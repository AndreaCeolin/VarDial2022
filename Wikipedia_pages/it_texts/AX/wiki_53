{"id": "4388714", "revid": "1442080", "url": "https://it.wikipedia.org/wiki?curid=4388714", "title": "Challenger Salinas 2004 - Singolare", "text": "Il singolare del torneo di tennis Challenger Salinas 2004, facente parte dell'ATP Challenger Series, ha avuto come vincitore Alejandro Falla che ha battuto in finale Gilles M\u00fcller 65-7, 6-2, 6-2."}
{"id": "4388715", "revid": "1442080", "url": "https://it.wikipedia.org/wiki?curid=4388715", "title": "Challenger Salinas 2004 - Doppio", "text": "Il doppio del torneo di tennis Challenger Salinas 2004, facente parte dell'ATP Challenger Series, ha avuto come vincitori Federico Browne e Aisam-ul-Haq Qureshi che hanno battuto in finale Jos\u00e9 de Armas e Eric Nunez 6-3, 6-3."}
{"id": "4388716", "revid": "76963", "url": "https://it.wikipedia.org/wiki?curid=4388716", "title": "Michael Gottlieb Agnethler", "text": " \nBiografia.\nMichael Agnethler nacque da una famiglia aristocratica di sassoni di Transilvania a Hermannstadt (ora Sibiu, Romania). Gli Agnethler avevano una lunga e prestigiosa storia, con molte relazioni sociali nella regione. Il cognome della famiglia traeva origine dalla citt\u00e0 sassone di Agnetheln.\nMichael Agnethler era l'unico figlio della sua famiglia. Il padre era il preside di un \"gymnasium\". Subito dopo la nascita di Michael, divenne pastore a Gierelsau (Bradu), cos\u00ec la famiglia si trasfer\u00ec li, e Michael pass\u00f2 l\u00ec i primi anni per poi tornare a Hermannstadt per seguire le scuole.\nMichael Agnethler era di costituzione debole, e soffriva di disturbi del sonno.\nAgnethler inizi\u00f2 gli studi di teologia all'Universit\u00e0 di Halle nel 1742; gli altri campi di interesse erano l'antica Roma, la storia antica, e la numismatica. Inoltre, a causa dei suoi problemi fisici inizi\u00f2 anche a studiare medicina.\nAgnethler ottenne il dottorato di ricerca nel 1750, e il dottorato in medicina nel 1751. Lo stesso anno entr\u00f2 all'Accademia Cesarea Leopoldina, e subito dopo divenne docente in retorica, antichit\u00e0, e poesia all'University of Helmstedt. Tuttavia ebbe una infezione di tubercolosi, e mor\u00ec poco dopo, nel 1752.\nMichael Gottlieb Agnethler \u00e8 anche conosciuto come entomologo.\nPubblic\u00f2 molte opere di botanica (per lo pi\u00f9 commentari su Linneo) e di numismatica; queste ultime comprendevano le descrizioni delle collezioni numismatiche di Johann Heinrich Schulze e di Martin Schmeizel."}
{"id": "4388718", "revid": "1442080", "url": "https://it.wikipedia.org/wiki?curid=4388718", "title": "Calabasas Pro Tennis Championships 2004 - Singolare", "text": "Il singolare del torneo di tennis Calabasas Pro Tennis Championships 2004, facente parte dell'ATP Challenger Series, ha avuto come vincitore Ivo Karlovi\u0107 che ha battuto in finale Alex Bogomolov, Jr. 7-63, 6-3."}
{"id": "4388719", "revid": "599013", "url": "https://it.wikipedia.org/wiki?curid=4388719", "title": "Josef Toms", "text": "Carriera.\nCon la ha vinto il titolo europeo ai FIBA EuroBasket 1946 e l'argento ai FIBA EuroBasket 1947. Ha inoltre disputato le Olimpiadi 1948, chiuse all'8\u00ba posto. In carriera ha giocato nello \u017di\u017ekov di Praga."}
{"id": "4388720", "revid": "1442080", "url": "https://it.wikipedia.org/wiki?curid=4388720", "title": "Calabasas Pro Tennis Championships 2004 - Doppio", "text": "Il doppio del torneo di tennis Calabasas Pro Tennis Championships 2004, facente parte dell'ATP Challenger Series, ha avuto come vincitori Graydon Oliver e Travis Parrott che hanno battuto in finale Ivo Klec e Robert Lindstedt 7-5, 6-3."}
{"id": "4388722", "revid": "1442080", "url": "https://it.wikipedia.org/wiki?curid=4388722", "title": "San Luis Potos\u00ed Challenger 2004 - Singolare", "text": "Il singolare del torneo di tennis San Luis Potos\u00ed Challenger 2004, facente parte dell'ATP Challenger Series, ha avuto come vincitore Mariano Delfino che ha battuto in finale Sergio Roitman 6-4, 6-4."}
{"id": "4388723", "revid": "1442080", "url": "https://it.wikipedia.org/wiki?curid=4388723", "title": "San Luis Potos\u00ed Challenger 2004 - Doppio", "text": "Il doppio del torneo di tennis San Luis Potos\u00ed Challenger 2004, facente parte dell'ATP Challenger Series, ha avuto come vincitori Tuomas Ketola e Rogier Wassen che hanno battuto in finale Marcelo Amador e Jorge Haro 6-2, 6-2."}
{"id": "4388724", "revid": "729019", "url": "https://it.wikipedia.org/wiki?curid=4388724", "title": "Stazione di Montegrosso", "text": "La stazione di Montegrosso \u00e8 una stazione ferroviaria della ferrovia Asti-Genova a servizio del comune di Montegrosso d'Asti."}
{"id": "4388725", "revid": "1442080", "url": "https://it.wikipedia.org/wiki?curid=4388725", "title": "Torneo Internacional Challenger Leon 2004 - Singolare", "text": "Il singolare del torneo di tennis Torneo Internacional Challenger Leon 2004, facente parte dell'ATP Challenger Series, ha avuto come vincitore Jeff Salzenstein che ha battuto in finale Wesley Moodie 6-3, 3-6, 7-5."}
{"id": "4388727", "revid": "1442080", "url": "https://it.wikipedia.org/wiki?curid=4388727", "title": "Torneo Internacional Challenger Leon 2004 - Doppio", "text": "Il doppio del torneo di tennis Torneo Internacional Challenger Leon 2004, facente parte dell'ATP Challenger Series, ha avuto come vincitori Bruno Echagaray e Miguel Gallardo-Valles che hanno battuto in finale Fr\u00e9d\u00e9ric Niemeyer e Tripp Phillips 6-4, 7-61."}
{"id": "4388732", "revid": "1442080", "url": "https://it.wikipedia.org/wiki?curid=4388732", "title": "Olbia Challenger 2004 - Singolare", "text": "Il singolare del torneo di tennis Olbia Challenger 2004, facente parte dell'ATP Challenger Series, ha avuto come vincitore Stefano Pescosolido che ha battuto in finale Daniel K\u00f6llerer 6-1, 6-2."}
{"id": "4388733", "revid": "1442080", "url": "https://it.wikipedia.org/wiki?curid=4388733", "title": "Olbia Challenger 2004 - Doppio", "text": "Il doppio del torneo di tennis Olbia Challenger 2004, facente parte dell'ATP Challenger Series, ha avuto come vincitori Daniele Bracciali e Giorgio Galimberti che hanno battuto in finale Hermes Gamonal e Ignacio Gonzalez-King 6-3, 6-4."}
{"id": "4388734", "revid": "729019", "url": "https://it.wikipedia.org/wiki?curid=4388734", "title": "Aeroporto di Timbuct\u00f9", "text": "L'aeroporto di Timbuct\u00f9 (in francese: \"A\u00e9roport du Tombouctou\"), (IATA:TOM, ICAO:GATB) \u00e8 un aeroporto civile del Mali situato a circa 5 chilometri a Sud dell'antica citt\u00e0 di Timbuct\u00f9, nel Sud-est del deserto del Sahara."}
{"id": "4388738", "revid": "92723", "url": "https://it.wikipedia.org/wiki?curid=4388738", "title": "Trofeo Internacional Club Laieta Barcelona 2004 - Singolare", "text": "Il singolare del torneo di tennis Trofeo Internacional Club Laieta Barcelona 2004, facente parte dell'ATP Challenger Series, ha avuto come vincitore Stanislas Wawrinka che ha battuto in finale Kristof Vliegen 6-4, 6-3."}
{"id": "4388739", "revid": "278670", "url": "https://it.wikipedia.org/wiki?curid=4388739", "title": "Fattore di integrazione", "text": "In matematica, un fattore di integrazione (o anche fattore integrante) \u00e8 una funzione utilizzata per facilitare la soluzione di un'equazione differenziale, solitamente ordinaria. Consente inoltre di rendere esatto un differenziale non esatto, in modo che sia possibile integrarlo ottenendo un campo scalare. Ad esempio, spesso in termodinamica la moltiplicazione per un fattore di integrazione permette di rendere l'entropia un differenziale esatto.\nEquazione differenziale lineare del primo ordine.\nSi consideri un'equazione differenziale ordinaria lineare del primo ordine:\nIl fattore di integrazione per una tale equazione \u00e8 una funzione formula_2 data da:\nche moltiplicata per tutti i termini della relazione:\nrende il membro di sinistra, attraverso la regola del prodotto invertita, esprimibile come una singola derivata rispetto a formula_5:\nsicch\u00e9 l'equazione si semplifica nel seguente modo:\nIntegrando allora rispetto a formula_5 si ha:\n(dove formula_10 \u00e8 una costante arbitraria) e spostando l'esponenziale al membro di destra si ottiene una soluzione generale della ODE:\nSe l'equazione \u00e8 omogenea, ovvero formula_12, si ha:\nEsempio.\nData l'equazione differenziale:\nin tal caso formula_15, poich\u00e9:\nMoltiplicando per formula_2 si ottiene:\ne dalla regola del quoziente invertita:\novvero:\nche fornisce:\nUso generale.\nSi consideri l'equazione non lineare del secondo ordine:\ne sia formula_23 un fattore di integrazione:\nAttraverso la regola della catena si possono esprimere entrambi i membri come una derivata:\nQuindi:\nDa cui si ottiene, separando le variabili:"}
{"id": "4388740", "revid": "1728", "url": "https://it.wikipedia.org/wiki?curid=4388740", "title": "Carl Linnaeus", "text": ""}
{"id": "4388742", "revid": "92723", "url": "https://it.wikipedia.org/wiki?curid=4388742", "title": "Trofeo Internacional Club Laieta Barcelona 2004 - Doppio", "text": "Il doppio del torneo di tennis Trofeo Internacional Club Laieta Barcelona 2004, facente parte dell'ATP Challenger Series, ha avuto come vincitori Emilio Benfele \u00c1lvarez e Gabriel Trujillo Soler che hanno battuto in finale Ignacio Gonz\u00e1lez King e Diego Moyano 7-65, 6-4."}
{"id": "4388744", "revid": "1442080", "url": "https://it.wikipedia.org/wiki?curid=4388744", "title": "XL Bermuda Open 2004 - Singolare", "text": "Il singolare del torneo di tennis XL Bermuda Open 2004, facente parte dell'ATP Challenger Series, ha avuto come vincitore Luis Horna che ha battuto in finale Mart\u00edn Vassallo Arg\u00fcello 6-4, 4-6, 6-4."}
{"id": "4388746", "revid": "1442080", "url": "https://it.wikipedia.org/wiki?curid=4388746", "title": "XL Bermuda Open 2004 - Doppio", "text": "Il doppio del torneo di tennis XL Bermuda Open 2004, facente parte dell'ATP Challenger Series, ha avuto come vincitori Jordan Kerr e Tom Vanhoudt che hanno battuto in finale Ashley Fisher e Stephen Huss 4-6, 6-3, 7-66."}
{"id": "4388749", "revid": "1442080", "url": "https://it.wikipedia.org/wiki?curid=4388749", "title": "Abierto Internacional Varonil Club Casablanca 2004 - Singolare", "text": "Il singolare del torneo di tennis Abierto Internacional Varonil Club Casablanca 2004, facente parte dell'ATP Challenger Series, ha avuto come vincitore Jeff Morrison che ha battuto in finale Lu Yen-Hsun 4-6, 7-63, 6-2."}
{"id": "4388751", "revid": "1442080", "url": "https://it.wikipedia.org/wiki?curid=4388751", "title": "Abierto Internacional Varonil Club Casablanca 2004 - Doppio", "text": "Il doppio del torneo di tennis Abierto Internacional Varonil Club Casablanca 2004, facente parte dell'ATP Challenger Series, ha avuto come vincitori Nathan Healey e Tuomas Ketola che hanno battuto in finale Lu Yen-Hsun e Danai Udomchoke 7-5, 7-66."}
{"id": "4388753", "revid": "1442080", "url": "https://it.wikipedia.org/wiki?curid=4388753", "title": "Tennis Napoli Cup 2004 - Singolare", "text": "Il singolare del torneo di tennis Tennis Napoli Cup 2004, facente parte dell'ATP Challenger Series, ha avuto come vincitore Gilles M\u00fcller che ha battuto in finale Arnaud Di Pasquale 7-68, 61-7, 6-1."}
{"id": "4388755", "revid": "1442080", "url": "https://it.wikipedia.org/wiki?curid=4388755", "title": "Tennis Napoli Cup 2004 - Doppio", "text": "Il doppio del torneo di tennis Tennis Napoli Cup 2004, facente parte dell'ATP Challenger Series, ha avuto come vincitori Tomas Behrend e Giorgio Galimberti che hanno battuto in finale Michal Tabara e Ji\u0159\u00ed Van\u011bk 6-1, 6-3."}
{"id": "4388758", "revid": "1442080", "url": "https://it.wikipedia.org/wiki?curid=4388758", "title": "Aix-en-Provence Challenger 2004 - Singolare", "text": "Il singolare del torneo di tennis Aix-en-Provence Challenger 2004, facente parte dell'ATP Challenger Series, ha avuto come vincitore Fabrice Santoro che ha battuto in finale Arnaud Cl\u00e9ment 1-6, 7-65, 6-3."}
{"id": "4388760", "revid": "1442080", "url": "https://it.wikipedia.org/wiki?curid=4388760", "title": "Aix-en-Provence Challenger 2004 - Doppio", "text": "Il doppio del torneo di tennis Aix-en-Provence Challenger 2004, facente parte dell'ATP Challenger Series, ha avuto come vincitori Thierry Ascione e Jean-Fran\u00e7ois Bachelot che hanno battuto in finale Federico Browne e Rogier Wassen 6-4, 5-7, 6-4."}
{"id": "4388762", "revid": "1442080", "url": "https://it.wikipedia.org/wiki?curid=4388762", "title": "Roma Open 2004 - Singolare", "text": "Il singolare del torneo di tennis Roma Open 2004, facente parte dell'ATP Challenger Series, ha avuto come vincitore Nicolas Coutelot che ha battuto in finale Guillermo Garc\u00eda L\u00f3pez 5-7, 7-5, 6-2."}
{"id": "4388763", "revid": "1442080", "url": "https://it.wikipedia.org/wiki?curid=4388763", "title": "Roma Open 2004 - Doppio", "text": "Il doppio del torneo di tennis Roma Open 2004, facente parte dell'ATP Challenger Series, ha avuto come vincitori Kornel Bardoczky e Gergely Kisgyorgy che hanno battuto in finale Daniele Giorgini e Manuel Jorquera 7-64, 4-6, 6-4."}
{"id": "4388765", "revid": "1543377", "url": "https://it.wikipedia.org/wiki?curid=4388765", "title": "Sudan ai Giochi della XXX Olimpiade", "text": "Il Sudan ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 12\u00aa partecipazione degli atleti sudanesi ai giochi olimpici estivi.\nGli atleti della delegazione sudanese sono stati 6 (4 uomini e 2 donne), in 2 discipline. Alla cerimonia di apertura il portabandiera \u00e8 stato Ismail Ahmed Ismail, mentre il portabandiera della cerimonia di chiusura \u00e8 stato Rabah Yousif, atleti specializzati rispettivamente nelle gare di velocit\u00e0 e mezzofondo.\nNel corso della manifestazione il Sudan non ha ottenuto alcuna medaglia."}
{"id": "4388775", "revid": "307923", "url": "https://it.wikipedia.org/wiki?curid=4388775", "title": "Sha Wujing", "text": "Sha Wujing \u00e8 uno dei tre discepoli di Xu\u00e1nz\u00e0ng nel classico romanzo cinese \"Il viaggio in Occidente\".\nIl suo nome buddista \"Sha Wujing\", a cura del Bodhisattva Guanyin, significa \" sabbia consapevole della purezza \" (in quanto egli \u00e8 un demone fluviale) e viene tradotto in coreano come \"Sa Oh Jeong\", in giapponese come \"Sha Gojo\" e \"Monk Sha\" o \"Sha Seng\" in cinese.\nBiografia.\nCome Zhu Bajie, Wujing era originariamente un discepolo delle divinit\u00e0 del cielo. In un impeto di rabbia, ha distrutto un prezioso vaso durante la Festa delle Pesche. Altre fonti affermano che lo ha fatto involontariamente. A causa di ci\u00f2, l'Imperatore di Giada lo pun\u00ec colpendolo 800 volte con una verga ed esiliandolo sulla terra, dove avrebbe dovuto essere reincarnato come un terribile uomo-demone di sabbia. Ogni giorno, sette spade volanti mandate dal cielo avrebbero dovuto pugnalarlo al petto, e di conseguenza ha dovuto vivere nel fiume Kaidu per evitare la punizione.\nL'aspetto di Wujing era piuttosto macabro, aveva la barba rossa e la sua testa era parzialmente calva, possedeva una collana composta da teschi che lo rendeva ancora pi\u00f9 terribile. Possiede anche un yu\u00e8y\u00e1ch\u01cen, ovvero una doppia falce.\nUna rara storia che lo riguarda spiega l'origine di tale collana: un precedente gruppo di nove monaci in un pellegrinaggio verso ovest si stava recando a prendere le Sacre Scritture, ma hanno incontrato la loro fine per mano di Wujing. Nonostante le loro implorazioni di piet\u00e0, li divor\u00f2, succhiato il midollo osseo, e gett\u00f2 i crani nel fiume. Nel vederli galleggiare, egli decise di tenerli e farci una collana.\nPi\u00f9 tardi, Guanyin, il Bodhisattva della compassione, e il suo discepolo principe Moksa \u00e8 venuto alla ricerca di guardie del corpo potenti in preparazione del viaggio verso ovest di Xuanzang. Ha reclutato Wujing in cambio di un po' di sollievo dalla sua sofferenza.\nDopo che tutto \u00e8 stato chiarito, Wujing \u00e8 diventato il terzo discepolo di Xu\u00e1nz\u00e0ng, trasformando il suo comportamento crudele ad una persona benevola.\nMaturo e con una voce intellettuale della ragione, Sha Wujing \u00e8 colui che mantiene l'attenzione del gruppo. Egli \u00e8 spesso sconcertato dalle necessit\u00e0 capricciose dell'umanit\u00e0, criticando le loro occupazioni banali e l'ignoranza. Il personaggio agisce e parla in un modo che porta spesso a essere frainteso, ma possiede veramente un cuore gentile, facendosi adorare dai giovani, il quale d\u00e0 il meglio di s\u00e9 per proteggerli.\nSha Wujing ha lo stesso talento del compagno Sun Wukong nel combattimento. Entrambi i combattenti sono in equilibrio in molti aspetti e condividono alcune mosse d'attacco. Si differenzia per\u00f2 dal suo compagno per una difesa leggermente inferiore e una statistica di magia superiore, oltre a vari attacchi che infliggono danni ben pi\u00f9 gravi. Egli ha anche il talento naturale di poter guarire le sue ferite (grazie all'acqua di cui necessita per le sue magie) o anche riparare oggetti.\nCultura di massa.\nIl personaggio \u00e8 stato fonte di ispirazione per molti altri personaggi, in particolare nel manga \"Saiyuki\", dove Kazuya Minekura si ispir\u00f2 a Sha Wujing per la creazione del personaggio Sha Gojyo, e nel manga \"Dragon Ball\", il cui autore Akira Toriyama ha creato il personaggio Yamcha ispirandosi alle mosse di Sha Wujing."}
{"id": "4388776", "revid": "1855146", "url": "https://it.wikipedia.org/wiki?curid=4388776", "title": "Vilayet di Aidin", "text": "Il vilayet di Aidin (in turco: \"Eyalet-i Aidin' \") fu un vilayet dell'Impero ottomano nell'area corrispondente a parte dell'attuale Turchia.\nStoria.\nDerivato direttamente dall'omonimo eyalet, il vilayet di Aidin includeva le antiche province di Lidia, Ionia e Caria, nel cuore dell'Impero ottomano. L'Encyclopedia Britannica nel 1911 descriveva questo vilayet come \"la pi\u00f9 ricca e la pi\u00f9 produttiva tra le province della Turchia asiatica\".\nGeografia antropica.\nSuddivisioni amministrative.\nI sanjak del vilayet di Adana nel XIX secolo erano:"}
{"id": "4388779", "revid": "767487", "url": "https://it.wikipedia.org/wiki?curid=4388779", "title": "Eduardo Folle", "text": "Carriera.\nCestista del Club Malv\u00edn, ha vinto l'oro ai FIBA South American Championship 1947 con l'; ha inoltre disputato le Olimpiadi 1948."}
{"id": "4388783", "revid": "122015103", "url": "https://it.wikipedia.org/wiki?curid=4388783", "title": "Davide Morganti", "text": "Biografia.\nSi laurea in Teologia nel 1990, e in Filosofia nel 1992 (l'ultimo capitolo della sua tesi, \"La comicit\u00e0 della croce\", viene tra l'altro censurato perch\u00e9 ritenuto blasfemo).\nCome giornalista collabora poi con diversi quotidiani tra cui \"La Repubblica, Il Corriere del Mezzogiorno, Il Mattino di Napoli e il Mattino di Salerno\", The New York Times\nDalle opere \"Caina\" e \"Il Trovacadaveri\" \u00e8 stato tratto un film crossover diretto da Stefano Amatucci, con Luisa Amatucci e Gabriele Sauri\u00f2. Il film, intitolato appunto \"Caina\", \u00e8 andato in scena ai Festival del Cinema di Tallinn, Montevideo, Sydney, New York, fino a vincere quello di Parigi. Il film \u00e8 stato anche candidato all\u2019oscar."}
{"id": "4388785", "revid": "33689", "url": "https://it.wikipedia.org/wiki?curid=4388785", "title": "True color", "text": ""}
{"id": "4388786", "revid": "599013", "url": "https://it.wikipedia.org/wiki?curid=4388786", "title": "\u00d3scar Arp\u00f3n", "text": "Carriera.\nGiocatore.\nNato a Calahorra Oscar Arp\u00f3n inizi\u00f2 la sua carriera nelle giovanili del Barcellona. Da qui viene promesso nel Barcellona B e in prima squadra, dove gioca 3 partite in campionato vincendo una Supercoppa.\nGioca poi con Betis Siviglia, Racing Santander e Maiorca, dove vince la sua seconda Supercoppa proprio contro il Barcellona, subentrando al minuto 67 all'argentino Ariel Ibagaza nella gara di ritorno.\nIn seguito veste le maglie di Osasuna, Poli Ejido, Recreativo Huelva, Salamanca e Gimn\u00e0stic.\nNell'estate 2009 passa al UD Logro\u00f1\u00e9s.\nNell'ultimo giorno del mercato invernale 2011 sottoscrive un contratto con il River Ebro. Con la squadra spagnola chiude la sua carriera nella stagione 2011-2012.\nNazionale.\nHa fatto parte delle varie selezioni giovanili spagnole. Con l'Under-23 ha preso parte ai Giochi del Mediterraneo nel 1997, giocando tutte e quattro le gare tra cui la semifinale persa 0-2 contro l'Italia.\nAllenatore.\nNella stagione 2012-2013 entra nello staff del River Ebro come collaboratore."}
{"id": "4388787", "revid": "729019", "url": "https://it.wikipedia.org/wiki?curid=4388787", "title": "Stazione di Agliano-Castelnuovo Calcea", "text": "La stazione di Agliano-Castelnuovo Calcea \u00e8 una fermata ferroviaria della ferrovia Asti-Genova a servizio di Agliano Terme e di Castelnuovo Calcea.\nIn passato era presente un binario di raddoppio, successivamente eliminato con conseguente trasformazione in fermata.\nServizi.\nLa fermata viene classificata dal gestore Rete Ferroviaria Italiana nella categoria \"bronze\"."}
{"id": "4388789", "revid": "2166030", "url": "https://it.wikipedia.org/wiki?curid=4388789", "title": "Vilayet di Ankara", "text": "Il vilayet di Ankara (in turco: \"Eyalet-i Ankara\") fu un vilayet dell'Impero ottomano nell'area corrispondente a parte dell'attuale Turchia, con capitale Ankara.\nStoria.\nDerivato direttamente dall'omonimo eyalet, il vilayet di Aidin includeva buona parte delle antiche province di Anatolia e Galazia. L'Encyclopedia Britannica nel 1911 descriveva questo vilayet basato essenzialmente sull'agricoltura e nello specifico sul grano e sulla lana che i mori derivavano dalle capre d'Angora. Un'industria importante era quella per la produzione di tappeti a K\u0131r\u015fehir ed a Kayseri. Vi erano miniere d'argento, di rame, di lignite e di sale. Noto era anche lo studio della medicina nelle universit\u00e0 locali.\nGeografia antropica.\nSuddivisioni amministrative.\nI sanjak del vilayet di Ankara nel XIX secolo erano:"}
{"id": "4388790", "revid": "287204", "url": "https://it.wikipedia.org/wiki?curid=4388790", "title": "Unione Calcio Femminile Padova", "text": "LUnione Calcio Femminile Padova, nota, per motivi di sponsorizzazione, come Gamma 3 Padova o per brevit\u00e0 come Padova, era una squadra di calcio femminile, attiva a Padova negli anni settanta e ottanta, vincitrice di due scudetti e una Coppa Italia.\nStoria.\nFondata nel 1971 da Paolo Mescalchin, titolare della ditta \"Gamma 3\", con denominazione Padova Gamma 3, nella sua storia ha vinto lo scudetto nel 1972 dopo lo spareggio giocato il 19 settembre 1972 all'Appiani di Padova contro il Bergamo (4-2 d.t.s., essendo i tempi regolamentari terminati sul 2-2) e nel 1973, e una Coppa Italia nel 1974.\nNel 1977 la \"Gamma 3\" cess\u00f2 di sponsorizzare la societ\u00e0, la quale continu\u00f2 a disputare il campionato di Serie A cambiando la denominazione in Associazione Calcio Femminile Padova. Alla fine della stagione successiva la societ\u00e0 chiese alla F.I.G.C.F. di rimanere inattiva per \"causa di forza maggiore\". Conserv\u00f2 il vincolo economico delle calciatrici per due anni avendo delle pendenze economiche con la federazione, dopodich\u00e9, avendole cedute tutte e risolto i problemi con la F.I.G.C.F., venne definitivamente dichiarata inattiva.\nNel 1981 venne rifondata con denominazione G.S. Castagnara di Cadoneghe e dopo due stagione cambi\u00f2 denominazione in Unione Calcio Femminile Padova. Con due promozioni consecutive dalla Serie C ritorn\u00f2 in Serie A nella stagione 1985-1986.\nEntrata in ambito F.I.G.C. nel 1986, con due retrocessioni consecutive ritorn\u00f2 in Serie C e, alla fine della stagione 1987-1988, si fuse con l'U.C.F. Cadoneghe per diventare U.F.C. Padova.\nIl calcio femminile a Padova dopo il Gamma 3 Padova.\nSuccessivamente il calcio femminile a Padova \u00e8 stato portato avanti dal \u017densk\u00fd-Padova Femminile che, dal 2015, divenne Calcio Padova Femminile, che usa gli stessi colori, ovvero il bianco e il rosso, del Padova Gamma 3 e del Calcio Padova.\nStadio.\nL'Unione Calcio Femminile Padova, durante la sua storia, ha giocato le partite interne allo Stadio Silvio Appiani."}
{"id": "4388798", "revid": "729019", "url": "https://it.wikipedia.org/wiki?curid=4388798", "title": "Stazione di Bazzana", "text": "La stazione di Bazzana \u00e8 una fermata ferroviaria della ferrovia Asti-Genova a servizio della frazione Bazzana di Mombaruzzo.\nServizi.\nRete Ferroviaria Italiana classifica la fermata nella categoria \"bronze\"."}
{"id": "4388799", "revid": "479409", "url": "https://it.wikipedia.org/wiki?curid=4388799", "title": "Trazione elettrica a corrente alternata trifase", "text": ""}
{"id": "4388802", "revid": "729019", "url": "https://it.wikipedia.org/wiki?curid=4388802", "title": "Stazione di Mombaruzzo", "text": "La stazione di Mombaruzzo \u00e8 una stazione ferroviaria della ferrovia Asti-Genova a servizio dell'omonimo comune nonch\u00e9 di Castelletto Molina.\nLa stazione viene classificata dal gestore Rete Ferroviaria Italiana all'interno della categoria \"bronze\".\nStrutture e impianti.\nLa stazione conta due binari, uno di corsa e uno di precedenza di 300 metri di lunghezza."}
{"id": "4388804", "revid": "599013", "url": "https://it.wikipedia.org/wiki?curid=4388804", "title": "Nick Evans", "text": ""}
{"id": "4388805", "revid": "729019", "url": "https://it.wikipedia.org/wiki?curid=4388805", "title": "Stazione di Alice Belcolle", "text": "La stazione di Alice Belcolle \u00e8 una fermata ferroviaria della ferrovia Asti-Genova a servizio dell'omonimo comune.\nLa fermata viene classificata dal gestore Rete Ferroviaria Italiana all'interno della categoria \"bronze\".\nIn passato era presente un binario di raddoppio, successivamente eliminato con conseguente trasformazione in fermata."}
{"id": "4388814", "revid": "2166030", "url": "https://it.wikipedia.org/wiki?curid=4388814", "title": "Vilayet dell'Arcipelago", "text": "Il vilayet dell'Arcipelago (in turco: \"Vil\u00e2yet-i Cezair-i Bahr-i Sefid\" ovvero \"vilayet delle Isole del Mare Bianco\"), fu un vilayet dell'Impero ottomano nell'area corrispondente ad alcune isole egee.\nStoria.\nDerivato direttamente dall'omonimo eyalet, il vilayet dell'Arcipelago copriva l'area della maggior parte delle isole egee detenute dall'Impero ottomano e si trovava sotto il diretto controllo di Kapudan Pasha, comandante in capo della marina turca. Il vilayet comprendeva le isole di Imbros, Tenedos, Lemno, Lesbo, Chio ed il Dodecaneso oltre all'exclave di Cipro. Quest'ultima venne presto separata dal resto delle isole nel 1870 quando divenne un mutasarriffato; dal 1878 essa pass\u00f2 infine sotto l'amministrazione britannica per effetto del trattato di Berlino. Il Dodecaneso venne occupato dal Regno d'Italia durante la Guerra italo-turca del 1911-1912, mentre il rimanente pass\u00f2 al Regno di Grecia durante la Prima guerra balcanica (1912\u20131913).\nGeografia antropica.\nSuddivisioni amministrative.\nI sanjak del vilayet dell'Arcipelago nel XIX secolo erano:"}
{"id": "4388816", "revid": "729019", "url": "https://it.wikipedia.org/wiki?curid=4388816", "title": "Stazione di Visone", "text": "La stazione di Visone \u00e8 una fermata ferroviaria della linea Acqui Terme\u2013Ovada-Genova, tratto meridionale della linea storicamente denominata Asti-Genova, a servizio dell'omonimo comune.\nLa fermata viene classificata dal gestore Rete Ferroviaria Italiana all'interno della categoria \"bronze\".\nDal 1929 la stazione ha assunto il nome di \"Acqui Visone\", a seguito della soppressione del comune di Visone e del suo accorpamento a quello di Acqui Terme, per poi riprendere il nome di \"Visone\" nel 1948, quando il comune di Visone \u00e8 stato ripristinato come ente territoriale autonomo."}
{"id": "4388821", "revid": "767487", "url": "https://it.wikipedia.org/wiki?curid=4388821", "title": "Museo del papiro", "text": "Il Museo del papiro \"Corrado Basile\" di Siracusa \u00e8 ubicato in via Nizza, nell'ex convento di Sant'Agostino in Ortigia.\nIl museo.\nIl Museo del papiro \"Corrado Basile\", creato e gestito dall'Istituto internazionale del papiro, ente avente personalit\u00e0 giuridica non a fini di lucro, fondato da Corrado Basile e Anna Di Natale nel 1987, si occupa dello studio, della conservazione e della divulgazione delle testimonianze della cultura del papiro.Il Museo del papiro di Siracusa \u00e8 promotore del progetto \"Restauro conservativo dei papiri in Egitto\", diretto da Corrado Basile, nell'ambito del quale sono svolte varie attivit\u00e0: missioni di restauro conservativo dei papiri del Museo egizio del Cairo, della Bibliotheca Alexandrina e del Museo greco-romano di Alessandria, gemellaggio con la Bibliotheca Alexandrina, creazione del Laboratorio di restauro conservativo dei papiri nel Museo egizio del Cairo, corsi di restauro dei papiri.Il visitatore pu\u00f2 assistere alla lavorazione della carta di papiro ed avere una immagine viva della storia del papiro dalle origini ad oggi.Per la completezza dei reperti esposti e per l'attivit\u00e0 didattica svolta, il museo, nonostante le dimensioni non estese, \u00e8 stato inserito nell'elenco dei musei selezionati per il prestigioso \"European Museum of the Year Award 1995\". L'ubicazione del museo \u00e8 difatti ridotta rispetto allo spazio di cui necessiterebbe per esporre tutta la cultura del papiro, anche se il problema si \u00e8 attenuato, parzialmente, con il trasferimento, avvenuto nella primavera 2014, nella sede dell'ex convento di Sant'Agostino in via Nizza, in Ortigia.Il Museo del papiro ospita la sede dell'Istituto italiano per la civilt\u00e0 egizia trasferita da Torino a Siracusa.\nNel 2016 il museo ha acquisito un papiro contenente un frammento unico dell'opera \"De caelo\" di Aristotele e nello stesso tempo espander\u00e0 l'esposizione con nuovi papiri di importante valore storico.\nNell'aprile del 2018 il museo ha messo in vendita dei papiri della sua collezione per poter evitare la chiusura e investire risorse in nuove attivit\u00e0. Il problema sarebbe legato ai pochi finanziamenti regionali. La notizia ha destato scalpore tra i media nazionali.\nEsposizioni del Museo del papiro.\nNelle sale del museo sono esposti: \n\u00c8 inoltre presente una saletta per le proiezioni di documentari e nei nuovi e pi\u00f9 ampi locali la biblioteca, la sala per mostre temporanee, i laboratori didattici nonch\u00e9 la Scuola internazionale di restauro di papiri.\nAttivit\u00e0 del museo.\nIl museo oltre ad avere scopo espositivo svolge anche attivit\u00e0 didattico-scientifiche:"}
{"id": "4388823", "revid": "767487", "url": "https://it.wikipedia.org/wiki?curid=4388823", "title": "RFC (gruppo musicale)", "text": "Gli RFC, sigla che sta per \"Ritieniti Fortemente Coinvolto\", sono un gruppo musicale Ska core italiano, attivo dal 2002. Nati a Caserta, al 2012 hanno all'attivo cinque album studio. \nLa band \u00e8 composta da Maurizio Affuso (chitarra e voce), Antonio \"Bimbogigi\" al basso, Enrico alla tromba, Domenico al sax e Antonio \"Bicciariello\" alla batteria.\nStoria.\nGli esordi.\nGi\u00e0 nel 1999 producono due demo, intitolate \"Punkers\" e \"Tarantella Ska-Core\". L'anno successivo esce il primo LP, dal titolo \"Anarchia Sentimentale\" (Kimera Rec./White and Black/Goodfellas), che riceve le prime critiche positive e consente alla band di condividere il palco con band del calibro di Ska-P, Shandon, Meganoidi, Roy Paci &amp; Aretuska e Banda Bassotti.\nIl primo contratto.\nNel 2006 stipulano un contratto discografico con La Canzonetta Records e producono \"Ama e Difendi\", registrato al KeyLab di Giuseppe Fontanella dei 24 Grana e distribuito da SELF. Nelle dieci tracce che compongono \"Ama e Difendi\", si possono trovare collaborazioni con nomi importanti della scena indipendente, come quella con Enrico dei Los Fastidios e Sigaro della Banda Bassotti. Contestualmente girano due videoclip che portano la firma di Stefano Bertelli (Seenfilm), che vanno in rotazione sulle maggiori reti musicali italiane. Durante il tour promozionale condividono il palco con NOFX, Mad Caddies, Giuliano Palma &amp; The Bluebeaters, Linea 77, Subsonica e molti altri gruppi.\nNel marzo del 2009 prende vita \"Ne Voglio Ancora\" (La Canzonetta/SELF) che include un featuring con Nitto, voce dei Linea 77. Il brano, intitolato \"Rabbia\" e primo singolo estratto dal disco, diventa anche un videoclip (sempre girato da Stefano Bertelli), e va in rotazione sia su MTV che su Deejay TV. Si aggiungono a questo altri due video, realizzati tra la fine del 2010 ed il 2011, dei brani \"Dimentica\" e \"Tre Giorni\".\nIl presente.\nIl 14 gennaio 2013, la band pubblica \"Ritieniti Fortemente Coinvolto\" (La Canzonetta/Sintesi 3000), definito dalla band come \"una rinascita\" . Preceduto dal lancio del videoclip/singolo \"A new message to you Rudy\" (girato da Alfredo Buonanno della Triade Factory e che vede la partecipazione di Agostino Santoro degli Avion Travel), il disco \u00e8 stato presentato il 17 gennaio presso un noto club di Caserta con un ottimo successo di pubblico."}
{"id": "4388827", "revid": "848247", "url": "https://it.wikipedia.org/wiki?curid=4388827", "title": "Stazione di Prasco-Cremolino", "text": "La stazione di Prasco-Cremolino \u00e8 una stazione della linea Acqui Terme\u2013Ovada-Genova, tratto meridionale della linea storicamente denominata Asti-Genova, a servizio dei comuni di Prasco e di Cremolino.\nLa stazione viene classificata dal gestore Rete Ferroviaria Italiana all'interno della categoria \"bronze\"."}
{"id": "4388829", "revid": "767487", "url": "https://it.wikipedia.org/wiki?curid=4388829", "title": "La febbre dell'oro nero", "text": "La febbre dell'oro nero (\"Pittsburgh\") \u00e8 un film del 1942 diretto da Lewis Seiler.\n\u00c8 un film drammatico statunitense con Marlene Dietrich, John Wayne e Randolph Scott.\nProduzione.\nIl film, diretto da Lewis Seiler su una sceneggiatura di Kenneth Gamet, Tom Reed e John Twist con il soggetto di George Owen e dello stesso Reed, fu prodotto da Robert Fellows per la Universal Pictures tramite la Charles K. Feldman Group e girato negli Universal Studios a Universal City, in California, e a Pittsburgh, in Pennsylvania. dal 26 agosto all'ottobre del 1942. Il titolo di lavorazione fu \"Out of This Earth\".\nDistribuzione.\nIl film fu distribuito con il titolo \"Pittsburgh\" negli Stati Uniti dall'11 dicembre 1942 al cinema dalla Universal Pictures.\nAlcune delle uscite internazionali sono state:"}
{"id": "4388834", "revid": "325224", "url": "https://it.wikipedia.org/wiki?curid=4388834", "title": "Gustavo Magari\u00f1os", "text": "Carriera.\nGiocatore del Club Malv\u00edn e del Trouville, con l' ha partecipato a 4 edizioni dei Campionati Sudamericani, vincendo l'oro nell'edizione 1947. Nel 1948 ha preso parte alle Olimpiadi di Londra. Si \u00e8 ritirato proprio nel 1948, prima di compiere i 26 anni di et\u00e0.\nTerminata l'attivit\u00e0 cestistica, complet\u00f2 gli studi in Lettere e Filosofia, ricevendo la laurea dal filosofo Carlos Vaz Ferreira. Nel 1953 intraprese la carriera diplomatica, ed \u00e8 stato nominato ambasciatore in Belgio, Lussemburgo, Argentina. Ha ricoperto l'incarico di segretario generale dell'Asociaci\u00f3n Latinoamericana de Libre Comercio (ALALC), poi denominata Asociaci\u00f3n Latinoamericana de Integraci\u00f3n (ALADI)."}
{"id": "4388849", "revid": "143298", "url": "https://it.wikipedia.org/wiki?curid=4388849", "title": "Eemiano", "text": ""}
{"id": "4388854", "revid": "218520", "url": "https://it.wikipedia.org/wiki?curid=4388854", "title": "Adolph Kirchhoff", "text": ""}
{"id": "4388871", "revid": "47767", "url": "https://it.wikipedia.org/wiki?curid=4388871", "title": "Zedechia", "text": ""}
{"id": "4388877", "revid": "47767", "url": "https://it.wikipedia.org/wiki?curid=4388877", "title": "Sedecia (nome)", "text": "Origine e diffusione.\nDeriva dal nome ebraico \u05e6\u05b4\u05d3\u05b0\u05e7\u05b4\u05d9\u05b8\u05bc\u05d4\u05d5\u05bc (\"Tzidqiyyahu\"), che vuol dire \"giustizia di YHWH\" o \"YHWH \u00e8 la mia giustizia\", o forse \"YHWH \u00e8 la mia salvezza\". \u00c8 presente nell'Antico Testamento, dove \u00e8 portato in particolare dall'ultimo re di Giuda, Sedecia, oltre che da almeno altri cinque personaggi minori.\nOnomastico.\nL'onomastico ricorre il 1\u00ba novembre, in occasione di Ognissanti, in quanto il nome non \u00e8 portato da alcun santo ed \u00e8 quindi adespota."}
{"id": "4388878", "revid": "716642", "url": "https://it.wikipedia.org/wiki?curid=4388878", "title": "Angelo Mezzanotte", "text": "Carriera.\nHa giocato 2 partite in Prima Categoria (la massima serie dell'epoca) con l'. In seguito ha anche giocato per una stagione in prima divisione con la e per varie stagioni in seconda divisione con il medesimo club."}
{"id": "4388879", "revid": "260676", "url": "https://it.wikipedia.org/wiki?curid=4388879", "title": "Strategie Oblique", "text": "Strategie Oblique (titolo originale Oblique Strategies, Over One Hundred Worthwhile Dilemmas) \u00e8 un mazzo di carte di circa 7x9 cm contenute in una piccola scatola nera, create da Brian Eno e dall'artista britannico Peter Schmidt. Pubblicate per la prima volta nel 1975, sono state pi\u00f9 volte ristampate.\nFunzionamento.\nLe carte, nere su un lato bianche sull'altro, propongono oscuri e criptici aforismi, volti ad aiutare il musicista e chiunque svolga lavori creativi a rompere i blocchi mentali favorendo il pensiero laterale. \"Il sistema delle oblique strategies\" - scrive Riccardo Bertoncelli \"tempera eventuali ambizioni, stringe la \u00abcintura di castit\u00e0\u00bb per un doveroso confronto con l'alea quotidiana\".\nImpatto culturale.\nLe \"Oblique strategies\" vennero usate nella produzione di molti artisti musicali legati all'attivit\u00e0 di Eno come produttore (Talking Heads, David Bowie, Devo, Coldplay). Le carte compaiono anche nel film \"Slacker\", di cui costituiscono una chiave di lettura."}
{"id": "4388881", "revid": "110157", "url": "https://it.wikipedia.org/wiki?curid=4388881", "title": "Walk On (Neil Young)", "text": "Walk On \u00e8 un brano musicale scritto ed interpretato dal musicista canadese Neil Young, incluso nel suo album del 1974 \"On the Beach\", e pubblicato su singolo negli Stati Uniti (B-side \"For the Turnstiles\") dove raggiunse la posizione numero 69 nella classifica di \"Billboard\" Hot 100 nel 1974.\nIl brano.\n\"Walk On\" \u00e8 la traccia d'apertura dell'album \"On the Beach\", e apre le danze con un ritmo sostenuto e spavaldo a differenza della gran parte delle altre canzoni presenti nel disco. Il testo del brano contiene una sorta di moto di rivalsa per l'artista, dove egli esprime il suo astio verso i critici che sparlano di lui sottolineando solo i lati pi\u00f9 funerei e depressivi del suo carattere: \"\u00abI hear some people been talkin' me down / Bring up my name / pass it 'round / They don't mention the happy times / They do their thing / I'll do mine\u00bb\" (\"Sento che qualcuno sparla di me / fanno il mio nome a casaccio e se lo rigirano / non parlano dei tempi felici / si facciano gli affari loro / io mi far\u00f2 i miei\"). Qualche critico ha voluto scorgere nel brano anche una sorta di risposta ai Lynyrd Skynyrd che lo avevano attaccato con la loro \"Sweet Home Alabama\". Secondo questa interpretazione, Young scrisse la canzone in risposta alla band che lo aveva accusato di criticare la gente del Sud degli Stati Uniti, con brani celebri come \"Southern Man\" e \"Alabama\", senza sapere bene di cosa stesse parlando. \"Walk On\" non fu comunque una risposta precisamente diretta ai Lynyrd Skynyrd (Young si dichiar\u00f2 sempre grande fan del gruppo) anche perch\u00e9 la sua composizione risaliva a prima dell'inizio della disputa, e possedeva un significato molto pi\u00f9 sottile ed ampio, con un messaggio applicabile anche nei confronti di tutti i suoi detrattori in generale.\nSignificato.\nLa canzone \u00e8 da interpretarsi come un'ode spensierata su come la vita sia sempre in continua evoluzione e non smetta mai di sorprenderci in positivo o in negativo, e che quindi uno debba accettarlo e \"tirare avanti\" ugualmente (\"walk on\") piuttosto che rimuginare su quanto accaduto e piangersi addosso. Un messaggio alquanto positivo, in netta controtendenza con il pessimismo cronico e la malinconia che permeava le opere di Young dell'epoca, particolarmente in \"On the Beach\".\nNella sua biografia non autorizzata intitolata \"Shakey: Neil Young's Biography\", Neil Young discusse di \"Walk On\". Il musicista canadese afferm\u00f2 di come non fosse da intendersi riferita specificatamente ai Lynyrd Skynyrd, ma invece ai suoi vecchi compagni dei Buffalo Springfield, essendo stata scritta non molto tempo dopo la sua fuoriuscita dal gruppo.\nPubblicazione e accoglienza.\nPubblicato negli Stati Uniti il 24 giugno 1974 come primo (ed ultimo) singolo estratto dall'album \"On the Beach\", \"Walk On\" (lato B \"For the Turnstiles\") raggiunse il 69\u00ba posto nella classifica di \"Billboard\" Hot 100, senza destare particolare interesse."}
{"id": "4388886", "revid": "47767", "url": "https://it.wikipedia.org/wiki?curid=4388886", "title": "Zedekiah", "text": ""}
{"id": "4388894", "revid": "298229", "url": "https://it.wikipedia.org/wiki?curid=4388894", "title": "Nazionale di pallacanestro delle Barbados", "text": ""}
{"id": "4388895", "revid": "1543377", "url": "https://it.wikipedia.org/wiki?curid=4388895", "title": "Ole Bakken", "text": "Carriera.\nIn carriera ha giocato dapprima nella squadra della University of British Columbia, successivamente nei Vancouver Clover Leafs. In qualit\u00e0 di membro delle due squadre, \u00e8 stato inserito rispettivamente nello University of British Columbia Hall of Fame e nel British Columbia Hall of Fame."}
{"id": "4388898", "revid": "298229", "url": "https://it.wikipedia.org/wiki?curid=4388898", "title": "Federazione cestistica delle Barbados", "text": ""}
{"id": "4388903", "revid": "767487", "url": "https://it.wikipedia.org/wiki?curid=4388903", "title": "Atharvaveda", "text": "L'Atharvaveda (devan\u0101gar\u012b: \u0905\u0925\u0930\u094d\u0935\u0935\u0947\u0926) \u00e8 una delle quattro suddivisioni canoniche dei \"Veda\". Il nome pu\u00f2 essere reso come \"Veda degli Atharvan\", essendo gli \"atharva\" le formule propizie adoperate durante alcune cerimonie sacrificali della religione vedica. \u00c8 noto anche come quarto \"Veda\".\nL'Atharvaveda comprende una \"Sa\u1e43hit\u0101\", l\"'Atharvaveda Sa\u1e43hit\u0101\"; un \"Br\u0101hma\u1e47a\": il \"Gopatha Br\u0101hma\u1e47a\"; quattro \"Upani\u1e63ad\": la \"Pra\u015bna Upani\u1e63ad\", la \"Mu\u1e47\u1e0daka Upani\u1e63ad\", la \"M\u0101\u1e47\u1e0d\u016bkya Upani\u1e63ad\" e la \"Kaivalya Upani\u1e63ad\". Quest'ultima invero \u00e8 una \"Upani\u1e63ad\" posteriore al periodo vedico, che ha valenza soprattutto in ambito \"\u015baiva\", quindi non universalmente riconosciuta come facente parte della rivelazione.\nOccorre notare che in letteratura si incontra spesso scritto \"Atharvaveda\" per indicare l'\"Atharvaveda Sa\u1e43hit\u0101\", ma non va confuso l'Atharvaveda (termine maschile indicante una suddivisione) con \"Atharvaveda\" (la raccolta, la \"sa\u1e43hit\u0101\" cio\u00e8)."}
{"id": "4388906", "revid": "118805126", "url": "https://it.wikipedia.org/wiki?curid=4388906", "title": "Super Sanremo 98", "text": "Super Sanremo 98 \u00e8 una compilation pubblicata dall'etichetta discografica Warner nel febbraio 1998.\nSi tratta di uno dei due album contenenti brani partecipanti al Festival di Sanremo 1998.\nLa raccolta \u00e8 composta da due CD, il primo dei quali contiene 13 dei 14 brani presentati nella manifestazione da artisti \"Campioni\", mentre il secondo comprende 12 delle 14 canzoni interpretate dai \"Giovani\"."}
{"id": "4388922", "revid": "131962", "url": "https://it.wikipedia.org/wiki?curid=4388922", "title": "Fattore integrante", "text": ""}
{"id": "4388925", "revid": "1305772", "url": "https://it.wikipedia.org/wiki?curid=4388925", "title": "Prin", "text": ""}
{"id": "4388926", "revid": "74801", "url": "https://it.wikipedia.org/wiki?curid=4388926", "title": "274301 Wikipedia", "text": "274301 Wikipedia (designazione provvisoria 2008 QH24) \u00e8 un asteroide della fascia principale, scoperto dall'osservatorio astronomico di Andru\u0161ivka (Ucraina) nell'agosto 2008. Gli \u00e8 stato assegnato il nome dell'enciclopedia libera Wikipedia nel gennaio 2013.\nL'asteroide presenta un'orbita caratterizzata da un semiasse maggiore pari a e da un'eccentricit\u00e0 di 0,1473365, inclinata di 6,73451\u00b0 rispetto all'eclittica.\nStoria.\n\u00c8 stato osservato per la prima volta il 25 agosto 2008 dal team dell'osservatorio Andru\u0161ivka alle ore 22:47 (UTC). L'osservazione \u00e8 stata ripetuta il giorno successivo, consentendo cos\u00ec la conferma dell'avvistamento, in seguito al quale il corpo celeste ha ricevuto la denominazione provvisoria 2008 QH. Un'ulteriore osservazione, avvenuta il 6 settembre successivo da parte del medesimo team, ha consentito il calcolo accurato dell'orbita.\nTali studi hanno consentito di confermare che l'asteroide 2008 QH era lo stesso osservato in precedenza dall'osservatorio francese Caussols-ODAS (e denominato 1997 RO); e dagli osservatori dell'Arizona Mount Lemmon Survey e Steward Observatory (e denominato 2007 FK).\nL'assegnazione del numero 274301 \u00e8 avvenuta il 18 aprile 2011, e successivamente \u00e8 stata presentata la richiesta di denominazione come \"Wikipedia\" da parte del proprietario dell'osservatorio Jurij Mykolajovy\u010d Iva\u0161\u010denko, su proposta di Andriy Makukha, membro del consiglio direttivo di Wikimedia Ucraina.\nL'ufficializzazione del nome da parte del Committee for Small Body Nomenclature dell'Unione Astronomica Internazionale (IAU) \u00e8 avvenuta il 27 gennaio 2013, con la pubblicazione nella Minor Planet Circular, pagina 82403.\nLa motivazione della dedica afferma quanto segue:"}
{"id": "4388927", "revid": "447535", "url": "https://it.wikipedia.org/wiki?curid=4388927", "title": "P.R.I.N.", "text": ""}
{"id": "4388930", "revid": "767487", "url": "https://it.wikipedia.org/wiki?curid=4388930", "title": "Blastema", "text": "I Blastema sono un gruppo musicale rock italiano, formatosi a Forl\u00ec nel 1997.\nBiografia.\nI Blastema nascono nel 1997 tra i banchi di scuola superiore.\nNel 2005 partecipano a \"Sanremo Rock\", festival musicale organizzato a Ravenna.\nNel 2009 suonano all'Arezzo Wave e l'anno seguente all'Heineken Jammin Festival per Rock TV.\nIl 9 aprile 2010, esce l'album \"Pensieri illuminati\", distribuito dall'etichetta Halidon. Il tour che ne segu\u00ec fece anche tappa al festival musicale Woodstock 5 Stelle organizzato il 26 settembre 2010 a Cesena dal blog di Beppe Grillo .\nNel settembre del 2011 vengono scoperti tramite YouTube da Luvi De Andr\u00e9 e in breve tempo firmano un contratto discografico con Nuvole Production, etichetta fondata da Fabrizio De Andr\u00e9 e Dori Ghezzi.\nIl 1\u00ba maggio 2012 suonano al Concerto del Primo Maggio.\nIl 14 luglio tornano a suonare all'Arezzo Wave.\nIl 16 ottobre pubblicano il secondo album, \"Lo stato in cui sono stato\", prodotto da Nuvole e distribuito da Sony Music.\nNel 2013 partecipano al Festival di Sanremo 2013, nella sezione \"Giovani\" con il brano \"Dietro l'intima ragione\", grazie al quale si classificano quarti.\nDurante l'estate 2013 sono di supporto al tour italiano degli Skunk Anansie ed all'unica data italiana dei Beady Eye a Pistoia Blues.\nIl 30 ottobre 2015 esce \"Tutto finir\u00e0 bene,\" terzo album studio prodotto da Ostile Records."}
{"id": "4388959", "revid": "767487", "url": "https://it.wikipedia.org/wiki?curid=4388959", "title": "Victorica", "text": "Victorica \u00e8 una citt\u00e0 dell'Argentina, capoluogo del dipartimento di Loventu\u00e9 nella provincia di La Pampa."}
{"id": "4388970", "revid": "640277", "url": "https://it.wikipedia.org/wiki?curid=4388970", "title": "HIP 46950", "text": ""}
{"id": "4388976", "revid": "1573940", "url": "https://it.wikipedia.org/wiki?curid=4388976", "title": "Anatolanthias apiomycter", "text": "Anatolanthias apiomycter \u00e8 un pesce d'acqua salata appartenente alla famiglia Serranidae nonch\u00e9 unico esponente del genere Anatolanthias.\nDistribuzione e habitat.\nQuesta specie \u00e8 diffusa nel Pacifico sudorientale, dove nuota fino a 168 m di profondit\u00e0.\nRiproduzione.\n\u00c8 oviparo e la fecondazione \u00e8 esterna. Non ci sono cure verso le uova."}
{"id": "4389015", "revid": "729019", "url": "https://it.wikipedia.org/wiki?curid=4389015", "title": "Monipite", "text": "La monipite \u00e8 un minerale la cui descrizione \u00e8 stata pubblicata nel 2009 in base ad una scoperta avvenuta nel meteorite Allende ed approvato dall'IMA. Il nome \u00e8 stato attribuito in base ai simboli chimici degli elementi che lo compongono (Mo, Ni e P).\nLa monipite \u00e8 l'analogo della barringerite contenente molibdeno e nichel al posto del ferro.\nMorfologia.\nLa monipite \u00e8 stata trovata sotto forma di un singolo granulo di forma irregolare di 1,3\u00d72\u00b5m.\nOrigine e giacitura.\nLa monipite \u00e8 stata scoperta esaminando il meteorite Allende, una condrite carbonacea che presenta inclusioni ricche di alluminio. \u00c8 associata con apatite, tugarinovite e granuli di rutenio-molibdeno-nichel. Probabilmente si \u00e8 formata per ossidazione di fosfuri di molibdeno e/o leghe ricche di fosforo durante la fase metasomatica durante la quale si sono mobilizzati calcio, molibdeno, ferro e forse nichel."}
{"id": "4389041", "revid": "247222", "url": "https://it.wikipedia.org/wiki?curid=4389041", "title": "Rockin' In My Outer Space", "text": ""}
{"id": "4389042", "revid": "298229", "url": "https://it.wikipedia.org/wiki?curid=4389042", "title": "Nazionale di pallavolo femminile delle Barbados", "text": ""}
{"id": "4389043", "revid": "38120", "url": "https://it.wikipedia.org/wiki?curid=4389043", "title": "Psicologia biologica", "text": ""}
{"id": "4389060", "revid": "298229", "url": "https://it.wikipedia.org/wiki?curid=4389060", "title": "Nazionale di pallavolo maschile delle Barbados", "text": ""}
{"id": "4389101", "revid": "298229", "url": "https://it.wikipedia.org/wiki?curid=4389101", "title": "Nazionale di calcio delle Barbados", "text": ""}
{"id": "4389152", "revid": "298229", "url": "https://it.wikipedia.org/wiki?curid=4389152", "title": "Federazione calcistica delle Barbados", "text": ""}
{"id": "4389201", "revid": "2149408", "url": "https://it.wikipedia.org/wiki?curid=4389201", "title": "F3 europea 2012", "text": "Il Campionato europeo FIA di Formula 3 2012 \u00e8 stata la prima edizione di questo campionato, erede del campionato europeo di F3 disputato tra il 1975 e il 1984, in forma di serie di gare, e proseguito poi, fino al 2002, con la formula della gara unica. Il titolo \u00e8 stato vinto dal pilota spagnolo Daniel Juncadella.\nLa prestagione.\nCalendario.\nUn calendario da dieci weekend, con due gare ciascuno, venne annunciato il 15 marzo 2012, fatto da sette gare della F3 Euro Series 2012, due della F3 inglese (con la gara del Norisring valida per entrambi i campionati), pi\u00f9 due gare singole, il Gran Premio di Pau e una gara da tenersi sul Circuito di Spa-Francorchamps."}
{"id": "4389292", "revid": "1855146", "url": "https://it.wikipedia.org/wiki?curid=4389292", "title": "Vilayet di Bitlis", "text": "Il vilayet di Bitlis (in turco: \"Vil\u00e2yet-i Bitlis\"), fu un vilayet dell'Impero ottomano nell'area corrispondente all'attuale Turchia.\nStoria.\nDopo le riforme amministrative del 1864, per oltre un decennio, l'area che sarebbe poi divenuta il vilayet di Bitlis venne compresa nell'eyalet di Erzurum. Con la guerra russo-turca nel 1875 l'area venne suddivisa e ne venne derivato un vilayet a parte. Il sanjak di Siirt venne aggiunto al vilayet di Bitlis nel 1883-84.\nGeografia antropica.\nSuddivisioni amministrative.\nI sanjak del vilayet di Bitlis nel XIX secolo erano:"}
{"id": "4389296", "revid": "717966", "url": "https://it.wikipedia.org/wiki?curid=4389296", "title": "Vayikra", "text": ""}
{"id": "4389297", "revid": "119531132", "url": "https://it.wikipedia.org/wiki?curid=4389297", "title": "The Best of X Factor", "text": "The Best of X Factor \u00e8 una compilation, pubblicata il 1\u00ba febbraio 2013. Raccoglie alcuni brani cantati dai concorrenti delle prime sei edizioni di X Factor Italia ed i loro inediti."}
{"id": "4389308", "revid": "2166030", "url": "https://it.wikipedia.org/wiki?curid=4389308", "title": "Vilayet di Diyarbekir", "text": "Il vilayet di Diyarbekir (in turco: \"Vil\u00e2yet-i Diy\u00e2r-\u0131 Bekr\"), , fu un vilayet dell'Impero ottomano nell'area corrispondente all'attuale Turchia.\nStoria.\nIl vilayet di Diyarbekir si estendeva a sud da Palu verso l'Eufrate e da Mardin e Nisibin sino alle pianure della Mesopotamia. Il vilayet di Diyarbakir venne creato nel 1867. Nel 1879-80 una parte del vilayet, che includeva Malatya, venne ceduta per costituire il vilayet di Elazig.\nGeografia antropica.\nSuddivisioni amministrative.\nI sanjak del vilayet di Diyarbekir nel XIX secolo erano:"}
{"id": "4389320", "revid": "184755", "url": "https://it.wikipedia.org/wiki?curid=4389320", "title": "Accademia teatrale veneta", "text": "L'Accademia teatrale veneta \u00e8 un'accademia d'arte drammatica italiana, con sede a Venezia presso il teatro Junghans.\nLa direzione didattica \u00e8 affidata a Renato Gatto.\nI corsi di studio, garantiti da personale docente italiano e straniero, sono esclusivamente per attori e prevedono due anni di formazione pi\u00f9 un terzo anno di specializzazione dedicato all'avviamento professionale.\nFondata nel 2007, \u00e8 un organismo di formazione professionale accreditato dalla regione Veneto e consegna, al termine del percorso, un attestato di qualifica professionale.\nIntrattiene rapporti di collaborazione con istituzioni culturali quali Prima del Teatro, l\"'European School for the Art of the Actor\", la Civica scuola di teatro Paolo Grassi, la Fondazione Teatro La Fenice e la facolt\u00e0 di design e arti dell'Universit\u00e0 IUAV."}
{"id": "4389324", "revid": "1305772", "url": "https://it.wikipedia.org/wiki?curid=4389324", "title": "Virtual Reality &amp; Multi Media Park", "text": "Virtual Reality &amp; Multi Media Park \u00e8 un'azienda italiana con sede nell'area degli ex studi cinematografici Fert\n a Torino. Nasce per volont\u00e0 degli enti pubblici torinesi e piemontesi ed \u00e8 di propriet\u00e0 pubblica.\nVirtual Reality &amp; Multi Media Park opera nei settori della creativit\u00e0 digitale, della realt\u00e0 virtuale, dell'audiovisivo e della multimedialit\u00e0. \u00c8 inoltre gestore del Polo della creativit\u00e0 digitale e multimedialit\u00e0 di Torino.\n Virtual Reality &amp; Multi Media Park S.p.A. \u00e8 in liquidazione ed ha ceduto ad Illogic SRL il ramo d'azienda denominato \"\u00abVr \u2013 Asa\u00bb\", inoltre una parte dello stabilimento \u00e8 stato dato in concessione alla Rai.\nAree di specializzazione.\nVirtual Reality &amp; Multi Media Park opera in numerose aree di specializzazione:\nIntrattenimento filmico.\nPresso Virtual Reality &amp; Multi Media Park operava Lumiq Studios, societ\u00e0 controllata al 100% da Virtual, operante nei campi della produzione e della distribuzione cinematografica nel panorama piemontese."}
{"id": "4389330", "revid": "271907", "url": "https://it.wikipedia.org/wiki?curid=4389330", "title": "Georgij Michajlovi\u010d Vizin", "text": ""}
{"id": "4389343", "revid": "1573940", "url": "https://it.wikipedia.org/wiki?curid=4389343", "title": "Perimyotis subflavus", "text": "Perimyotis subflavus () \u00e8 un pipistrello della famiglia dei Vespertilionidi, unica specie del genere Perimyotis (), diffuso nell'America settentrionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40 e 55\u00a0mm, la lunghezza dell'avambraccio tra 31 e 35\u00a0mm, la lunghezza della coda tra 34 e 44\u00a0mm, la lunghezza del piede tra 7 e 10\u00a0mm, la lunghezza delle orecchie tra 11 e 14\u00a0mm e un peso fino a 7\u00a0g.\nCaratteristiche craniche e dentarie.\nIl cranio presenta una scatola cranica leggermente allungata e arrotondata, mentre il rostro \u00e8 lungo, alto e ampio. La regione sopra-orbitale \u00e8 leggermente allargata e le arcate zigomatiche sono di proporzioni moderate. Il secondo incisivo inferiore \u00e8 bicuspidato, mentre il pi\u00f9 esterno \u00e8 abbastanza grande.\nSono caratterizzati dalla seguente formula dentaria:\nAspetto.\nLa pelliccia \u00e8 corta, densa e lanuginosa. Le parti dorsali variano dal bruno-giallastro chiaro al bruno-rossastro. I peli sono tricolori, con la parte mediana pi\u00f9 chiara. Le parti ventrali sono giallo-brunastre chiare. L'avambraccio \u00e8 rossastro, in netto contrasto con le membrane alari nerastre. Le orecchie sono relativamente corte, separate, con la punta arrotondate e prive di peli, mentre il trago \u00e8 lungo meno della met\u00e0 del padiglione auricolare, diritto e con la punta arrotondata. Il pollice \u00e8 ingrandito. La lunga coda \u00e8 inclusa completamente nell'ampio uropatagio, il quale \u00e8 ricoperto di sottili peli in prossimit\u00e0 della groppa. Il calcar \u00e8 privo di carenatura. Il cariotipo \u00e8 2n=30 FNa=56.\nBiologia.\nComportamento.\nIn estate si rifugia tra la fitta vegetazione degli alberi in gruppi fino a 30 individui e talvolta anche in edifici. I due sessi tendono a formare gruppi separati. Lo stato di ibernazione viene trascorso in grotte, miniere e crepacci sempre a non meno di 60-70 chilometri dai siti estivi. L'attivit\u00e0 predatoria inizia presto la sera. Il suo volo \u00e8 erratico e la zona di caccia \u00e8 alquanto ristretta.\nAlimentazione.\nSi nutre di insetti come coleotteri, ditteri e falene, catturati sopra corsi d'acqua ai margini forestali.\nRiproduzione.\nGli accoppiamenti solitamente avvengono in autunno o in inverno e dopo aver trattenuto lo sperma la fertilizzazione inizia in primavera e i parti non prima di giugno. Danno alla luce 2 piccoli alla volta dopo 44 giorni di gestazione. I piccoli iniziano a volare ad un mese di et\u00e0. L'aspettativa di vita allo stato selvatico varia da 4 a 8 anni, sebbene sia stato registrato un esemplare vissuto 14 anni e 5 mesi.\nDistribuzione e habitat.\nQuesta specie \u00e8 diffusa nella parte orientale dell'America settentrionale dalla Nuova Scozia fino all'Honduras nord-occidentale.\nVive in boschi vicino a fonti d'acqua\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"P.subflavus\" come specie a rischio minimo (LC)."}
{"id": "4389344", "revid": "767487", "url": "https://it.wikipedia.org/wiki?curid=4389344", "title": "Caccia al polo", "text": "Caccia al polo (\"Polar Trappers\") \u00e8 un film del 1938 diretto da Ben Sharpsteen. \u00c8 il primo cortometraggio animato della serie \"Donald &amp; Goofy\", prodotto dalla Walt Disney Productions e uscito negli Stati Uniti il 17 giugno 1938, distribuito dalla RKO Radio Pictures. \u00c8 il primo cartone in cui Paperino e Pippo appaiono insieme senza Topolino.\nTrama.\nPaperino e Pippo sono titolari di un'azienda che cattura animali, di nome \"Paperino e Pippo trappole\", il cui slogan \u00e8 \"li riportiamo vivi\". I due sono al polo sud e, mentre Pippo prepara una trappola per trichechi, Paperino \u00e8 in un igl\u00f9 e cucina dei fagioli, ma non ne pu\u00f2 pi\u00f9 di mangiare questi legumi. Proprio in quel momento vede una pinguina, e decide di travestirsi da pinguino per attirarla e ucciderla, ma fallisce. Intanto un tricheco ruba il secchio di pesce crudo che Pippo sta utilizzando; quest'ultimo lo insegue, finch\u00e9 entra in una grotta, dove finisce per farsi cadere addosso tutte le stalattiti. Nel frattempo Paperino, ancora travestito, si imbatte in un grande gruppo di pinguini. Tira fuori allora un flauto, con cui suona \"Parade of the Wooden Soldiers\", attirando a mo' di parata tutto il gruppo, a cui appartiene anche un piccolo pinguino. Paperino, vedendo poca carne nel piccolo, cerca di cacciarlo via in diversi modi, ma questi ritorna ogni volta. Alla fine Paperino tira al piccolo un calcio tale da farlo volare; il piccolo si mette a piangere e da una sua lacrima si genera una valanga, che rotolando diventa sempre pi\u00f9 grossa. L'enorme palla di neve travolge Paperino e Pippo, e li fa finire nelle gabbie che avrebbero dovuto contenere gli animali.\nDistribuzione.\nIl primo doppiaggio italiano \u00e8 stato realizzato per l'inclusione del corto nella prima edizione della videocassetta \"Paperino e la sua banda di paperi\", uscita a ottobre 1985. Nel dicembre 1986 il corto fu incluso nella videocassetta \"Paperino &amp; soci a caccia di guai\" con il primo ridoppiaggio. L'ultimo ridoppiaggio \u00e8 incluso nella riedizione del 1989 della VHS \"Paperino e la sua banda di paperi\" ed \u00e8 quello utilizzato in DVD e TV.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4389349", "revid": "633073", "url": "https://it.wikipedia.org/wiki?curid=4389349", "title": "Perimyotis", "text": ""}
{"id": "4389355", "revid": "438678", "url": "https://it.wikipedia.org/wiki?curid=4389355", "title": "Maria addolorata", "text": ""}
{"id": "4389366", "revid": "1573940", "url": "https://it.wikipedia.org/wiki?curid=4389366", "title": "Chiesa di San Domenico (Terracina)", "text": "La chiesa di San Domenico \u00e8 una chiesa di Terracina, in provincia di Latina.\nStoria.\nLa costruzione della chiesa fu iniziata intorno alla met\u00e0 del XIII secolo, seguendo le regole dell'architettura cistercense adottando, per\u00f2, le versioni degli ordini mendicanti. Il convento di clausura e il suo chiostro sono state bombardati durante la seconda guerra mondiale, ma continuano a mantenere il loro piano di base.\nDescrizione.\nLa chiesa, che \u00e8 stata finalmente restaurata nell'anno 2012, ha una facciata con un portale architravato e un piccolo portico. Il rosone, eseguito con archi incrociati sorretti da colonne di piccole dimensioni, \u00e8 molto fine. L'interno \u00e8 a una sola navata, con transetto e un coro rettilineo. Il campanile \u00e8 molto antico ma non contiene nessuna campana in quanto, precipitata a terra a causa dei bombardamenti, \u00e8 stata rubata qualche anno fa. La struttura, perfettamente restaurata, attende che venga restituita alla citt\u00e0 come Auditorium e per questo si attende solo l'operato dell'amministrazione comunale per i passi da compiere in questo senso.\nConfusione con l'omonima parrocchia terracinese.\nLa chiesa non va confusa con l'omonima parrocchia terracinese, di costruzione pi\u00f9 recente e dedicata a San Domenico Savio a differenza del San Domenico Martire (Domenico di Guzm\u00e1n)."}
{"id": "4389368", "revid": "1870773", "url": "https://it.wikipedia.org/wiki?curid=4389368", "title": "Wikipedia (disambigua)", "text": ""}
{"id": "4389373", "revid": "310175", "url": "https://it.wikipedia.org/wiki?curid=4389373", "title": "JG 77", "text": ""}
{"id": "4389375", "revid": "339392", "url": "https://it.wikipedia.org/wiki?curid=4389375", "title": "Vaughan Frederick Randal Jones", "text": ""}
{"id": "4389381", "revid": "124123", "url": "https://it.wikipedia.org/wiki?curid=4389381", "title": "Elizabeth Hastings", "text": "Biografia.\nEra la figlia di Francis Hastings, II conte di Huntingdon, e di sua moglie, lady Catherine Pole.\nMatrimonio.\nNel mese di dicembre 1571, spos\u00f2 Edward Somerset, IV conte di Worcester, figlio di Sir William Somerset, III conte di Worcester e Christiana North. Ebbero quindici figli:\nMorte.\nMor\u00ec il 24 agosto 1621 a Worcester House, Londra."}
{"id": "4389393", "revid": "838137", "url": "https://it.wikipedia.org/wiki?curid=4389393", "title": "Karla Echenique", "text": "Gioca nel ruolo di palleggiatrice nelle Valencianas de Juncos.\nCarriera.\nPallavolo.\nLa carriera di Karla Echenique inizia nel settore giovanile del Deportivo Nacional, dove gioca per quattro anni. Nel 2002 \u00e8 finalista al campionato nordamericano Under-18, dove viene premiata come miglior palleggiatrice, e debutta anche in nazionale maggiore, vincendo la medaglia d'oro ai XIX Giochi centramericani e caraibici e partecipando a soli quindici anni al campionato mondiale. Dal 2004 inizia la carriera professionistica, giocando per diversi club dominicani; tuttavia \u00e8 in nazionale che ottiene i risultati migliori: nel 2005 \u00e8 finalista alla Coppa panamericana e si classifica al terzo posto al campionato nordamericano; nel 2006, dopo il terzo posto alla Coppa panamericana, vince la seconda medaglia d'oro consecutiva ai XX Giochi centramericani e caraibici.\nNella stagione 2006-07 gioca per la prima volta all'estero, ingaggiata dal Club Voleibol Sanse in Spagna. Successivamente rientra in patria e gioca per una stagione il campionato locale, mentre in quella successiva prende parte solo gli impegni estivi della nazionale: dopo la vittoria della Coppa panamericana e la finale alla Final Four Cup del 2008, nel 2009 \u00e8 finalista alla Coppa panamericana, si classifica terza alla Final Four Cup e, soprattutto, vince il campionato nordamericano, impresa mai riuscita fino ad allora alla nazionale dominicana; grazie a questo successo partecipa alla Grand Champions Cup, chiudendola al terzo posto.\nNella stagione 2010 gioca nuovamente all'estero, nella vicina Porto Rico, vestendo la maglia delle Gigantes de Carolina; nonostante un deludente settimo posto finale, riceve il premio di miglior palleggiatrice, assegnato in base alle statistiche. Con la nazionale, nell'estate del 2010, vince la Coppa panamericana, la Final Four Cup e la terza medaglia d'oro consecutiva ai XXI Giochi centramericani e caraibici. In autunno gioca col Mirador Sport and Cultural Center alla Coppa del Mondo per club. Nel gennaio 2011 viene ingaggiata dal Budowlani \u0141\u00f3d\u017a Sportowa in Polonia, per sostituire l'infortunata Marta W\u00f3jcik fino al termine della stagione. Nel 2011 \u00e8 finalista sia alla Coppa panamericana che al campionato nordamericano.\nNel 2012 resta nuovamente inattiva a livello di club, ma con la nazionale prende parte ai Giochi della XXX Olimpiade. Nella stagione 2013 torna in Porto Rico, ingaggiata dalle Lancheras de Cata\u00f1o, senza per\u00f2 concludere la stagione; con la nazionale vince la medaglia d'argento alla Coppa panamericana e al campionato nordamericano. Nel campionato 2014 resta nello stesso campionato, giocando per le Valencianas de Juncos.\nBeach volley.\nNel 2006 partecipa al campionato continentale di beach volley in coppia con Bethania de la Cruz, classificandosi al terzo posto."}
{"id": "4389395", "revid": "767487", "url": "https://it.wikipedia.org/wiki?curid=4389395", "title": "Jo Jeeta Wohi Sikandar", "text": "Jo Jeeta Wohi Sikandar \u00e8 un film di Bollywood del 1992 diretto da Mansoor Khan (che prima aveva diretto \"Qayamat Se Qayamat Tak\")."}
{"id": "4389398", "revid": "111373", "url": "https://it.wikipedia.org/wiki?curid=4389398", "title": "Autotreni TEE FFS RAm 500 ed NS DE 1000", "text": "Gli autotreni TEE FFS/NS sono stati dei complessi automotori Diesel-elettrici di propriet\u00e0 delle Ferrovie Federali Svizzere (FFS) e delle Ferrovie Statali Olandesi (NS) che effettuarono servizio sulla rete ferroviaria europea nell'ambito del raggruppamento Trans Europ Express (TEE).\nFurono realizzati cinque convogli, composti ciascuno da una motrice Diesel, due carrozze rimorchiate e una carrozza pilota, tutte di 1\u00aa classe, che vennero acquistati dalle FFS in due esemplari classificati nel gruppo RAm\u00a0500 e dalle NS in tre esemplari classificati nel gruppo DE\u00a01000.\nTra il 2 giugno 1957 e il 25 maggio 1974 essi prestarono servizio nel raggruppamento Trans Europ Express, assicurando in periodi diversi le relazioni TEE Edelweiss, L'\u00c9toile du Nord, L'Oiseau Bleu, L'Arbal\u00e8te e Bavaria.\nDopo il ritiro dal raggruppamento TEE nel 1974 i quattro autotreni superstiti (il RAm\u00a0501 sub\u00ec la distruzione a seguito di uno svio nel 1971 con il TEE Bavaria) rimasero accantonati in attesa di un acquirente fino al 1977, quando furono acquistati dall'amministrazione ferroviaria canadese Ontario Northland Railways.\nSuccessivamente al loro ritiro parti di esse vennero acquistate da associazioni feramatoriali europee e riportate nel Vecchio Continente con l'obiettivo di ripristinarne almeno uno per compiere servizi rievocativi e turistici.\nPremesse.\nQuando il 2 giugno 1957 il raggruppamento TEE inizi\u00f2 la sua attivit\u00e0, la rete ferroviaria europea era ancora in gran parte eserc\u00ecta con la trazione a vapore, solo in parte gi\u00e0 sostituita per le linee non elettrificate con la trazione Diesel. La rete elettrificata usufruiva di diversi sistemi di alimentazione. Pertanto erano necessari, specialmente per le relazioni internazionali, diversi cambi di locomotiva, con conseguenti perdite di tempo e scadimento della qualit\u00e0 dei servizi.\nLa necessit\u00e0 di garantire le elevate velocit\u00e0 previste dalle specifiche tecniche e d'esercizio costrinse, quindi, tutte le amministrazioni fondatrici della rete TEE a utilizzare dapprima degli autotreni Diesel.\nLe FFS, per poter iniziare subito i nuovi servizi e per ridurre i costi d'acquisto del materiale rotabile, si accordarono con le ferrovie olandesi (NS) per adottare gli autotreni Diesel-elettrici RAm\u00a0500/DE\u00a01000 coi quali, dal 1957 al 1964, si effettuarono le relazioni TEE Edelweiss, L'\u00c9toile du Nord e L'Oiseau Bleu.\nIl grande favore accordato dalla clientela ai servizi TEE spinse tutte le amministrazioni a estenderne rapidamente la rete, che nei primi anni era squilibrata geograficamente verso il nord Europa e toccava solo marginalmente la Svizzera. Inoltre la crescente estensione delle elettrificazioni delle reti limitrofe, insieme alle difficili caratteristiche planoaltimetriche di diverse linee, indusse le FFS a considerare la possibilit\u00e0 di introdurre, per le nuove relazioni verso la Francia, l'Italia, la Germania, il Lussemburgo e il Belgio e per quelle preesistenti, degli elettrotreni alimentabili con tutti i tipi di corrente in uso in Europa: i RAe 1050.\nProgetto.\nIl progetto, sviluppato nel 1954-1955 sulla base delle automotrici elettriche olandesi EID-2 ed EID-4 (\"Materieel '54\" dall'anno d'introduzione nel parco) soprannominate \"Hondekops\" (\"Muso di cane\"), prevedeva la realizzazione di un autotreno con elevate caratteristiche di \"comfort\", con aria condizionata e le massime insonorizzazione e riduzione delle vibrazioni possibili.\nIl treno sarebbe stato costituito da quattro veicoli, connessi da un'intercomunicazione in grado di evitare le infiltrazioni d'aria dall'esterno. I veicoli d'estremit\u00e0 sarebbero stati dotati dell'aggancio automatico Scharfenberg.\nA una estremit\u00e0 v'era la motrice, comprendente la cabina di guida, la sala macchine e tre locali per i bagagli, per il capo treno e per il personale di dogana.\nGli altri tre veicoli erano destinati al servizio al pubblico. Seguendo la motrice v'erano:\nCostruzione.\nI complessi TEE svizzero-olandesi furono immatricolati dalle FFS come e dalle NS come . Gli autotreni svizzeri sono anche noti con la denominazione , comunemente usata per distinguerli dai successivi treni automotori elettrici sviluppati dalle FFS, noti anche come RAe TEE II.\nI cinque autotreni TEE olandesi-svizzeri furono costruiti nel 1957 dall'azienda olandese Werkspoor, con la partecipazione delle aziende svizzere Brown Boveri &amp; Cie (BBC) per le apparecchiature elettriche e Schweizerische Industrie Gesellschaft (SIG) per le casse delle rimorchiate&lt;ref name=\"CdF1975-2/87\"&gt;.&lt;/ref&gt;.\nTre dei cinque convogli, immatricolati DE\u00a01001-1003, appartenevano alle Ferrovie Statali Olandesi (NS) e i restanti due, immatricolati RAm\u00a0501-502, appartenevano alle Ferrovie Federali Svizzere (FFS).\nLa locomotiva era dotata di due motori Diesel Werkspoor tipo RUHB 1616 con potenza di 735\u00a0kW a 1\u00a0400 giri/min, destinati solo alla trazione. Entrambi erano accoppiati a una dinamo che generava corrente continua a 650\u00a0V e 2\u00a0000 A con cui venivano alimentati motori di trazione, in numero di due per carrello, ciascuno dei quali erogava una potenza di 285\u00a0kW.\nL'esercizio sulla rete TEE.\nDal 1957 al 1964.\nGli autotreni TEE FFS/NS, consegnati nel maggio 1957, presero servizio il 2 giugno 1957 sui treni Trans Europ Express Edelweiss, L'\u00c9toile du Nord e L'Oiseau Bleu con un turno di quattro giornate che comportava l'utilizzo di quattro convogli, mentre il quinto era in manutenzione o in riserva e subentrava quotidianamente al treno che aveva completato le quattro giornate di turno.\nIl turno prevedeva una percorrenza totale di 3.532\u00a0km, con una media giornaliera di 883\u00a0km, sulle relazioni:\nQuest'impostazione d'orario dur\u00f2 fino al 30 aprile 1964.\nNell'estate 1964.\nDal 1\u00ba giugno 1964 al 1\u00ba agosto 1964 assicurarono il servizio sui TEE Edelweiss e L'\u00c9toile du Nord con un turno di tre giornate che comportava l'utilizzo di tre convogli.\nIl turno prevedeva una percorrenza totale di 2.912\u00a0km, con una media giornaliera di 971\u00a0km, sulle relazioni:\nDall'autunno 1964 al 1969.\nDal 2 agosto 1964 al 27 settembre 1969 assicurarono il servizio sui TEE Edelweiss e L'Arbal\u00e8te con un turno di tre giornate che comportava l'utilizzo di tre convogli, mentre i due rimanenti erano in riserva o in manutenzione a Zurigo e ad Amsterdam&lt;ref name=\"CdF1975-2/90\"&gt;.&lt;/ref&gt;.\nIl turno prevedeva una percorrenza totale di 3.048\u00a0km, con una media giornaliera di 1.016\u00a0km, sulle relazioni:\nDal 1969 al 1971.\nDal 28 settembre 1969 al 15 febbraio 1971 assicurarono il servizio sui TEE Edelweiss e Bavaria con un turno di tre giornate che comportava l'utilizzo di tre convogli, mentre i due rimanenti erano in riserva o in manutenzione a Zurigo e ad Amsterdam.\nIl turno prevedeva una percorrenza totale di 2.524\u00a0km, con una media giornaliera di 841\u00a0km, sulle relazioni:\nIl 9 febbraio 1971 il TEE 56 \"Bavaria\" fu protagonista di un incidente nei pressi di Kempten, sulla rete delle Ferrovia Federale Tedesca (DB), in cui l'autotreno RAm\u00a0501 delle FFS usc\u00ec dai binari a causa dell'eccessiva velocit\u00e0 nell'affrontare una curva (132\u00a0km/h invece degli 80\u00a0km/h prescritti) e and\u00f2 irrimediabilmente distrutto&lt;ref name=\"TEE/286-287\"&gt;.&lt;/ref&gt;. La carrozza pilota, che era in testa al treno, e le due carrozze intermedie furono demolite sul posto, mentre la motrice fu dapprima condotta al deposito locomotive DB di Kempten, quindi a quello FFS di Zurigo e infine alle officine NS di Tilburg dove venne demolita.\nDal 1971 al 1974.\nDal 16 febbraio 1971, a seguito dell'incidente del 9 febbraio in cui and\u00f2 distrutto l'autotreno RAm\u00a0501, il TEE Bavaria venne esercito con una composizione leggera di tre carrozze di materiale ordinario e soltanto il TEE Edelweiss continu\u00f2 a essere affidato a due dei quattro autotreni TEE FFS/NS restanti, fino al loro ritiro definitivo avvenuto il 25 maggio 1974.\nGli ultimi viaggi degli autotreni TEE FFS/NS furono congegnati con una sequenza che permettesse di sfruttare il termine del servizio commerciale per il parziale rimpatrio dei convogli sulle reti di appartenenza:\nDopo il ritiro dal servizio TEE.\nL'autotreno TEE RAm\u00a0502, unico superstite del parco FFS rimase accantonato a Zurigo fino al 9 gennaio 1975, quindi venne trasferito nella rimessa di Glarona.\nGli autotreni TEE DE\u00a01001-1003 delle NS furono concentrati a Utrecht; il 7 giugno 1974 due di essi vennero impiegati per un viaggio speciale di andata e ritorno verso il Belgio, organizzato con i convogli DE\u00a01002 e 1001 in doppia trazione a comando multiplo tra Amsterdam e Huy da un'associazione amatoriale olandese.\nDati statistici dell'esercizio TEE.\nCon il ritiro dal servizio degli autotreni TEE FFS/NS dal TEE Edelweiss, in occasione del cambio di orario del 25-26 maggio 1974, si chiuse definitivamente l'epoca della trazione termica con materiale automotore sulla rete Trans Europ Express.\nGli autotreni TEE olandesi-svizzeri furono accantonati fuori servizio dopo un utilizzo commerciale durato complessivamente 6.202 giorni.\nSecondo informazioni fornite dalle FFS i convogli RAm\u00a0501-502 percorsero fino al 25 maggio 1974 rispettivamente 2.921.900\u00a0km e 4.030.200\u00a0km; il chilometraggio totale dei DE\u00a01001-1003 non fu invece divulgato dalle NS, ma lo si stima prossimo a una media di 3.830.000\u00a0km per ciascuno dei tre convogli.\nLa motrice dell'autotreno FFS RAm\u00a0501 rimase danneggiata in un incendio che ne provoc\u00f2 il fermo per 176 giorni tra agosto 1961 e gennaio 1962.\nLa stessa motrice, gravemente danneggiata nello svio del TEE Bavaria del 9 febbraio 1971, fu inviata il 15 luglio 1971 dal deposito locomotive di Zurigo alle officine ferroviarie olandesi di Tilburg, dove il 27 luglio successivo fu presa la decisione di demolirla.\nDopo i servizi TEE.\nDopo la fine dei servizi TEE i quattro complessi furono accantonati in rimessa a Utrecht.\nDiversamente dal materiale Diesel ex TEE di altre amministrazioni, la NS giudic\u00f2 impossibile il loro riutilizzo in servizi all'interno della propria rete e li mise in vendita.\nOfferte d'acquisto pervennero dalle Ferrovie Statali Danesi (DSB), alle Ferrovie Elleniche e da altre societ\u00e0 ferroviarie dell'Europa orientale, dell'Arabia Saudita e degli Stati Uniti d'America, ma nessuna and\u00f2 a buon fine.\nFinalmente, nell'autunno 1976 tutti e quattro i complessi vennero venduti all'Urban Transport Development Corporation (UTDC), una societ\u00e0 di propriet\u00e0 del Governo dell'Ontario incaricata di promuovere il trasporto pubblico attraverso operazioni di pianificazione e con l'acquisto di materiale rotabile da cedere poi in leasing alle societ\u00e0 ferroviarie.\nL'obiettivo che veniva perseguito in quel periodo dall'UTDC era quello di migliorare l'offerta di collegamenti fra Toronto e il nord, che era espletato dalle societ\u00e0 Canadian National e Ontario Northern Railroad (ONR) utilizzando materiale rotabile obsoleto.\nPertanto i quattro treni, revisionati nelle officine FFS di Zurigo, NS di Tilburg e SIG di Neuhausen, vennero anche adeguati alle norme ferroviarie canadesi e predisposti per sostenere le rigide condizioni climatiche dell'area di destinazione. Inoltre vennero rifatti gli arredi interni e sostituito lo schema di verniciatura del TEE con quello dell'ONR.\nImbarcati a Rotterdam, furono trasportati a Toronto tra il marzo e il settembre 1977. Dopo l'arrivo vennero condotti alle industrie aeronautiche Orenda, dove subirono alcune modifiche dell'arredo interno, assumendo quindi la numerazione ONR 1980-1983.\nDenominati \"Northlander\", entrarono in servizio il 9 giugno 1977 nei collegamenti fra Toronto, North Bay e Timmins espletando i servizi sulle relazioni fra Toronto e North Bay con estesa di 367\u00a0km e durata del viaggio di cinque ore e Toronto, North Bay e Timmins, con estesa per 1\u00a0150\u00a0km e durata del viaggio di dieci ore). La bassa velocit\u00e0 della prima relazione era dovuta al percorso sulla rete della Canadian National, che nella concessione delle tracce orarie aveva privilegiate quelle dei propri treni merci. Ci\u00f2, insieme agli esosi pedaggi da corrispondere al gestore dell'infrastruttura (la stessa Canadian National), sebbene dal 30 ottobre 1977 vi fosse stata una riduzione di circa 25 minuti dei tempi di percorrenza fra Toronto e Timmins, rese non remunerativo il servizio.\nRipetuti guasti dovuti all'inesperienza del personale e al clima rigido spinsero infine l'ONR dapprima a sostituire i motori d'origine delle motrici, e quindi a sostituirle, dal 1979, con locomotive del tipo FP7 costruite dalla General Motors. Dopo le trasformazioni le quattro composizioni superstiti continuarono il loro servizio fino al 9 febbraio 1992, quando cessarono ogni servizio commerciale.\nProspettive di conservazione museale.\nNel 1996 la fondazione svizzera TEE Classic acquist\u00f2 dall'ONR otto veicoli (quattro vetture pilota, due vetture intermedie a corridoio e due vetture ristorante) con l'obiettivo di ricostituire un treno nell'aspetto d'origine. Essendo state demolite, entro il 1980, le vetture motrici, la fondazione stabil\u00ec di costruirne a nuovo una utilizzando una delle vetture pilota e due motori Diesel recuperati da un'automotrice NS tipo III oltre a due carrelli gi\u00e0 di locomotive tipo NoHAB delle ferrovie belghe.\nImbarcate il 19 ottobre 1998 nel porto canadese di Saint-John sul mercantile norvegese MV Tampa, e arrivate ad Amburgo il 5 novembre successivo, dopo diverse vicissitudini dal 16 luglio 2002 vennero ospitate a Heilbronn nella rimessa dell'associazione feramatoriale tedesca Ulmer Eisenbahn Freunde.\nInfine, nell'aprile 2006 la fondazione TEE Nederland foundation acquist\u00f2 il materiale dalla TEE Classic con l'obiettivo di ripristinare un treno. Il materiale \u00e8 ricoverato nella rimessa di Zwolle e la fondazione sta cercando i finanziamenti per iniziare i lavori previsti.\nRiproduzioni fermodellistiche.\nL'autotreno \u00e8 stato riprodotto in scala H0 dalle ditte M\u00e4rklin, Roco, Trix e altre."}
{"id": "4389399", "revid": "4252", "url": "https://it.wikipedia.org/wiki?curid=4389399", "title": "Sfincionello", "text": "Lo sfincionello palermitano o semplicemente sfincionello (\"sfinciuneddu\" in siciliano) \u00e8 un prodotto tipico della gastronomia palermitana. Nonostante sia un parente molto stretto dello sfincione, se ne differenzia in quanto possiede alcune caratteristiche peculiari. Innanzitutto a differenza dello sfincione esso assume una forma rotonda di grandezza media e non rettangolare. In secondo luogo \u00e8 caratterizzato, in alcuni casi, dalla presenza di pezzetti di pomodoro tagliato posti sopra la pasta di pizza e dalla presenza del pan grattato, inesistente invece nel caso dello sfincione.\nCaratteristiche.\nAl pari della sfincia di San Giuseppe e dello sfincione, il nome si fa derivare dal latino \"spongia\", \"spugna\" oppure dall'arabo \ufe8d\ufeb4\ufed4\ufee8\ufe9e \"isfan\u01e7\" col quale si indica una frittella di pasta addolcita con il miele. In questo caso sfincionello significherebbe piccola \"spugna\" a causa delle dimensioni ridotte.\n\u00c8 una ricetta molto antica che vede come ingrediente cardine il pane pizza (morbido e lievitato, simile appunto ad una spugna) con sopra una salsa a base di pomodoro, cipolla, pezzetti di caciocavallo, sarde salate diliscate e sminuzzate, pomodoro pelato a cubetti, origano, olio extravergine d'oliva e pangrattato.\nLo sfincionello viene adornato con una fettina di pomodoro crudo posto proprio sul centro esatto dell'alimento.\nLo sfincionello si pu\u00f2 gustare solo a Palermo e dintorni presso alcune pizzerie, gastronomie, panifici, o acquistandolo dai caratteristici carretti sparsi in tutta la citt\u00e0.\nI venditori di sfincionelli si muovono fra le strade di Palermo vendendo il loro prodotto su carrettini spinti a mano che dall'alba al tramonto stazionano in punti strategici della citt\u00e0 allietando i palati di residenti e turisti.\nPer reclamizzare lo sfincionello, i venditori ambultanti utilizzano le cosiddette \"abbanniate\" (gridare ad alta voce per vendere qualcosa). "}
{"id": "4389401", "revid": "282094", "url": "https://it.wikipedia.org/wiki?curid=4389401", "title": "Occidentalista", "text": ""}
{"id": "4389403", "revid": "124964507", "url": "https://it.wikipedia.org/wiki?curid=4389403", "title": "Jagdgeschwader 6", "text": "Il Jagdgeschwader 6 (JG 6 - 6\u00ba stormo caccia), soprannominato \"Horst Wessel\", fu un reparto aereo della Luftwaffe, l'aeronautica militare tedesca, attivo dal 1944 al 1945. Fu costituito nel luglio 1944 sui resti del Zerst\u00f6rergeschwader 26, reparto caccia che aveva subito pesantissime perdite nei primi mesi della Difesa del Reich.\nFormazione.\nIl JG 6 fu creato nel luglio 1944 dai resti del ZG 26, reparto di caccia pesante equipaggiato con i bimotori Messerschmitt Bf 110 e Me 410, che aveva subito perdite pesantissime negli scontri con gli aerei alleati durante i primi mesi della Difesa del Reich.\nAlla creazione il ruolo di Kommodore (comandante di reparto) fu assegnato a Johann Kogler. Basato a Chojna, il reparto fu immediatamente riequipaggiato con i Focke-Wulf Fw 190A, aerei versatili che erano impiegati sia come caccia che come cacciabombardieri. Gli aerei impiegati in quest'ultimo ruolo, il cui obbiettivo primario erano i bersagli terrestri, furono dotati dei lanciarazzi Werfergranate 21. Il III./JG 6 fu quasi subito trasferito al Kommando Nowotny, e al suo posto arriv\u00f2 un nuovo gruppo, di 4 \"Staffeln\" (squadriglie), equipaggiato con Messerschmitt Bf 109G.\nIl 21 agosto il JG 6 fu trasferito vicino a Charleville-M\u00e9zi\u00e8res. Nei mesi che seguirono lo sbarco in Normandia, le numericamente superiori forze aeree alleate avevano distrutto la maggior parte delle unit\u00e0 che la Luftwaffe aveva mandato ad attaccare la testa di ponte, quest'ultima sempre pi\u00f9 in espansione. Il JG 6 non fece eccezione, e tra i nuovi ed inesperti piloti le perdite furono pesanti. Il 25 agosto il 367th Fighter Group (FG 367), equipaggiato con i P-38 \"Lightning\", fu inviato a bombardare tre aeroporti a P\u00e9ronne-en-M\u00e9lantois, Rosi\u00e8res-en-Santerre e Clastres. I 33 P-38 che attaccarono Clastres furono intercettati da oltre 40 Fw 190 del II./JG 6, quest'ultimo alla prima uscita in volo. Durante il combattimento successivo furono abbattuti 7 P-38 (il II./JG 6 ne reclam\u00f2 per\u00f2 11), mentre le perdite tedesche furono di 16 Fw 190, con 14 piloti rimasti uccisi (il FG 367 ne reclam\u00f2 per\u00f2 20). Tra le vittime ci fu lo Staffelkapit\u00e4n dell'8./JG 6, Rudi Dassow, che nel ZG 26 era diventato uno dei pi\u00f9 esperti piloti di caccia bimotore, ottenendo 22 vittorie. Il giorno successivo il II./JG 6 disponeva di soli 5 aerei in condizioni operative, che furono ridotti ad un solo Fw 190 appena cinque giorni dopo. Il 1\u00ba gennaio 1945, durante l'operazione Bodenplatte, il II./JG 6 perse 10 piloti, uccisi o dispersi in azione, compreso la Staffelkapit\u00e4n del 5./JG 6, Norbert Katz, ed il Kommodore Johann Kogler, che sopravvissuto all'abbattimento del suo Fw 190A-9 da parte della contraerea a nord-ovest di Venlo, a terra fu catturato dalle truppe britanniche e divenne prigioniero di guerra. Come sostituto di Kogler nel ruolo di Kommodore fu chiamato Gerhard Barkhorn. Tuttavia, Barkhorn mantenne l'incarico solo fino ad aprile, quando fu costretto a ricorrere a cure mediche in quanto provato sia fisicamente che psicologicamente. Verso la fine del gennaio 1945 il JG 6 fu tra le prime unit\u00e0 a passare al fronte dell'Oder, operando estesamente contro le forze di terra sovietiche. Nello stesso mese fu consegnato il primo dei nuovi Fw 190D-9. Il 4 aprile fu sciolto il III./JG 6. Il JG 6 rimase basato in Cecoslovacchia fino alla fine della guerra. L'8 maggio 1945, giorno della fine delle ostilit\u00e0 in Europa, alcuni piloti decollarono coi pochi Fw 190D-9 ancora operativi e giunsero all'aeroporto di F\u00fcrth, nel sud della Germania, dove si arresero al 10th Reconnaissance Group del United States Army."}
{"id": "4389407", "revid": "4175", "url": "https://it.wikipedia.org/wiki?curid=4389407", "title": "Andrei Okounkov", "text": ""}
{"id": "4389410", "revid": "686936", "url": "https://it.wikipedia.org/wiki?curid=4389410", "title": "Michael Wilhoite", "text": "Carriera.\nDopo non essere stato scelto nel Draft NFL 2011, Wilhoite firm\u00f2 come free agent coi San Francisco 49ers. Nella sua stagione da rookie non scese mai in campo, mentre nella successiva disput\u00f2 5 partite mettendo a segno 7 tackle, coi 49ers che si qualificarono per il Super Bowl XLVII, perso contro i Baltimore Ravens. Wilhoite divenne stabilmente titolare a partire dalla sua terza stagione, quando mise a segno i propri primati personali in tackle (87), intercetti (2), passaggi deviati (6), e fumble forzati (1).\nNel 2017, Wilhoite firm\u00f2 con i Seattle Seahawks."}
{"id": "4389412", "revid": "4175", "url": "https://it.wikipedia.org/wiki?curid=4389412", "title": "Tatjana Alexeyevna Afanasjeva", "text": ""}
{"id": "4389413", "revid": "767487", "url": "https://it.wikipedia.org/wiki?curid=4389413", "title": "Jaane Tu Ya Jaane Na", "text": "Jaane Tu... Ya Jaane Na \u00e8 una commedia romantica del 2008, scritta e diretta da Abbas Tyrewala."}
{"id": "4389416", "revid": "287204", "url": "https://it.wikipedia.org/wiki?curid=4389416", "title": "German Alekseevi\u010d F\u00ebdorov-Davydov", "text": "Biografia.\nGerman F\u00ebdorov-Davydov era nato in una famiglia di vecchia nobilt\u00e0 impoverita, con una tradizione pluri-secolare nel campo delle scienze; uno dei suoi antenati, nel XIX secolo fu rettore della Universit\u00e0 statale di Mosca. Il padre, Aleksej Aleksandrovi\u010d, era uno storico dell'arte, mentre il nonno, Aleksandr Aleksandrovi\u010d, fu il primo insegnante di letteratura per l'infanzia in Russia.\nGerman F\u00ebdorov-Davydov si laure\u00f2 in archeologia alla facolt\u00e0 di storia dell'Universit\u00e0 statale di Mosca nel 1954. Nel 1969 divenne professore all'Istituto di Archeologia dell\"Akademija Nauk SSSR\" (Accademia delle scienze dell'Unione Sovietica); Le sue tesi di specializzazione e di dottorato furono \"Tesori monetari dell'Orda d'Oro\" (1957), \"Nomadi dell'Europa orientale dal X al XIV secolo\" (1966).\nGerman F\u00ebdorov-Davydov \u00e8 stato un instancabile archeologo sul campo. Dal 1950 ha partecipato costantemente spedizioni archeologiche : Corasmia, Tatarstan, Ciuvascia, Tunisi, Mongolia, Corea del Sud. Dal 1960 al 1990 F\u00ebdorov-Davydov ha diretto le spedizioni archeologiche dell'Universit\u00e0 di Mosca e dell'Istituto archeologico nella regione del Volga. Nelle sue pubblicazioni ha chiarito reali e seri problemi storici di turcologia che al tempo erano oscurati. German F\u00ebdorov-Davydov \u00e8 stato fondamentale per l'organizzazione di scavi su larga scala nella capitale Sarai (Sarai Berke e Sarai Djadid, cio\u00e8 Saraj nuova e vecchia), e altri centri nella regione del Volga, ottenendo alti risultati scientifici. G. F\u00ebdorov-Davydov continu\u00f2 le tradizioni dei numismatici orientalisti pre-revoluzionari (Fren, Savel'ev, e altri), contribuendo immensamente all'ampiezza delle conoscenze nel campo, compresa la nascita e lo sviluppo del sistema monetario dell'Orda d'oro.\nGerman F\u00ebdorov-Davydov ha scritto circa 230 tra lavori scientifici e divulgativi, compresi 26 libri. Le sue monografie \"East European Nomads under rule of Altyn Orda Khans\" (1966), \"Social order of Golden Horde\" (1973), \"Art of nomads and Golden Horde\" (1976) sono divenute dei classici per il periodo dell'Alto Medio Evo nelle steppe euro-asiatiche. I suoi testi sono stati pubblicati e ristampati in Inghilterra, Germania, Belgio, Ungheria, Polonia, Estonia; tra gli altri \"City Culture of the Golden Horde\" (Oxford, 1984), \"St\u00e4dte der Goldenen Horde an der unteren Wolga\" (Monaco, 1984), \"Le tresor de Saransk Les Monnaies de la Russie Moskovit 14e et 15e Siecle\" (Belgio, 1985), \"Le tresor de Saransk Les Monnaies de la Principaute de Nijegorod. 14-15 Siecles\" (Belgio, 1992). Un testo famoso \"Coins tell\" (\"World\", 1986, ristampato nel 1990) \u00e8 stato tradotto anche in marathi e in telugu, due lingue indiane.\nF\u00ebdorov-Davydov \u00e8 stato anche membro dell'Accademia delle scienze della Federazione russa, membro corrispondente dell'Istituto archeologico germanico."}
{"id": "4389422", "revid": "287204", "url": "https://it.wikipedia.org/wiki?curid=4389422", "title": "Ancora una notte insieme - L'ultimo concerto", "text": "Ancora una notte insieme - L'ultimo concerto \u00e8 un doppio DVD dei Pooh pubblicato nel 2010.\nI due DVD documentano gli ultimi due concerti con Stefano D'Orazio; che si sono tenuti al Datchforum di Assago il 28 ed il 30 settembre 2009 durante il tour della raccolta \"Ancora una notte insieme\".\nIl secondo DVD contiene inoltre degli extra come il Backstage, una galleria di foto, un documentario e il videoclip \"Ancora una notte insieme\"."}
{"id": "4389423", "revid": "4175", "url": "https://it.wikipedia.org/wiki?curid=4389423", "title": "Igor Ansoff", "text": ""}
{"id": "4389429", "revid": "767487", "url": "https://it.wikipedia.org/wiki?curid=4389429", "title": "B\u0103ie\u0163ii Buni", "text": "B\u0103ie\u0163ii Buni \u00e8 l'ottavo album in studio del gruppo rap B.U.G. Mafia. \u00c8 il primo album pubblicato dalla Casa Productions."}
{"id": "4389438", "revid": "767487", "url": "https://it.wikipedia.org/wiki?curid=4389438", "title": "Kidnap (film 2008)", "text": "Kidnap \u00e8 un film di Bollywood di genere thriller diretto da Sanjay Gadhvi, che precedentemente aveva diretto pellicole di successo come \"Dhoom\" (2004) e \"Dhoom 2\" (2006).\nTrama.\nKambir (Imran khan) rapisce Sonia (Minisscha Lamba), per vendicarsi di quando era piccolo la famiglia di Sonia lo aveva fatto andare in prigione per un incidente d'auto."}
{"id": "4389440", "revid": "228587", "url": "https://it.wikipedia.org/wiki?curid=4389440", "title": "\u00centotdeauna pentru totdeauna", "text": "\u00centotdeauna pentru totdeauna \u00e8 il sesto album in studio del gruppo rap B.U.G. Mafia, pubblicato il 17 ottobre 2000."}
{"id": "4389442", "revid": "599013", "url": "https://it.wikipedia.org/wiki?curid=4389442", "title": "The World and the Woman", "text": ""}
{"id": "4389453", "revid": "4175", "url": "https://it.wikipedia.org/wiki?curid=4389453", "title": "Yuri Manin", "text": ""}
{"id": "4389459", "revid": "4175", "url": "https://it.wikipedia.org/wiki?curid=4389459", "title": "Grigory Margulis", "text": ""}
{"id": "4389460", "revid": "767487", "url": "https://it.wikipedia.org/wiki?curid=4389460", "title": "Luck (film)", "text": "Luck \u00e8 un film indiano del 2010 di genere thriller diretto da Soham Shah."}
{"id": "4389465", "revid": "729019", "url": "https://it.wikipedia.org/wiki?curid=4389465", "title": "Castello Hermitage", "text": "L'Hermitage Castle \u00e8 un castello parzialmente in rovina situato nella regione degli Scottish Borders ed \u00e8 attualmente sotto la tutela dell'Historic Scotland.\nStoria.\nL'esatta data di costruzione dell'edificio \u00e8 ignota, ma risale probabilmente al 1240 quando Nicholas de Soulis lo fece costruire secondo il tipico modello normanno del Motte e bailey. Esso rimase di propriet\u00e0 della famiglia fino al 1320 quando William de Soulis venne arrestato con l'accusa di stregoneria, specificamente con l'intento di uccidere Roberto I di Scozia, e per questo venne giustiziato e le sue propriet\u00e0 confiscate. \nNegli anni seguenti l'Hermitage Castle divenne di propriet\u00e0 degli inglesi fino al 1338 quando Ralph Neville, II barone Neville di Raby (1291circa-5 agosto 1367) fu posto sotto assedio da William Douglas, Lord di Liddesdale che lo conquist\u00f2 in breve tempo. Alla sua morte, per mano del cugino William Douglas, I conte di Douglas, il castello pass\u00f2 alla famiglia Dacre, ma vi rimase per poco tempo; il conte infatti lo riprese per s\u00e9 ed inizi\u00f2 i lavori di restauro che diedero al castello l'aspetto attuale. Pare che i lavori venissero affidati allo scalpellino John Levin che aveva lavorato alla Cattedrale di Durham. Nel 1388 James Douglas, II conte di Douglas mor\u00ec senza eredi e il castello pass\u00f2 al cugino di suo padre Archibald Douglas, III conte di Douglas; questo fece s\u00ec che la famiglia si dividesse in due rami: i \"Black Douglas\", conti di Douglas, e i \"Red Douglas\" che si generarono da George Douglas, I conte di Angus (1380-1403), figlio bastardo di William Douglas, I conte di Douglas.\n che questi li priv\u00f2 di ogni titolo o propriet\u00e0, incluso il castello, che pass\u00f2 ai parenti Angus. Giacomo IV di Scozia era sospettoso circa la relazione che Archibald Douglas, V conte di Angus (1449-1513) intratteneva con Enrico VII d'Inghilterra e gli ordin\u00f2 di consegnare l'Hermitage Castle alla corona. Questi venne quindi assegnato a Patrick Hepburn, I conte di Bothwell (morto il 18 ottobre 1508) insieme alla signoria di Liddesdale. In cambio Angus ebbe la Signoria, ma non il contado, di Bothwell.\nQualche decennio dopo il signore del castello era James Hepburn, IV conte di Bothwell e l\u00ec vi si rec\u00f2 Maria Stuarda per fare visita al conte ferito poche settimane dopo la nascita del figlio nel 1566. La regina e Bothwell si sposarono nel maggio del 1567, solo pochi mesi dopo la morte del marito di Maria Enrico Stuart, Lord Darnley incuranti del fatto che si sospettasse che egli fosse uno dei cospiratori che aveva portato Darnley alla morte. A seguito della battaglia di Carberry Hill combattuta il 15 giugno dello stesso anno, Maria venne costretta ad abdicare e James, che si sarebbe dovuto confrontare con un'accusa di tradimento, fugg\u00ec in Norvegia e tutti i suoi possedimenti vennero confiscati dalla corona. Nel tentativo di rimettere Maria sul trono James venne arrestato dagli uomini di Federico II di Danimarca per aver rotto, tempo addietro, il contratto matrimoniale che lo legava ad Anna Throndsen. Imprigionato al Castello di Dragsholm vi rimase fino alla morte avvenuta il 14 aprile 1578.\nAd ereditare titoli e possedimenti fu il nipote di James, Francis Stewart, V conte di Bothwell. Egli era nipote, per via illegittima, di Giacomo V di Scozia e alcuni lo videro come un buon rimpiazzo per Giacomo VI di Scozia; questo lo port\u00f2 all'arresto nel 1591 e con l'arresto venne la confisca di ogni suo bene. Due anni dopo ottenne il perdono, ma cadendo ancora una volta negli intrighi di corte perse definitivamente ogni possedimento.\nNel 1594 Giacomo VI don\u00f2 l'Hermitage Castle a Walter Scott, I lord Scott di Buccleuch, noto Border Reivers e Guardiano delle Marche occidentali.\nLa rovina.\nQuando Giacomo V di Scozia divenne Giacomo I d'Inghilterra alla morte di Elisabetta I nel 1603, l'Hermitage Castle cadde gradualmente in disuso e il suo declino fu lento, ma inesorabile, tanto che gi\u00e0 nel XVIII secolo era ridotto, parzialmente, in rovina. Esso diede il nome al Visconte di Hermitage, titolo dato a Henry Scott, I conte di Deloraine (1676-25 dicembre 1730), terzogenito di James Scott, I duca di Monmouth. Il titolo si estinse nel 1803. Nel 1820 Walter Montagu Douglas Scott, V duca di Buccleuch tent\u00f2 un certo lavoro di restauro ed \u00e8 interessante notare che egli discendeva, per parte di madre, da un ramo cadetto dei Douglas originali.\nLa famiglia Scott fu proprietaria del castello fino al 1930, anno in cui divenne di propriet\u00e0 dello Stato; attualmente \u00e8 sotto la tutela dell'Historic Scotland ed \u00e8 aperto al pubblico da aprile a settembre."}
{"id": "4389467", "revid": "767487", "url": "https://it.wikipedia.org/wiki?curid=4389467", "title": "Antonia Iacobescu", "text": "Interprete di brani di grande successo in Romania, con il brano \"Morena\" ha ottenuto anche un discreto successo internazionale. Nel 2015 ha pubblicato il suo primo album \"This Is Antonia\".\nCarriera.\nMusica.\nNata nella capitale della Romania, all'et\u00e0 di 5 anni si trasferisce negli Stati Uniti con i genitori e si stabilisce prima nello Utah e poi a Las Vegas, nel Nevada, dove completa gli studi liceali ed entra nel mondo della moda. Diventata maggiorenne torna in Romania con la famiglia e qui conosce il dj connazionale Tom Boxer, con il quale inizia un sodalizio artistico. Con lui, nel 2009, incide il singolo \"Roses on fire,\" singolo che costuitisce il suo effettivo debutto a livello discografico. A questo seguono i brani: \"Morena\" e \"Shake it Mamma:\" il primo ottiene un buon successo internazionale, raggiungendo la numero 2 nella classifica romena e entrando nelle top 10 di altri tre mercati musicali.\nDopo un breve allontanamento dalle scene musicali per la maternit\u00e0, ritorna nell'estate del 2011 con il singolo \"Marionette\", scritto dal dj e produttore olandese Afrojack. Nell'autunno dello stesso anno esce il singolo \"Pleaca\", in collaborazione con la band connazionale Vunk, che le permette di raggiungere per la prima volta la vetta della classifica rumena. Nel 2012 pubblica altre due canzoni: \"I Got You\" e \"Jameia\"; quest'ultima raggiunge la sesta posizione nella classifica generale rumena. A gennaio 2013 esce il suo nuovo singolo dal titolo \"Marabou,\" che diventa la sua seconda vetta nella classifica romena. A giugno viene pubblicato il singolo \"Nu stau in Hawaii\".\nIl 22 agosto pubblica il terzo singolo del 2013 dal titolo \"Hurricane\", realizzato in collaborazione con l'artista e connazionale, Puya; di questo singolo esiste anche una versione in lingua inglese, cantata solo dalla Iacobescu. Il brano raggiunge la numero 8 della classifica rumena. Nel febbraio 2014 collabora con il gruppo musicale connazionale \"Holograf\", cantando il loro singolo \"\u00centoarce-te acas\u0103\"; nello stesso anno, il 7 maggio esce il singolo \"Wild Horses\", che vede la collaborazione del cantante britannico Jay Sean. Il 15 gennaio 2015 pubblica sul suo canale ufficiale YouTube il primo singolo del nuovo anno dal titolo \"Chica Loca\".\nIl 17 aprile dello stesso pubblica, sotto l'etichetta discografica rumena Roton, il suo album intitolato \"This is Antonia\" (Questa \u00e8 Antonia), contenente 12 brani sia in formato fisico che digitale. \nIl 20 aprile 2016 pubblica sul suo canale ufficiale Youtube il nuovo singolo \"Vorbeste Lumea\", interamente in lingua romena, scritto e musicato dal compagno e collega Alex Velea. Nel 2016 entra a far parte del supergruppo G-Girls insieme a Inna, Loredana Ciobotaru e Alexandra Stan, pubblicando con loro il singolo \"Call The Police\". Negli anni successivi, seppur senza pubblicare altri album, l'artista continua a pubblicare vari singoli, alcuni dei quali ottengono degli ottimi risultati commerciali: in particolare i brani \"Matame\" e \"Trika Trika\" raggiungono rispettivamente la numero 2 e la numero 3 nella classifica rumena.\nModa.\nCome modella ha posato per numerosi servizi fotografici ed ha lavorato con agenzie come Lenz, Ford Models, Laplace, Runge e riviste come \"FHM\".\nDurante un'intervista ha dichiarato che \u00e8 rimasta sconvolta dall'esperienza nella moda, poich\u00e9 molta \u00e8 la competizione che c'\u00e8 tra le modelle. Dal 2013 \u00e8 diventata stilista per la nota azienda di moda rumena \"MOJA\", lanciando una sua personale linea d'abbigliamento.\nVita privata.\nAntonia si \u00e8 fidanzata nel 2009 con l'italiano Vincenzo Castellano, nipote di Joshua Castellano, proprietario del Bamboo, uno dei nightclub pi\u00f9 conosciuti della Romania. Nel dicembre dello stesso anno \u00e8 rimasta incinta. Il 27 agosto del 2010 \u00e8 nata sua figlia Maya Castellano. Si \u00e8 sposata l'8 maggio 2011. Nel novembre 2012 ha annunciato ai media la sua separazione dal marito, conclusasi il 18 aprile 2013 con il divorzio tra i due. Sempre nel 2013 ha iniziato una relazione sentimentale con il collega e connazionale Alex Velea; da lui ha avuto due figli: Dominic, nato il 27 dicembre 2014 e Akim, nato il 7 dicembre 2016."}
{"id": "4389469", "revid": "4175", "url": "https://it.wikipedia.org/wiki?curid=4389469", "title": "Mark Grigoryevich Krein", "text": ""}
{"id": "4389470", "revid": "767487", "url": "https://it.wikipedia.org/wiki?curid=4389470", "title": "Paperino e le Giovani Marmotte", "text": "Paperino e le Giovani Marmotte (\"Good Scouts\") \u00e8 un film del 1938 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti l'8 luglio 1938, distribuito dalla RKO Radio Pictures.\n\"Paperino e le Giovani Marmotte\" fu nominato per l'Oscar al miglior cortometraggio d'animazione ai Premi Oscar 1939, ma perse a favore de \"Il toro Ferdinando\", anch'esso della Disney. Quell'anno ricevettero una nomination anche i cortometraggi Disney \"L'eroico ammazzasette\" e \"Tra le stelle di Hollywood\", stabilendo il record di maggior numero di nomination nella categoria per lo stesso studio. \"Paperino e le Giovani Marmotte\" fu la prima candidatura all'Oscar della serie \"Donald Duck\".\nIl titolo italiano del corto \u00e8 errato. Quello formato dai quattro paperi \u00e8 un semplice gruppo di scout, poich\u00e9 le Giovani Marmotte furono inventate da Carl Barks solo nel 1951 (probabilmente ispirandosi a questo corto, da lui stesso sceneggiato).\nTrama.\nPaperino, Qui, Quo e Qua sono in una spedizione di scautismo al parco nazionale di Yellowstone, con Paperino che agisce in qualit\u00e0 di capo scout. Arrivati al loro campo, Paperino tenta invano di insegnare ai ragazzi come comportarsi nella natura, cercando dapprima di abbattere un albero pietrificato, per poi piantare la tenda con dei nodi sbagliati, facendo ridere i nipoti. Frustrato per la mancanza di gratitudine dei nipoti per il suo impegno, Paperino decide di farli dispiacere, fingendo di essere stato ferito, versandosi addosso del ketchup. Ma Qui, Quo e Qua scattano in azione e bendano rapidamente dalla testa ai piedi Paperino, che, incapace di vedere, vaga senza meta e cade infine in un barattolo di miele.\nPresto arriva un grande orso grizzly, attratto dall'odore del cibo. Cercando di sfuggire dall'orso, Paperino corre, riuscendo a togliersi le bende. Cade poi gi\u00f9 da un dirupo e il suo sedere si blocca nell'apertura del \"Geyser Puntuale\" (un riferimento all'Old Faithful). Dopo poco il geyser si attiva e l'acqua spara Paperino in aria, portandolo pi\u00f9 vicino all'orso, che \u00e8 ancora sul bordo del dirupo. I nipotini tentano di salvare Paperino chiudendo il geyser in diversi modi, ma ogni tentativo si rivela inutile. Alla fine tirano un grosso masso sul geyser, che per\u00f2 lo spara via. L'orso si mette perci\u00f2 a rincorrere Paperino sul masso, perfettamente in equilibrio sulla cima del flusso di acqua del geyser. Pi\u00f9 tardi, quella notte, Paperino sta ancora scappando dall'orso sopra il masso di prima, mentre Qui, Quo e Qua gli \"augurano la buonanotte\".\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 1\" ed \"Extreme Adventure Fun\"."}
{"id": "4389477", "revid": "682087", "url": "https://it.wikipedia.org/wiki?curid=4389477", "title": "Balena pi\u00f9 solitaria del mondo", "text": ""}
{"id": "4389481", "revid": "4175", "url": "https://it.wikipedia.org/wiki?curid=4389481", "title": "David Milman", "text": ""}
{"id": "4389482", "revid": "76963", "url": "https://it.wikipedia.org/wiki?curid=4389482", "title": "Carl Weintraub", "text": "\u00c8 sposato con l'attrice Laurie O'Brien."}
{"id": "4389483", "revid": "767487", "url": "https://it.wikipedia.org/wiki?curid=4389483", "title": "Tataee", "text": "Fa parte del gruppo Rap B.U.G. Mafia\nCon i B.U.G. Mafia.\nStoria.\nI membri si conoscono nel 1993 e registrano la loro prima canzone nei primi mesi del 1994. Il gruppo pubblic\u00f2 l'album Mafia alla fine del 1995 e permise alla band di firmare per la Cat Music. Negli anni a venire, pubblicheranno vari album, N\u0103scut \u015fi crescut \u00een Pantelimon (1996), (1997) e De Cartier (1998), quest'ultimo \u00e8 l'album dei B.U.G. Mafia pi\u00f9 venduto in assoluto. Nel 2000 pubblicano 2 album, Dup\u0103 blocuri e \u00centotdeauna pentru totdeauna e nel 2003 esce B\u0103ie\u0163ii Buni. Il gruppo pubblica il loro ottavo album solo nel 2011, ovvero \u00cenapoi \u00cen Viitor."}
{"id": "4389486", "revid": "767487", "url": "https://it.wikipedia.org/wiki?curid=4389486", "title": "Blood Brothers (film 1996)", "text": "Blood Brothers un documentario del 1996 diretto dal regista Ernie Fritz dedicato alla breve riunione del cantante statunitense Bruce Springsteen con la E Street Band nel 1995.\nFu trasmesso in 3 marzo del 1996 sul canale statunitense Disney Channel e nel corso dell'anno distribuito su Laserdisc e VHS per il mercato domestico. Il 16 gennaio 2001 fu realizzata la versione in formato DVD.\nIl documentario ottenne una \"nomination\" ai Grammy Award del 1997 nella sezione \"Best Music Video - Long Form\" (miglior video musicale - forma lunga)."}
{"id": "4389491", "revid": "4175", "url": "https://it.wikipedia.org/wiki?curid=4389491", "title": "Jacob Millman", "text": ""}
{"id": "4389492", "revid": "767487", "url": "https://it.wikipedia.org/wiki?curid=4389492", "title": "Jhootha Hi Sahi", "text": "Jhootha Hi Sahi \u00e8 una commedia romantica del 2010 diretta da Abbas Tyrewala.\nTrama.\nIl film racconta la storia di una donna suicida, la cui chiamata \"finale\" fatta per sbaglio la collega a un uomo che le d\u00e0 qualcosa per cui vivere."}
{"id": "4389500", "revid": "1573940", "url": "https://it.wikipedia.org/wiki?curid=4389500", "title": "Asellia", "text": "Asellia () \u00e8 un genere di pipistrelli della famiglia degli Ipposideridi.\nEtimologia.\nL'epiteto generico deriva dalla parola greca \"\u03c3\u03ad\u03bb\u03bb\u03b1\", il cui significato \u00e8 sella, preceduta dalla \"\u03b1\" privativa, con allusione alla mancanza di una struttura caratteristica nella porzione centrale della foglietta nasale.\nDescrizione.\nDimensioni.\nAl genere Asellia appartengono pipistrelli di piccole dimensioni, con lunghezza della testa e del corpo tra 46 e 62\u00a0mm, la lunghezza dell'avambraccio tra 43 e 56\u00a0mm, la lunghezza della coda tra 16 e 29\u00a0mm e un peso fino a 10\u00a0g.\nCaratteristiche craniche e dentarie.\nIl cranio presenta un rostro corto e profondo e una scatola cranica poco elevata. La cresta sagittale \u00e8 sviluppata notevolmente nella regione inter-orbitale. Gli incisivi inferiori sono disposti in una fila continua in contatto con i canini. I canini superiori sono forniti di una cuspide secondaria, mentre il terzo molare superiore \u00e8 molto stretto. Le vertebre lombari, eccetto le ultime due, sono fuse tra loro. \nSono caratterizzati dalla seguente formula dentaria:\nAspetto.\nIl colore della pelliccia \u00e8 variabile dal bruno-arancio al giallo-brunastro. Il muso \u00e8 allungato e sottile, la foglia nasale ha la porzione anteriore semplice, quella intermedia liscia e leggermente sporgente mentre la porzione posteriore \u00e8 tricuspidata. Sono inoltre presenti due piccole fogliette su ogni lato e una sacca frontale dietro la foglia nasale. Le orecchie sono grandi e prive di peli. La coda si estende oltre l'uropatagio.\nDistribuzione.\nIl genere \u00e8 diffuso nell'Africa settentrionale, orientale e dalla Penisola arabica fino all'India centro-occidentale.\nTassonomia.\nIl genere comprende 3 specie."}
{"id": "4389509", "revid": "986213", "url": "https://it.wikipedia.org/wiki?curid=4389509", "title": "Emily Petty-FitzMaurice, marchesa di Lansdowne", "text": "Biografia.\nNata Emily Jane de Flahaut a Edimburgo, era la figlia maggiore dello statista francese Charles Joseph, conte de Flahaut e di sua moglie, Margaret Keith, II Baronessa Keith. Il 1\u00ba novembre 1843 spos\u00f2 Henry Petty-Fitzmaurice, IV marchese di Lansdowne. Ebbero tre figli:\nNel 1863, suo marito eredit\u00f2 il marchesato di suo padre e lei divent\u00f2 Marchesa di Lansdowne. Non fu in grado di ereditare il titolo di sua madre di \"Baronessa Keith\" poich\u00e9 la successione era limitata agli eredi maschi di sua madre (che peraltro non ebbe). Tuttavia, la Camera dei lord la riconobbe come Lady Nairne nel 1874, avendo sua madre ereditato quest'ultimo titolo da un cugino nel 1837 (sebbene non fu mai riconosciuta come Baronessa Keith durante la sua vita). Alla sua morte a Meiklour House nel 1895, il titolo pass\u00f2 a suo figlio maggiore.\nNel 1834, quando aveva appena 15 anni, Fr\u00e9d\u00e9ric Chopin pubblic\u00f2 il Bol\u00e9ro, Op. 19, con una dedica a lei."}
{"id": "4389524", "revid": "4175", "url": "https://it.wikipedia.org/wiki?curid=4389524", "title": "Ilya Piatetski-Shapiro", "text": ""}
{"id": "4389529", "revid": "767487", "url": "https://it.wikipedia.org/wiki?curid=4389529", "title": "Maximiliano Arias", "text": "\u00c8 di discendenza italiana ed \u00e8 soprannominato \"Godzilla\".\nCarriera.\nClub.\nDebutta in prima squadra, al Pe\u00f1arol (Primera Divisi\u00f3n) nel 2005, rimanendo al club di Montevideo fino al 2009, quando passa al F\u00e9nix, sempre in massima serie.\nNel 2010, dopo due presenze in Europa con i rumeni dell'Astra Ploie\u0219ti (Liga I), torna nella capitale uruguaiana firmando con il Rampla Juniors.\nDa qui si trasferisce, nel 2011, ai messicani del Quer\u00e9taro (Primera Divisi\u00f3n), che lo gira in prestito al Liverpool Montevideo nel 2012.\nRimasto svincolato, viene ingaggiato dal Brescia (serie B italiana) il 31 gennaio 2013. Viene per la prima volta convocato da mister Calori per la partita - Brescia del 23 febbraio 2013 valevole per la Serie B poi rinviata per neve. Debutta con i lombardi il 24 marzo 2013, nell'incontro di campionato contro il Cittadella.\nIl 24 luglio rescinde con il club lombardo per problemi personali .\nAltra mezza stagione da svincolato nel 2013, poi a gennaio 2014 viene nuovamente tesserato dal Fenix, dove rimane fino a luglio, solamente una presenza per lui in Primera Divisi\u00f3n.\nTorna al Rampla Juniors da luglio a dicembre 2014, 7 presenze senza alcuna rete. I primi giorni dell'anno viene acquistato dal Sud Am\u00e9rica da poco promosso in Primera Divisi\u00f3n, dove rimane fino ad agosto 2015 collezionando solo una presenza.\nNella prima parte della stagione 2015-2016 viene mandato in prestito al El Tanque Sisley, sempre nella Primera Divisi\u00f3n dell'Uruguay ancora una presenza solamente per lui. \nA gennaio 2016 torna al Sud Am\u00e9rica dove milita attualmente.\nNazionale.\n\u00c8 stato convocato per il Campionato mondiale di calcio Under-17 2005, senza per\u00f2 essere schierato in campo.\nStatistiche.\nPresenze e reti nei club.\n\"Statistiche aggiornate al 29 maggio 2016.\""}
{"id": "4389531", "revid": "4175", "url": "https://it.wikipedia.org/wiki?curid=4389531", "title": "Boris Trakhtenbrot", "text": ""}
{"id": "4389532", "revid": "767487", "url": "https://it.wikipedia.org/wiki?curid=4389532", "title": "Break Ke Baad", "text": "Break Ke Baad \u00e8 un film indiano del 2010."}
{"id": "4389535", "revid": "651489", "url": "https://it.wikipedia.org/wiki?curid=4389535", "title": "Maxi Arias", "text": ""}
{"id": "4389536", "revid": "651489", "url": "https://it.wikipedia.org/wiki?curid=4389536", "title": "\u00c1lvaro Maximiliano Arias Invernizzi", "text": ""}
{"id": "4389543", "revid": "4175", "url": "https://it.wikipedia.org/wiki?curid=4389543", "title": "Vladimir Drinfeld", "text": ""}
{"id": "4389564", "revid": "287451", "url": "https://it.wikipedia.org/wiki?curid=4389564", "title": "Raffaele Luosi", "text": ""}
{"id": "4389567", "revid": "4175", "url": "https://it.wikipedia.org/wiki?curid=4389567", "title": "Fratelli Chudnovsky", "text": ""}
{"id": "4389570", "revid": "1543377", "url": "https://it.wikipedia.org/wiki?curid=4389570", "title": "Coppa Libertadores 2013 (fase a gironi)", "text": "Questa voce raccoglie un approfondimento sulle gare della fase a gironi dell'edizione 2013 della Coppa Libertadores.\nFormato.\nVentisei squadre si sono qualificati direttamente per la fase a gironi, a cui si aggiungono sei squadre provenienti dal primo turno. Le trentadue squadre sono state divise in 8 girone da 4 squadre ciascuno.\nIn ogni gruppo, le squadre si incontrano tra di loro in partite di andata e ritorno. In caso di arrivo a pari punti, vengono seguiti i seguenti criteri:\nLe prime due classificate di ogni gruppo accedono agli ottavi di finale"}
{"id": "4389584", "revid": "767487", "url": "https://it.wikipedia.org/wiki?curid=4389584", "title": "Ek Main Aur Ekk Tu", "text": "Ek Main Aur Ekk Tu \u00e8 un film del 2012 diretta da Shakun Batra.\nTrama.\nDepresso per aver perso il suo lavoro redditizio come architetto a Las Vegas e stanco di dare cattive notizie ai suoi genitori esigenti, il ventiseienne Rahul Kapoor si lascia andare in un selvaggio Natale con la spiritosa estetista Riana Braganza, risvegliandosi la mattina seguente sposati. Nel frattempo, mentre gli sposi per errore, devono aspettare 10 giorni per annullare il matrimonio, la loro amicizia tenue si evolve in qualcosa di simile al vero amore."}
{"id": "4389594", "revid": "28592", "url": "https://it.wikipedia.org/wiki?curid=4389594", "title": "Cronaca medievale", "text": ""}
{"id": "4389603", "revid": "28592", "url": "https://it.wikipedia.org/wiki?curid=4389603", "title": "Sokol'niki (Oblast' di Tula)", "text": ""}
{"id": "4389606", "revid": "1940823", "url": "https://it.wikipedia.org/wiki?curid=4389606", "title": "Ann McLane Kuster", "text": "Biografia.\nNata e cresciuta nel New Hampshire, Ann McLane \u00e8 figlia di due politici repubblicani e suo nonno fu anche governatore del New Hampshire. Dopo la laurea in legge alla Georgetown University, la McLane esercit\u00f2 la professione di avvocato per molti anni.\nAgli inizi degli anni duemila la McLane, che nel frattempo aveva sposato Brad Kuster assumendone il cognome, divenne attiva nel Partito Democratico. Dopo aver servito nel comitato direttivo di ben due campagne elettorali presidenziali (John Kerry nel 2004 e Barack Obama nel 2008), la Kuster si candid\u00f2 alla Camera dei Rappresentanti nel 2010. La competizione fu molto serrata e alla fine la Kuster venne sconfitta di misura dall'avversario repubblicano Charles Bass.\nDue anni dopo la Kuster si candid\u00f2 nuovamente per il seggio e riusc\u00ec a farsi eleggere sconfiggendo Bass. Cos\u00ec facendo, entr\u00f2 a far parte di una delegazione congressuale interamente composta da donne (le senatrici Jeanne Shaheen e Kelly Ayotte e l'altra deputata Carol Shea-Porter)."}
{"id": "4389617", "revid": "436907", "url": "https://it.wikipedia.org/wiki?curid=4389617", "title": "Brendt Allman", "text": "Biografia.\nPrimi anni.\nBrendt ha iniziato a suonare la chitarra nel 1982, a 12 anni. Dal 1986 ha cominciato sia a dare lezioni di chitarra che a suonare in cover band locali a Dallas. Ha anche imparato a suonare il piano per poter estendere la sua abilit\u00e0 di compositore anche al piano e alla tastiera.\nShadow Gallery.\nA vent'anni entr\u00f2 a far parte della band Sorcerer con Carl Cadden-James, Mike Baker, Ron Evans, e Chris Ingles. Mostrarono ben presto le loro potenzialit\u00e0 suonando cover di canzoni che nessun altro gruppo avrebbe mai osato suonare, soprattutto di musicisti come Yngwie Malmsteen, i Rush e altre band rock. Volendo creare qualcosa di pi\u00f9 originale, Brendt e Carl Cadden-James composero \"The Queen of the City of Ice\", dando una svolta molto pi\u00f9 progressiva.\nLa band cambi\u00f2 quindi il suo nome in Shadow Gallery e registrarono una demo di 8 tracce nel seminterrato di Carl Cadden-James. La demo fu ricevuta e approvata dalla Magna Carta, un'etichetta discografica indipendente che registr\u00f2 la band sotto contratto il 23 agosto 1991.\nBrend \u00e8 un fondatore, chitarrista e compositore degli Shadow Gallery. Questi hanno pubblicato sette album sotto la Magna Carta Records (fino al 2003) e Inside Out. Gli Shadow Gallery sono una delle pi\u00f9 interessanti ed innovative band progressive metal dell'ultimo decennio. \n\u201cShadow Gallery is a band with an extremely loyal fanbase, an irrefutable integrity, and a unique sound that will doubtlessly guarantee its continued existence for years to come.\u201d\nAltri progetti.\nA 26 anni, Brendt ha suonato con Jake E. Lee (Ozzy Osbourne / Badlands), Mike Portnoy (Dream Theater), Billy Sheehan (David Lee Roth / Mr. Big) e vari artisti dell'album tributo dei Rush: Working Man. \u00c8 stato anche il compositore di dell'album solista \"Keep it to Yourself\" di James LaBrie. Sta anche lavorando ad un album fusion, essendo un grande appassionato del genere, continuando a scrivere comunque le canzoni per gli Shadow Gallery.\nVita privata.\nBrendt vive a Doylestown, in Pennsylvania, con sua moglie Tonya. Si interessa di arti grafiche, fotografia, fucili, video games e musica."}
{"id": "4389633", "revid": "599013", "url": "https://it.wikipedia.org/wiki?curid=4389633", "title": "Josef Fendt", "text": "Dopo la riunificazione della Germania (1990), acquis\u00ec la cittadinanza tedesca. Dal 1994 al 2020 \u00e8 stato il Presidente della Federazione Internazionale Slittino.\n\u00c8 fratello di Andrea, a sua volta ex slittinista di alto livello.\nBiografia.\nGareggi\u00f2 esclusivamente nel singolo. Prese parte a due edizioni dei Giochi olimpici invernali: a giunse sesto e ad conquist\u00f2 la medaglia d'argento.\nAi campionati mondiali ottenne due medaglie d'oro, a K\u00f6nigssee 1970 ed a K\u00f6nigssee 1974. Nelle rassegne continentali vinse una medaglia d'argento a K\u00f6nigssee 1973.\nRitiratosi dalle competizioni dopo i Giochi di , inizi\u00f2 a lavorare per la Federazione Internazionale Slittino, dapprima come membro della commissione che si occupava delle piste artificiali, nel 1985 venne eletto vicepresidente della FIL e nel 1994 succedette a Bert Isatitsch in qualit\u00e0 di presidente della federazione, incarico che lasci\u00f2 poi nel 2020; pochi mesi dopo, in suo onore, una curva della celebre pista di K\u00f6nigssee venne rinominata \"Josef Fendt Kurve\"."}
{"id": "4389644", "revid": "1613185", "url": "https://it.wikipedia.org/wiki?curid=4389644", "title": "Artaserse (Metastasio)", "text": "Artaserse \u00e8 un libretto d'opera seria in tre atti di Pietro Metastasio, , durante il soggiorno romano dell'autore.\nIl libretto fu musicato per la prima volta da Leonardo Vinci nel 1730 (Roma, Teatro delle Dame), e divent\u00f2 per il seguito il pi\u00f9 fortunato dei testi metastasiani, arrivando ad annoverare oltre novanta traduzioni in musica: autori come Gluck (Milano 1741) e Johann Christian Bach (Torino, 1761) iniziarono con esso le loro carriere e teatri famosi furono con esso inaugurati (Dresda, Stoccarda, Padova)."}
{"id": "4389654", "revid": "120560770", "url": "https://it.wikipedia.org/wiki?curid=4389654", "title": "Ann Wagner", "text": "Biografia.\nNata a Saint Louis (Trousdale), la Wagner frequent\u00f2 l'Universit\u00e0 del Missouri e successivamente intraprese la carriera politica come membro del Partito Repubblicano.\nIn occasione delle presidenziali del 1992 la Wagner fu responsabile statale della campagna elettorale di George H. W. Bush, che tuttavia perse la rielezione contro l'avversario democratico Bill Clinton.\nNel 1999 divenne la prima donna eletta presidente del \"Partito Repubblicano del Missouri\" e venne riconfermata per altri tre mandati. Nel 2005 il Presidente George W. Bush le affid\u00f2 l'incarico diplomatico di ambasciatore statunitense presso il Granducato di Lussemburgo. La Wagner venne confermata dal Senato e prese servizio nel luglio dello stesso anno, mantenendo l'incarico fino al termine dell'amministrazione presidenziale di Bush.\nNel 2012, quando il deputato Todd Akin decise di candidarsi al Senato contro la democratica in carica Claire McCaskill, la Wagner annunci\u00f2 la sua candidatura per il seggio di Akin alla Camera dei Rappresentanti. Essendosi presentata in un distretto fortemente favorevole ai repubblicani, la Wagner non ebbe grosse difficolt\u00e0 nel farsi eleggere e approd\u00f2 al Congresso.\nConiugata con Ray Wagner, Ann ha tre figli: Raymond III, Stephen e Mary Ruth."}
{"id": "4389669", "revid": "122997789", "url": "https://it.wikipedia.org/wiki?curid=4389669", "title": "Clown (Emeli Sand\u00e9)", "text": "Clown \u00e8 un brano musicale della cantante britannica Emeli Sand\u00e9 pubblicato il 16 dicembre 2012 come quinto singolo estratto dal suo album studio di debutto, \"Our Version of Events\"."}
{"id": "4389670", "revid": "71433", "url": "https://it.wikipedia.org/wiki?curid=4389670", "title": "Dead Man Down", "text": ""}
{"id": "4389671", "revid": "287204", "url": "https://it.wikipedia.org/wiki?curid=4389671", "title": "Tarell Brown", "text": "Carriera professionistica.\nBrown fu scelto nel corso del quinto giro del Draft 2007 dai San Francisco 49ers. Il 29 maggio 2007 firm\u00f2 un contratto di 3 anni per 9,11 milioni di dollari. Nella sua stagione da rookie disput\u00f2 nove partite, soprattutto come membro dello Special Team, terminando la stagione con 2 tackle. Nell'ultima settimana della stagione regolare sub\u00ec una parziale rottura del legamento crociato.\nNella settimana 16 della stagione 2008, Brown mise a segno un intercetto sul quarterback dei St. Louis Rams Marc Bulger nei minuti finali della partita, fermando le speranze di rimonta degli avversari. Gioc\u00f2 15 partite di cui una da titolare con 19 tackle totali, 2 intercetti e 3 passaggi deviati. Nel 2009 gioc\u00f2 16 partite di cui 4 da titolare con 32 tackle totali, 2 intercetti e 8 passaggi deviati. Nel 2010 gioc\u00f2 15 partite con 25 tackle totali e un intercetto ritornato in touchdown.\nNel 2011 fu nominato cornerback destro titolare al posto di Shawntae Spencer. Gioc\u00f2 come titolare tutte le 16 gare della stagione terminando con 44 tackle totali e i primati in carriera in intercetti (4) e passaggi deviati (16) contribuendo a rendere quella dei 49ers una delle migliori difese della NFL. Mentre stava disputando con San Francisco la finale della NFC il 22 gennaio 2012, Brown si infortun\u00f2 nel terzo quarto quando si scontr\u00f2 con la safety Dashon Goldson mentre stava tentando di intercettare un passaggio.\nIl 21 settembre 2012 venne multato dalla NFL di 5.250$ per aver usato una uniforme non regolamentare. In stagione gioc\u00f2 ancora come titolare tutte le 16 gare della stagione stabilendo con 55 tackle il suo nuovo primato personale, oltre a 2 intercetti e 13 passaggi deviati. I Niners arrivarono a disputare il Super Bowl XLVII, perso contro i Baltimore Ravens. il 25 luglio 2013 gli venne ridotto il salario di base di 2 milioni di dollari e 75.000$ di bonus per non aver partecipato agli allenamenti durante la \"offseason\". In stagione gioc\u00f2 13 partite di cui 10 da titolare con 41 tackle totali e 2 fumble recuperati.\nOakland Raiders.\nIl 14 marzo 2014, Brown firma con gli Oakland Raiders un contratto annuale del valore di 3,5 milioni di dollari, tutti garantiti\nNew England Patriots.\nIl 23 luglio 2015, Brown firm\u00f2 coi New England Patriots."}
{"id": "4389673", "revid": "1543377", "url": "https://it.wikipedia.org/wiki?curid=4389673", "title": "Ecosistem Beach Soccer Catanzaro", "text": "L'Associazione Sportiva Dilettantistica Ecosistem Beach Soccer Catanzaro, abbreviato in BS Catanzaro, \u00e8 una squadra italiana di beach soccer con sede nella citt\u00e0 di Catanzaro. Il sodalizio fu fondato nel 1999 con il nome di Panarea Soccer Catanzaro, per poi acquisire la corrente denominazione nel 2015.\nIl club \u00e8 uno dei pochi in Italia ad aver preso parte a tutti i campionati di massima serie della disciplina, a partire dal 2000. Il miglior risultato in campionato \u00e8 il quarto posto alle fasi finali, conseguito nel 2018 e nel 2019. In Coppa Italia invece il BS Catanzaro - allora Panarea - raggiunse la finale nel 2004. I colori sociali sono il giallo e il rosso mentre il simbolo \u00e8 l'aquila.\nStoria.\nIl club nacque nel 1999, per iniziativa di Francesco Procopio, Salvatore Caputo e Saverio Mirarchi, sulla spiaggia di Caminia, frazione del comune di Stalett\u00ec, a pochi chilometri dal capoluogo calabrese. Il primo nome fu Panarea Soccer Catanzaro. I primi campionati ai quali partecip\u00f2 furono le edizioni non ufficiali, dal 1999 fino al 2003.\nNel 2004 la disciplina entr\u00f2 ufficialmente a far parte della struttura della FIGC e la LND costitu\u00ec il Dipartimento beach soccer. Nel primo campionato a carattere ufficiale il Panarea non riusc\u00ec a raggiungere la qualificazione alle fasi finali, classificandosi al quarto posto del rispettivo girone. In compenso i calabresi raggiunsero la finale di Coppa Italia, persa 1-4 col Catania. La fasi finali del torneo furono raggiunte per la prima volta nel 2007, allorquando il Panarea conquist\u00f2 il settimo posto.\nNel 2012 e nel 2013 ottiene due sesti posti consecutivi in serie A (per qualche anno migliori risultati della storia della societ\u00e0), dopo aver terminato il girone rispettivamente al quarto e al terzo posto.\nNel maggio 2015 il sodalizio cambia il proprio nome sponsorizzato in \"BS Ecosistem Futura Energia Catanzaro\".\nDopo non aver raggiunto le fasi finali per due anni consecutivi, nel campionato 2018 l'Ecosistem chiude il girone B al terzo posto (dietro Catania e Terracina) qualificandosi per le finali scudetto. Dopo aver eliminato agli ottavi la Lazio ai calci di rigore, i calabresi vengono eliminati in semifinale dal Catania. La finale per il terzo e quarto posto \u00e8 appannaggio di Terracina, che vince 11-8. Viene comunque eguagliato il miglior piazzamento di sempre classificandosi al quarto posto finale.\nPer la stagione 2019 viene rinnovato il format del torneo: la suddivisione in due gironi nord-sud lascia spazio alla Poule scudetto (comprendente le prime dieci squadre del ranking) e alla Poule promozione (le seguenti dieci). L'Ecosistem viene inserita nei quadri della Poule scudetto. La prima fase del torneo viene chiusa al quarto posto, con relativa conquista del pass per le final-eight. Ai quarti viene battuto 9-2 il Palazzolo, tuttavia i calabresi capitolano nuovamente in semifinale, questa volta a vantaggio della Sambenedettese. Successivamente arriver\u00e0 anche la sconfitta nella finale per il terzo gradino del podio, nuovamente contro Terracina (4-2). Viene comunque confermato il piazzamento della stagione precedente.\nSociet\u00e0.\nOrganigramma societario.\nDal sito internet ufficiale della societ\u00e0.\nOrganico.\nLa Rosa 2012.\nDal sito internet ufficiale della societ\u00e0.\nStaff tecnico.\nDal sito internet ufficiale della societ\u00e0."}
{"id": "4389674", "revid": "834", "url": "https://it.wikipedia.org/wiki?curid=4389674", "title": "Batting average", "text": ""}
{"id": "4389681", "revid": "767487", "url": "https://it.wikipedia.org/wiki?curid=4389681", "title": "Matru Ki Bijlee Ka Mandola", "text": "Matru Ki Bijlee Ka Mandola (\"\u092e\u091f\u0930\u0942 \u0915\u0940 \u092c\u093f\u091c\u0932\u0940 \u0915\u093e \u092e\u0902\u0921\u094b\u0932\u093e\") \u00e8 un film del 2013 diretto da Vishal Bhardwaj.\nIl regista \u00e8 anche prodottore con la casa di produzione Fox Star Studios. Bhardwaj ha anche co-sceneggiato la pellicola e si \u00e8 occupato anche della musica.\nIl film \u00e8 stato diffuso in tutto il mondo l'11 gennaio 2013.\nTrama.\nAmbientato in un villaggio di Haryana, Harry Mandola \u00e8 un grande uomo d'affari. Desidera la terra dei poveri contadini e fa di tutto per possederla in modo da costruirci una fabbrica enorme. Hukum Singh Matru \u00e8 il migliore aiutante di Mandola.\nBijlee \u00e8 la figlia di Mandola. Mandola pianifica di far sposare la figlia con Badal, figlio del potente politico Chaudhari Devi la cui firma potrebbe aiutare Mandola nel realizzare il suo sogno di allestire una fabbrica nel villaggio. Matru simpatizza con gli abitanti del villaggio e li guida nel contrastare la vendita della loro terra. Presto, anche Bijlee si unisce a Matru per aiutarlo."}
{"id": "4389684", "revid": "729019", "url": "https://it.wikipedia.org/wiki?curid=4389684", "title": "Morane-Saulnier Type G", "text": "Il Morane-Saulnier Type G, indicato secondo le convenzioni dell'esercito francese come MoS-2, era un aereo da turismo sportivo monomotore monoposto, monoplano ad ala media, sviluppato dall'azienda aeronautica francese Soci\u00e9t\u00e9 des A\u00e9roplanes Morane-Saulnier negli anni dieci del XX secolo e prodotto, oltre che dalla stessa, anche in Svezia su licenza dalla AB Thulinverken.\nDestinato all'emergente mercato dell'aviazione generale dell'epoca, venne utilizzando principalmente dall'A\u00e9ronautique Militaire, la componente aerea dell'Arm\u00e9e de terre (l'esercito francese), e dalla zarista Imperatorskij voenno-vozdu\u0161nyj flot durante la prima guerra mondiale."}
{"id": "4389690", "revid": "767487", "url": "https://it.wikipedia.org/wiki?curid=4389690", "title": "Universit\u00e0 di Bac\u0103u Vasile Alecsandri", "text": "L'Universit\u00e0 \"Vasile Alecsandri\" o anche semplicemente Universit\u00e0 di Bac\u0103u (in rumeno \"Universitatea din Bac\u0103u\") \u00e8 un'universit\u00e0 statale della citt\u00e0 di Bac\u0103u, in Romania.\nStoria.\nL'ateneo \u00e8 stato fondato nel 1961, con insegnamento pedagogico.\nFacolt\u00e0.\nL'universit\u00e0 \u00e8 organizzata nelle seguenti cinque facolt\u00e0:"}
{"id": "4389691", "revid": "116619298", "url": "https://it.wikipedia.org/wiki?curid=4389691", "title": "John Delaney", "text": "Biografia.\nFiglio di un elettricista, Delaney nacque e crebbe nel New Jersey. Dopo gli studi alla Columbia e alla Georgetown University, fond\u00f2 la \"Health Care Financial Partners\", una compagnia che si occupa di finanziamenti sanitari. Nel 1998 la societ\u00e0 venne quotata presso il NYSE. Nel 2000 Delaney cofond\u00f2 un'altra azienda, la \"CapitalSource\", anch'essa quotata presso il NYSE.\nIn seguito Delaney entr\u00f2 in politica con il Partito Democratico e nel 2012 si candid\u00f2 alla Camera dei Rappresentanti contro il deputato repubblicano in carica da vent'anni Roscoe Bartlett. Il distretto era stato ridefinito in occasione delle elezioni e la sua composizione era variata in favore di un elettorato pi\u00f9 vicino ai democratici; Bartlett, che era un noto conservatore, venne facilmente sconfitto da Delaney, che divenne cos\u00ec deputato.\nIl 28 luglio 2017 \u00e8 il primo esponente del Partito Democratico ad annunciare la propria candidatura alle primarie democratiche in vista delle elezioni presidenziali del 2020, salvo poi ritirarsi dalla competizione il 31 gennaio 2020 a causa dei consensi molto bassi.\nVita privata.\nDelaney e la moglie April (nata McClain) si sono incontrati al Georgetown University Law Center e hanno quattro figlie. A Washington la moglie \u00e8 responsabile di un'organizzazione senza scopo di lucro dedicata all'educazione delle famiglie sui social media. Due delle figlie frequentano la Northwestern University .\n\u00c8 stato membro del Consiglio di amministrazione di diverse organizzazioni: la St. Patrick's Episcopal Day School (presidente), la Georgetown University, la National Symphony Orchestra e il Centro internazionale di ricerca sulle donne."}
{"id": "4389696", "revid": "1573940", "url": "https://it.wikipedia.org/wiki?curid=4389696", "title": "Glauconycteris egeria", "text": "Glauconycteris egeria () \u00e8 un pipistrello della famiglia dei Vespertilionidi diffuso nell'Africa centrale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 43 e 47\u00a0mm, la lunghezza dell'avambraccio di 38\u00a0mm, la lunghezza della coda tra 38 e 41\u00a0mm, la lunghezza del piede tra 8 e 9\u00a0mm, la lunghezza delle orecchie tra 13,5 e 16\u00a0mm.\nAspetto.\nIl colore generale del corpo \u00e8 bruno-nerastro scuro, con delle strisce biancastre sui fianchi lungo l'attaccatura delle ali. Il muso presenta dei lobi all'angolo della bocca alquanto piccoli. Le orecchie sono grandi, con la punta arrotondata e con il lobo basale anteriore lungo e curvato all'indietro. Il trago \u00e8 grande, con il margine interno concavo, quello esterno convesso e con un lobo basale esterno ben sviluppato. Le membrane alari sono marroni scure, con le venature poco evidenti e attaccate posteriormente alla base delle dita dei piedi. La coda \u00e8 lunga ed inclusa completamente nell'ampio uropatagio. Il calcar \u00e8 di medie proporzioni e con una carenatura terminale rudimentale.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in tre localit\u00e0 del Camerun, Repubblica Centrafricana e Uganda occidentale.\nVive probabilmente nelle foreste secondarie tropicali di pianura.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"G.egeria\" come specie con dati insufficienti (DD)."}
{"id": "4389700", "revid": "729019", "url": "https://it.wikipedia.org/wiki?curid=4389700", "title": "Samson (Isole Scilly)", "text": "Samson (cornico Enys Samson) \u00e8 la pi\u00f9 grande delle isole disabitate dell'arcipelago delle Isole Scilly, al largo dell'estremit\u00e0 sudoccidentale della penisola di Cornovaglia nel Regno Unito. Ha una superficie di 38 ettari. L'isola \u00e8 costituita da due colline, \"North Hill\" (Collina Nord) e \"South Hill\" (Collina Sud), collegate tra loro da un istmo sul quale gli antichi abitanti costruirono la maggior parte delle loro robuste abitazioni di pietra. Samson prende nome da San Sansone di Dol.\nStoria.\nLe colline gemelle di Samson erano anticamente associate all'idea di mammella, analogamente ai \"Paps of Jura\" in Scozia e ai \"Paps of Anu\" in Irlanda. Grandi campi sepolcrali preistorici si trovano sia su \"North Hill\" sia su \"South Hill\".\nL'isola fu abitata fino al 1855, quando il \"Lord Proprietor\" Augustus Smith trasfer\u00ec dall'isola la popolazione residua. A quell'epoca, gli abitanti dell'isola soffrivano di gravi privazioni - soprattutto a causa di una dieta a base di patelle e patate - e consistevano in due sole famiglie: i Woodcock e i Webber. Successivamente Smith realizz\u00f2 un parco di cervi sull'isola, ma tutti i cervi fuggirono in breve tempo.\nRecentemente, l'area \u00e8 diventata un sito naturalistico protetto. L'isola ospita molte specie di uccelli, come sterne e sule, nonch\u00e9 diversi fiori selvatici.\nNel 1971 l'isola, assieme alle vicine isole di Green Island, Puffin Island, Stony Island e White Island, \u00e8 stata classificata \"Sito di Speciale Interesse Scientifico\" (SSSI) per le sue caratteristiche biologiche.\nVisitare l'isola.\nSamson usufruisce di un regolare servizio di traghetti. L'isola non ha moli, per cui i visitatori sbarcano per mezzo di passerelle di legno. \u00c8 possibile osservare i ruderi delle antiche abitazioni e del parco di cervi di Smith, ma anche tombe a camera di epoca preistorica. L'isola non offre servizi, ma \u00e8 possibile usufruire di visite guidate da parte di esperti del luogo.\nSamson in letteratura.\nL'isola \u00e8 descritta nel romanzo per ragazzi \"L'isola delle Balene\" di Michael Morpurgo. Nel libro, Samson \u00e8 vittima di una maledizione da cui deve essere liberata. L'isola \u00e8 citata anche in \"Armorel of Lyonesse\" di Walter Besant. Spesso ci si riferisce all'abitazione della famiglia Webber su Samson come la 'Casa di Armorel'.\nL'isola si ritrova anche nel romanzo di Ann Bridge \"The Dangerous Islands\"."}
{"id": "4389703", "revid": "1573940", "url": "https://it.wikipedia.org/wiki?curid=4389703", "title": "Sepsidae", "text": "I Sepsidi (Sepsidae ) sono una famiglia di ditteri brachiceri, di piccole dimensioni e con abitudini coprofaghe.\nIl nome della famiglia deriva da quello del genere \"Sepsis\", che a sua volta viene dal greco \u03c3\u1fc6\u03c8\u03b9\u03c2 = \"putrefazione\".\nDescrizione.\nSono ditteri di piccole dimensioni (2\u20136\u00a0mm) con aspetto simile alle formiche (mirmecomorfismo). Il capo \u00e8 sferico e molto mobile, l'addome \u00e8 sottile e slanciato, le ali sono ialine con una piccola macchia nera apicale, le zampe sono dotate di spine e speroni.\nBiologia.\nSono insetti particolarmente attivi durante le ore pi\u00f9 calde della giornata. Spesso stanno poggiati sulla vegetazione aprendo e chiudendo ritmicamente le ali.\nGli insetti adulti si nutrono di nettare, ma spesso si rinvengono sugli escrementi da cui ricavano proteine, acqua e minerali.\nLe larve dei Sepsidi sono coprofaghe o pi\u00f9 raramente saprofaghe. La maggior parte delle specie sono associate con gli escrementi dei mammiferi, su cui vengono deposte le uova e all'interno delle quali si sviluppano le larve. L'intero sviluppo postembrionale dura da 14 a 32 giorni.\nAlcune specie rivestono una certa importanza in entomologia forense.\nDistribuzione.\nLa famiglia ha una distribuzione cosmopolita essendo presente in tutti i continenti eccetto l'Antartide.\nTassonomia.\nLa famiglia comprende i seguenti generi:"}
{"id": "4389707", "revid": "21880", "url": "https://it.wikipedia.org/wiki?curid=4389707", "title": "Syringogastridae", "text": ""}
{"id": "4389721", "revid": "1305772", "url": "https://it.wikipedia.org/wiki?curid=4389721", "title": "House of Gold &amp; Bones Part 2", "text": "House of Gold &amp; Bones Part 2 \u00e8 il quinto album in studio del gruppo musicale statunitense Stone Sour, pubblicato il 9 aprile 2013 dalla Roadrunner Records.\nAntefatti.\nLa notizia di una seconda parte dell'album si \u00e8 diffusa gi\u00e0 dalla rivelazione del titolo della prima parte, pubblicata nell'autunno del 2012. Il frontman Corey Taylor ha confermato la pubblicazione della seconda parte per il mese di aprile del 2013, fornendo una descrizione sullo stesso: \nIl chitarrista Josh Rand ha confermato in un'intervista che la traccia conclusiva dell'album sarebbe stata la title track dei due album. La copertina dell'album \u00e8 stata rivelata il 30 gennaio 2013 mentre la lista tracce \u00e8 stata rivelata il giorno seguente.\nConcezione.\nCome la prima parte, il disco \u00e8 un concept album la cui storia ruota attorno all'Umano, un ragazzo scosso dalla scelta di rimanere un adolescente o di diventare un uomo e per scoprire ci\u00f2 intraprese un cammino pieno di ostacoli e di individui oscuri che nella prima parte lo cattureranno. Taylor ha dichiarato che \"House of Gold &amp; Bones Part 2\" avrebbe ripreso i fatti rimasti interrotti nella prima parte, iniziando con il brano \"Red City\" (a detta di Taylor \u00abun brano fantastico, probabilmente uno dei migliori che abbia mai scritto\u00bb); la storia riveler\u00e0 che l'Umano sar\u00e0 semplicemente posto ad una scelta: scappare o morire. La traccia conclusiva, l'omonima \"The House of Gold &amp; Bones\", si conclude con la stessa introduzione udibile in \"Gone Sovereign\", traccia d'apertura di \"House of Gold &amp; Bones Part 1\"\nPromozione.\nIl 12 febbraio 2013 gli Stone Sour hanno pubblicato come primo singolo \"Do Me a Favor\", anticipato quattro giorni prima da un lyric video. Il videoclip vero e proprio, diretto da Phil Mucci, \u00e8 stato presentato il 27 marzo successivo.\nIl 29 marzo il gruppo ha reso disponibile per l'ascolto il brano \"Gravesend\", mentre il 2 aprile l'album \u00e8 stato reso disponibile per lo streaming attraverso il loro sito ufficiale.\nTracce.\nTesti e musiche degli Stone Sour."}
{"id": "4389724", "revid": "1880836", "url": "https://it.wikipedia.org/wiki?curid=4389724", "title": "KfW", "text": "La KfW, acronimo di \"Kreditanstalt f\u00fcr Wiederaufbau\" (lstituto di Credito per la Ricostruzione), \u00e8 una banca pubblica tedesca.\n\u00c8 nata nel 1948, alla fine della Seconda Guerra Mondiale, per volere degli Stati Uniti d'America, per amministrare i fondi del Piano Marshall.\nL'80% del capitale \u00e8 detenuto dal governo federale mentre il restante 20% \u00e8 detenuto dai L\u00e4nder. \u00c8 l'equivalente dell'italiana Cassa Depositi e Prestiti.\nFunzioni.\nAttraverso la KfW, il Governo tedesco canalizza tutta una serie di operazioni che altrimenti figurerebbe nei conti dello Stato per cifre ingenti: l'attivo dell'istituto con sede a Francoforte ha sfiorato lo scorso anno i 500 miliardi di euro, pi\u00f9 del doppio che all'inizio del decennio passato, anche per effetto del trasferimento sotto il suo ombrello di molte attivit\u00e0 in precedenza di competenza dell'amministrazione pubblica, o di nuove attivit\u00e0, come quelle riguardanti la protezione ambientale.\nLa KFW non ha l\u2019obbligo di rispettare le norme europee \u00e8 difatti esentata dalle direttive BRRD (Bank Recovery and Resolution Directive) e dalle direttive di vigilanza. Nel 2018, anche 13 banche di l\u00e4nder tedeschi sono state esentate dalle regole della cosiddetta \u201cunione bancaria\u201d.\nQuesta regola pecuniaria della contabilit\u00e0 tedesca esclude dal calcolo del debito pubblico tutte le societ\u00e0 pubbliche, tra le quali la stessa KFW, che di fatto si finanziano con la garanzia pubblica ma che coprono pi\u00f9 del 50% dei propri costi con dei ricavi a tariffe di mercato. Questa condizione risulta essere un trucco perch\u00e9 la vigilanza non \u00e8 quella della Bundesbank (omologa della Banca d\u2019Italia), ma direttamente del Ministero del Tesoro."}
{"id": "4389725", "revid": "169219", "url": "https://it.wikipedia.org/wiki?curid=4389725", "title": "Giovanni Battista Cerletti", "text": "Biografia.\nGiovanni Battista Cerletti \u00e8 figlio di Antonio Cerletti e Carolina Raviscioni. L'appartenenza ad una famiglia di condizione borghese gli permette di studiare prima a Como e poi di iscriversi alla facolt\u00e0 di matematica presso l'Universit\u00e0 di Pavia. Garibaldino, si laurea in ingegneria nel 1869 presso il Politecnico di Milano. Parte poi alla volta di Vienna e Parigi, dove studia con Louis Pasteur i problemi relativi alla fermentazione del vino e della birra. Nel 1873 promuove a Gattinara la prima stazione enologica sperimentale italiana, di cui diviene direttore. Si sposa con Margherita Pizzala, musicista, dalla quale ha tre figli. Nel 1876, pochi mesi prima della nascita del suo secondogenito, Ugo, fonda a Conegliano la prima scuola italiana di enologia e viticultura.\nDal 1877 al 1886 dirige la \" Rivista di viticultura e di enologia italiana\" e fonda il primo circolo enofilo. Nel 1886 si trasferisce a Roma, per ricoprire la carica di segretario generale della Societ\u00e0 di viticultori italiani, fondata da G. De Vincenzi e da N. Miraglia. Nel 1894 la Serbia gli offre la carica di proprio console a Roma e da quello stesso anno Giovanni Battista diventa pioniere della bonifica dell'Agro Romano. Nel 1896 lascia Roma e si trasferisce a Milano. Muore il 12 settembre 1906 a Chiavenna durante una seduta della giuria della Mostra degli italiani all'estero di cui era membro.\nLa scuola.\nLa scuola enologica di Conegliano diventa subito un centro attivo di didattica e di ricerca, attorno al quale gravitano nomi di primo piano della scienza italiana: il botanico Giuseppe Cuboni e Giovanni Battista Grassi, celebre studioso della malaria. Oltre che per motivi professionali i due sono legati alla famiglia Cerletti da un rapporto di intima amicizia.\nLa scuola viene articolata su due gradi di insegnamento: il primo si occupa della formazione di individui preparati praticamente alle culture viticole ed alla elaborazione e conservazione dei vini; il secondo viene indirizzato all'insegnamento ed alla direzione di aziende enologiche. L'istituto inoltre \u00e8 stato spesso sede di importanti congressi, di cui degni di memoria sono quelli tenutisi nel 1881 e 1885 rispettivamente \"Sulle apparecchiature e macchine enologiche\" e \"Sui metodi per combattere la peronospora della vite\" ."}
{"id": "4389734", "revid": "3115", "url": "https://it.wikipedia.org/wiki?curid=4389734", "title": "Humble Bundle", "text": "Humble Bundle \u00e8 un sito per la distribuzione digitale di raccolte di videogiochi, app, programmi, album musicali o ebooks vendute e distribuite online ad un prezzo stabilito dell'acquirente. Le raccolte sono solitamente offerte in periodi pi\u00f9 o meno regolari, della durata di due settimane; sebbene spesso, dopo qualche giorno dall'inizio del periodo di vendita, vengano aggiunti giochi o materiale bonus per coloro che hanno gi\u00e0 acquistato la raccolta o che decidono di pagare un prezzo superiore a quello medio.\nLe prime raccolte consistevano di videogiochi indipendenti multipiattaforma forniti senza DRM, mentre le pi\u00f9 recenti comprendevano anche videogiochi prodotti da sviluppatori affermati e note case videoludiche. Il ricavato delle vendite \u00e8 suddiviso fra gli sviluppatori dei videogiochi, l'associazione che gestisce gli Humble Bundle, e una o pi\u00f9 associazioni di beneficenza, tra cui Child's Play, l'Electronic Frontier Foundation, , la Croce Rossa Americana, WaterAid, Action Against Hunger, WWF, Save the Children, Wikimedia Foundation e molte altre. All'acquirente \u00e8 lasciata la possibilit\u00e0 di scegliere la percentuale di guadagno tra questi gruppi.\nIl primo Humble Bundle fu organizzato e gestito da Wolfire Games. A cominciare dalla seconda edizione venne creata la Humble Bundle, Inc., societ\u00e0 con l'unico scopo di gestire le omonime raccolte-eventi, con sede a San Francisco e 50 impiegati. Molti di esse hanno avuto introiti per pi\u00f9 di un milione di dollari: le raccolte finora vendute, ad ottobre 2015 hanno ricavato in totale pi\u00f9 di 100 milioni di dollari. L'approccio proposto dagli Humble Bundle ha dato vita a simili tentativi di offerte \"paga quello che vuoi\" per titoli poco conosciuti, tra cui Indie Gala e Indie Royale.\nOrigini.\nL'idea del Bundle venne da Jeff Rosen di Wolfire Games.\nRosen racconta di come l'ispirazione venne osservando simili offerte di raccolte giochi nella piattaforma Steam\nRosen not\u00f2 come offerte del genere erano soggetto di diffusione virale su internet, grazie al passa parola.\nL'inspirazione venne anche da una precedente offerta \"paga quello che vuoi\" per World of Goo, che si tenne in occasione del primo anniversario del gioco; pi\u00f9 di copie dello stesso vennero vendute durante l'offerta, generando pi\u00f9 di dollari. Rosen era in questo momento a contatto con altri sviluppatori di videogiochi indipendenti, quali suo fratello David, game tester di Penumbra, il compositore della stessa serie Mikko Tarmia, Ron Carmel di 2D Boy e altri. Grazie a queste conoscenze Rosen fu in grado di preparare la raccolta, usurfruendo dei sistemi di vendita offerto da PayPal, Amazon e Google Checkout per minimizzare i costi delle transazioni e della distribuzione.\nSebbene generare un sufficiente passaparola sarebbe stato un elemento chiave per il potenziale successo dell'Humble Bundle, Rosen cap\u00ec inoltre che l'acquisto della raccolta doveva essere semplice, l'inclusione di procedure quali registrazione di un account o l'utilizzo di un client per il download avrebbero fatto diminuire le vendite.\nRosen incluse anche organizzazioni di beneficenza nel Bundle, consentendo agli acquirenti di scegliere come distribuire i fondi tra le stesse e gli sviluppatori. Rosen scelse Child's Play perch\u00e9 la consider\u00f2 una buona causa, portando videogiochi ai bambini in ospedale ed aiutando a combattere lo stigma attorno ai videogiochi, mentre scelse la Electronic Frontier Foundation per supportare la loro presa di posizione anti DRM.\nLa modalit\u00e0 \"Paga quello che vuoi\" consentiva agli utenti di dare anche tutti i fondi alle organizzazioni, ma Rosen anticip\u00f2 che non sarebbe stato un problema e che comunque avrebbe considerato la cosa un successo. Rosen e John Graham di Wolfire diedero supporto tecnico durante la vendita, gestendo migliaia di richieste attraverso sessioni notturne di email e chat.\nNell'aprile 2011 fu annunciato che Sequoia Capital avrebbe messo a disposizione 4,7 milioni di dollari per il futuro sviluppo di Humble Indie Bundle.\nUna squadra di circa 10 persone fu assunta per la gestione dell'Humble Bundle, ed ora lavorano assieme agli sviluppatori per determinare il calendario e la disponibilit\u00e0 dei giochi e per decidere quali includere nei Bundles. Tipicamente le decisioni vengono completate un mese prima dell'inizio del periodo di vendita. La societ\u00e0 Humble Bundle riceve circa il 15% del totale dei ricavi, percentuale che viene utilizzata per pagare i costi tecnici, principalmente di banda, e per lo sviluppo di nuove funzionalit\u00e0 per il sito.\nAnalisi.\nSuccesso.\nLa prima promozione fu considerata un successo. Rosen dichiar\u00f2 che consideravano il traguardo di un milione di dollari l'obiettivo pi\u00f9 ottimistico, ma non appena l'offerta cominci\u00f2 fu immediatamente chiaro che era pi\u00f9 che possibile. Rosen attribu\u00ec in seguito parte del successo allo scrittore di Ars Technica Mike Thomspon, affermando che egli \"vide immediatamente il potenziale\" del Bundle in un articolo scritto per il sito appena prima che cominciasse il periodo dell'offerta.\nCome conseguenza del successo dell'Humble Bundle, altri gruppi hanno avviato piani \"paga quello che vuoi\" per altri videogiochi indipendenti, per esempio \"Indie Gala\", \"Indie Royale\" e \"Little Big Bunch\".\n\"PC Gamer\" ha nominato il gruppo di Wolfire, nel ruolo di fondatori dell'Humble Indie Bundle, come eroi della comunit\u00e0 per il loro supporto al mercato dei videogiochi indipendenti.\nPirateria.\nNonostante la possibilit\u00e0 di acquistare i videogiochi a un prezzo bassissimo, Wolfire Games stima che il 25% dei download tracciabili per il primo Humble Bundle provenissero da collegamenti messi a disposizione in alcuni forum che eludevano la schermata di pagamento, si trattava quindi di pirateria software. Wolfire sostiene inoltre che ulteriori copie piratate vennero diffuse attraverso BitTorrent."}
{"id": "4389735", "revid": "1573940", "url": "https://it.wikipedia.org/wiki?curid=4389735", "title": "Anoura cadenai", "text": "Anoura cadenai () \u00e8 un pipistrello della famiglia dei Fillostomidi endemico della Colombia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 59 e 61\u00a0mm, la lunghezza dell'avambraccio tra 36,12 e 36,97\u00a0mm e la lunghezza delle orecchie tra 11 e 15\u00a0mm.\nAspetto.\nLa pelliccia \u00e8 corta e crespa. Il colore generale del dorso varia dal bruno-nerastro al nerastro. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 sottile, allungabile e provvista di papille filiformi sulla punta. Le orecchie sono relativamente piccole, arrotondate e separate. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori ed \u00e8 cosparso di pochi peli.\nBiologia.\nAlimentazione.\nSi nutre di insetti, nettare e polline.\nDistribuzione e habitat.\nQuesta specie \u00e8 conosciuta soltanto lungo il versante occidentale delle Ande colombiane sud-occidentali.\nVive tra 800 e 1.400 metri di altitudine.\nStato di conservazione.\nQuesta specie \u00e8 trattata dalla IUCN come parte di \"Anoura fistulata\"."}
{"id": "4389736", "revid": "455046", "url": "https://it.wikipedia.org/wiki?curid=4389736", "title": "Coro del Teatro alla Scala", "text": "Il Coro del Teatro alla Scala \u00e8 il coro dell'omonimo teatro, presente fin dall'inaugurazione dell'edificio, nel 1778, con \"L'Europa riconosciuta\" di Antonio Salieri.\n\u00c8 diretto da Georges Pr\u00eatre nella colonna sonora di Cavalleria rusticana (film 1982)/Pagliacci (film 1982)."}
{"id": "4389743", "revid": "6923", "url": "https://it.wikipedia.org/wiki?curid=4389743", "title": "Universit\u00e0 George Bacovia di Bac\u0103u", "text": "L'Universit\u00e0 \"George Bacovia\" (in rumeno \"Universitatea George Bacovia\") \u00e8 un'universit\u00e0 privata della citt\u00e0 di Bac\u0103u, in Romania.\nStoria.\nIl 9 aprile del 1992 viene fondato a Bac\u0103u Funda\u021bia Academic\u0103 Social Cultural\u0103 \u0219i Instructiv Educativ\u0103 (Fondazione Accademica Sociale Culturale ed Educativa) \"George Bacovia\" prendendo vita cos\u00ec la prima universit\u00e0 particolare della citt\u00e0."}
{"id": "4389744", "revid": "594360", "url": "https://it.wikipedia.org/wiki?curid=4389744", "title": "Jeon Do-yeon", "text": "Con la cinese Maggie Cheung \u00e8 l'unica asiatica, in particolare prima coreana, ad aver vinto il Prix d'interpr\u00e9tation f\u00e9minine al Festival di Cannes 2007.\nCarriera.\nInizia a recitare nel 1992 in vari melodrammi televisivi per poi approdare nel 1997 al cinema con \"The Contact\" di Han Suk-kyu. Jeon interpreta una televenditrice porta a porta. Torna al melodramma, questa volta sul grande schermo, con \"A Promise\", interpretando un medico. Sempre negli anni '90 interpreta una donna adultera in \"Happy End\" e una studentessa in \"The Harmonium in My Memory\", vincendo per quest'ultimo sia un Blue Dragon Award e un Grand Bell Award come miglior attrice.\nNel 2001 ha il ruolo di una comune bancaria nell'opera prima di Park Heung-shik \"I Wish I Had a Wife\". Ritorna a lavorare con Park tre anni dopo in un doppio ruolo in \"My Mother, the Mermaid\".Nel 2005 ha il ruolo di una prostituta che contrae l'AIDS nel melodramma \"You Are My Sunshine\", di Park Jin-pyo, vincendo un ennesimo Grand Bell Award come migliore attrice.\n\u00c8 nel 2007 che si fa conoscere internazionalmente con \"Secret Sunshine\" di Lee Chang-dong e viene premiata col Prix d'interpr\u00e9tation f\u00e9minine al Festival di Cannes 2007, nel ruolo di una donna addolorata che ha perso tutto nella vita. \u00c8 la prima attrice orientale premiata al Festival. Vince inoltre un Asian Film Award come migliore attrice, in competizione con attrici provenienti da tutta Asia.\nNel 2010 appare nel remake di \"The Housemaid\" di Im Sang-soo e viene candidata ancora agli Asian Film Awards. Nel 2014 invece \u00e8 membro della giuria al Festival di Cannes.\nVita privata.\nJeon ha sposato, in una cerimonia privata l'11 marzo 2007 al Shilla Hotel a Seul, l'imprenditore Kang Shi-kyu. Hanno avuto una figlia nel gennaio del 2009."}
{"id": "4389747", "revid": "1444886", "url": "https://it.wikipedia.org/wiki?curid=4389747", "title": "Sferisterio di via Palermo", "text": "Lo sferisterio di via Palermo (dal 2011 La Pelota Jai alai) \u00e8 un impianto sportivo situato a Milano in via Palermo nel quartiere di Brera, poco lontano dal parco Sempione. Costruito nel 1945, ha ospitato le partite di palla basca \"jai alai\" dal 1947 al 1997 e dopo una ristrutturazione protrattasi per anni, dal 2001 ospita eventi di vario genere.\nIl campo da gioco \u00e8 grande 48,4\u00d714,9 m con una superficie di 724 m\u00b2, gli spettatori arrivavano a un massimo di 1.200.\nStoria.\nLo sferisterio venne costruito nel 1945 e venne inaugurato nel 1947 al posto del vecchio Kursaal Diana utilizzato dal 1907, fortemente voluto dall'imprenditore milanese Del Pozzo.\nEntrato in crisi nel 1974, lo sferisterio venne acquistato nel 1976 dall'imprenditore napoletano Salvatore Laino che con l'aiuto del suo amico Sabino Elizburu port\u00f2 a Milano grandi giocatori come Arrata Zubiza, Ara Echeva, Ugarte Odri, Luis Zarasola, Santiago Oleaga e Dano.\nCon l'arrivo di tutti questi grandi campioni a Milano lo sferisterio arrivava a 800 persone a sera e raggiungeva il massimo di 1.200 nel fine settimana.\nDopo il 1990 torn\u00f2 in crisi e venne definitivamente chiuso da Salvatore Laino il 31 maggio 1997 e i campioni rimasti a Milano aprirono un ristorante.\nDal 1998 al 2001 venne restaurato dalla Gilmar Divisione Industria di San Giovanni in Marignano (RN) e il design interno \u00e8 opera di Mark Newson.\nRiaperto nel 2001 \u00e8 stato utilizzato per eventi di primaria importanza per la sua centralit\u00e0 e per la sua vicinanza al \"triangolo della moda\" milanese, infatti dal 2001 a oggi ha ospitato \"La settimana della moda milanese\", la serata di premiazione del \"Gran Premio Marketing e innovazione\", i festeggiamenti del centenario de La Gazzetta dello Sport, le tappe del \"Weekend della degustazione\" e la parte esterna del \"Salone del mobile\".\nFrequentato dallo scrittore Luciano Bianciardi, lo sferisterio appare in una scena del film \"La vita agra\" (1964) con Ugo Tognazzi e Giovanna Ralli."}
{"id": "4389751", "revid": "1573940", "url": "https://it.wikipedia.org/wiki?curid=4389751", "title": "Anoura carishina", "text": "Anoura carishina () \u00e8 un pipistrello della famiglia dei Fillostomidi endemico della Colombia.\nDescrizione.\nDimensioni.\nPipistrello di piccole dimensioni, con misurazioni esterne non riportate ma simili a quelle di \"Anoura geoffroyi\".\nAspetto.\nLa pelliccia \u00e8 lunga. Il colore generale del corpo \u00e8 bruno-cannella, con la base dei peli bianca. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 sottile, allungabile e provvista di papille filiformi sulla punta. Le orecchie sono relativamente piccole e separate. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori ed \u00e8 cosparso di peli, particolarmente lungo il margine esterno.\nBiologia.\nAlimentazione.\nSi nutre di nettare e polline.\nDistribuzione e habitat.\nQuesta specie \u00e8 conosciuta in tre localit\u00e0 della Colombia settentrionale e sud-occidentale.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4389756", "revid": "228587", "url": "https://it.wikipedia.org/wiki?curid=4389756", "title": "Nikolaj Viktorovi\u010d Aaronskij", "text": "Fu un aderente a Narodnaja Volja.\nBiografia.\nNato nel 1860 in una famiglia della nobilt\u00e0 della provincia di \u010cernigov, dopo gli studi ginnasiali a Ne\u017ein s'iscrisse nel 1881 alla facolt\u00e0 di medicina dell'Universit\u00e0 di Kiev. Gi\u00e0 da qualche anno era un rivoluzionario attivo a Ne\u017ein, dove diffuse il proclama di Narodnaja Volja sull'attentato contro Alessandro II del 1\u00ba dicembre 1879. A seguito della scoperta del suo nome nelle carte di Podrevskij, fu arrestato nel febbraio del 1880 e rilasciato su cauzione e sottoposto a libert\u00e0 vigilata il 4 marzo.\nFu nuovamente arrestato a Kiev il 28 aprile 1881 con l'accusa di appartenere al gruppo di Vladimir e Aleksandr Bu\u010dkov di Narodnaja Volja, di diffondere sue pubblicazione e di raccogliere fondi per il partito. Rinchiuso nella fortezza di Kiev, un'ordinanza imperiale del 26 ottobre 1881 stabil\u00ec la sua deportazione in Siberia. Da Kiev fu trasferito il 30 novembre a Mosca, dove si decise la durata della pena in cinque anni, successivamente allungata a sette. Il 4 agosto 1882 era a Krasnojarsk e poi a Kirensk, nella provincia di Irkutsk.\nMesso in libert\u00e0 vigilata nel 1888, lavor\u00f2 come impiegato nell'ufficio statistica del Governatorato di Irkutsk, e fu mandato in missione nei distretti di Vercholensk, Kansk e Minusinsk. Nel 1891 ottenne il permesso di tornare nella Russia europea e lavor\u00f2 nel Dipartimento di statistica del Consiglio provinciale di Ni\u017enij Novgorod e poi in quello di Poltava. La sorveglianza della polizia nei suoi confronti fu tolta nel 1903. Nikolaj Aaronskij mor\u00ec nel 1929."}
{"id": "4389767", "revid": "62004", "url": "https://it.wikipedia.org/wiki?curid=4389767", "title": "Sei Giorni di Bassano del Grappa", "text": ""}
{"id": "4389774", "revid": "203575", "url": "https://it.wikipedia.org/wiki?curid=4389774", "title": "Nazionale di calcio dell'Australia olimpica", "text": ""}
{"id": "4389777", "revid": "59976", "url": "https://it.wikipedia.org/wiki?curid=4389777", "title": "San Marco A", "text": ""}
{"id": "4389778", "revid": "59976", "url": "https://it.wikipedia.org/wiki?curid=4389778", "title": "San Marco B", "text": ""}
{"id": "4389784", "revid": "729019", "url": "https://it.wikipedia.org/wiki?curid=4389784", "title": "CEMSA 81 mm L.P.", "text": "Il CEMSA da 81\u00a0mm L.P. (Longue Port\u00e9e, ovvero lunga gittata) era un mortaio medio italiano progettato dalla Costruzioni Elettro-Meccaniche di Saronno (CEMSA).\nStoria.\nNel 1935 il Regio Esercito italiano, in vista della Guerra d'Etiopia, per sostituire i suoi mortaio Stokes aveva acquistato dalla Francia il popolare Brandt 81 mm Mle 1927. La produzione su licenza venne assegnata alla CEMSA di Saronno. Modificando il Brandt, la societ\u00e0 saronnese svilupp\u00f2 il mortaio da 81 Mod. 35, prodotto insieme all'Arsenale del Regio Esercito di Piacenza in pi\u00f9 di 2000 esemplari. Negli ultimi anni trenta ed il 1941 la CEMSA present\u00f2 una versione avanzata del Mod. 35, il \"Mortaio da 81 mm CEMSA L.P\" (Longue Port\u00e9e, ovvero lunga gittata), proposto alle forze armate italiane e sul mercato estero, per il quale era denominato in francese (la lingua internazionale all'epoca) Mortier de 81 L.P.. Il \"CEMSA L.P.\" era accreditato per 6\u00a0km di gittata e per una cadenza di tiro di 30 colpi al minuto, ma sia a causa del peso che del volgere degli eventi bellici non trov\u00f2 acquirenti. In realt\u00e0, stando a F.Cappellano l'arma era una vera e propria produzione su licenza della Brandt, presentata nel 1943.\nIl mortaio.\nQuesto pezzo, che ricalcava fedelmente la configurazione dei derivati dello Stokes e del Mod. 35 in particolare, differiva soprattutto per la presenza di un sistema di raffreddamento della canna: un manicotto avvolgeva infatti la culatta del pezzo e veniva riempito con 2,7 l d'acqua. Il caricamento era sempre ad avancarica ma era presente un sistema di sparo con congegno di sgancio a comando del percussore, che veniva liberato dal tiratore agendo su una corda. Il percussore poteva comunque essere bloccato per poter sparare al momento dell'inserimento del colpo, come negli altri derivati dello Stokes. La lunghezza del tubo di lancio era aumentata a 1850\u00a0mm e l'insieme di queste modifiche portava il peso della bocca da fuoco a 52\u00a0kg. Il bipiede era irrobustito ed il sistema di correzione dello sbandamento era modificato con l'introduzione di una manovella in luogo dei manicotti e della filettatura sulla gamba sinistra. Anche la piastra d'appoggio era irrobustita, con nervature elettrosaldate; aveva un solo alveolo, due maniglie laterali ed una staffa posteriore che serviva a bloccare la piastra in posizione di traino contro un perno presente sulla culatta. La predisposizione al traino si era resa necessaria in quanto oltre alla canna anche la piastra e l'affusto incrementavano il loro peso rispettivamente a 40 e 43\u00a0kg, portando il peso in batteria a 135\u00a0kg; sulla volata si installava tramite incastro a baionetta un tappo con anello di traino; una sala, munita di due pneumatici, veniva fissata all'affusto tramite due agganci presenti sulle estremit\u00e0 delle gambe del bipiede e la piastra veniva bloccata come detto. Il pezzo in configurazione di rimorchio aveva una massa di 250\u00a0kg e poteva essere messo in batteria in due minuti (e viceversa). Ovviamente era previsto anche il trasporto su autocarro ed il someggio con appositi basti, previa scomposizione in tre carichi.\nVenne sviluppato anche uno speciale affusto in legno ed acciaio per il tiro contraerei, in quanto la CEMSA riteneva che per il fuoco di sbarramento contro aerei a bassa quota non fosse necessaria un'alta velocit\u00e0 iniziale ed una traiettoria tesa e che anzi la grande gittata e l'alta cadenza di tiro del suo \"mortaio L.P.\" fosse sufficiente. Ovviamente per questo impiego le munizioni adottavano una spoletta a tempo.\nIl munizionamento.\nContestualmente allo sviluppo del mortaio \"L.P.\", fu realizzata anche una nuova munizione. La granata \"L.P.\", simile alla granata g.a. del Mod. 35, \u00e8 formata da un corpo bomba ogivale in acciaio da 80,8\u00a0mm di diametro, con filettatura anteriore per la spoletta (le stesse del Mod. 35) e coda conica, munita di 6 coppie di alette di stabilizzazione. La carica \u00e8 costituita da 800 g di tritolo e la granata completa raggiunge 4,185\u00a0kg. Il codolo \u00e8 internamente cavo per ospitare una cartuccia calibro 8 gauge, contenente 10,3 g di balistite e munita di capsula a percussione. Per aumentare la gittata si impiegano cariche aggiuntive da 25 g di balistite, innescate dalla vampa della cartuccia che attraversa i 18 fori del codolo. La cartuccia impiegata da sola costituisce la carica 0; aggiungendo da una a sei cariche aggiuntive tra le coppie di alette si ottengono le cariche dalla 1\u00aa alla 6\u00aa. Con la 6\u00aa carica ed una elevazione di 45\u00b0 si raggiunge la gittata massima di 6200 m. Impiegata con la 4\u00aa carica a 45\u00b0 sul mortaio Mod. 35 la gittata arrivava a 4300 m."}
{"id": "4389785", "revid": "287204", "url": "https://it.wikipedia.org/wiki?curid=4389785", "title": "Saint Louis Suns United", "text": "Il Saint Louis Suns United \u00e8 una societ\u00e0 calcistica con sede a Victoria nelle Seychelles\nI colori sociali sono il blu e il bianco.\nIl club \u00e8 nato nel 2007 grazie alla fusione tra il Saint Louis FC e lo Sunshine FC."}
{"id": "4389787", "revid": "339392", "url": "https://it.wikipedia.org/wiki?curid=4389787", "title": "Tre Giorni di Pordenone", "text": ""}
{"id": "4389812", "revid": "1305772", "url": "https://it.wikipedia.org/wiki?curid=4389812", "title": "Sferisterio Edmondo De Amicis", "text": "Sferisterio Edmondo De Amicis \u00e8 il nome di due impianti sportivi:"}
{"id": "4389813", "revid": "1993636", "url": "https://it.wikipedia.org/wiki?curid=4389813", "title": "Vilayet di Erzurum", "text": "Il vilayet di Erzurum (in turco: \"Vil\u00e2yet-i Erzurum\"), fu un vilayet dell'Impero ottomano nell'area al confine con gli imperi russo e persiano.\nStoria.\nIl vilayet di Erzurum era posto al confine con gli imperi russo e persiano ad est ed a nord-est, a nord con il vilayet di Trebisonda, ad ovest col vilayet di Sebastia, ed a sud con i vilayet di Bitlis, Mamuret-\u00fcl Aziz e Van.\nNel 1875 l'eyalet di Erzurum venne suddiviso tra sei vilayets: Erzurum, Van, Hakkari, Bitlis, Hozat (Dersim) e Kars-\u00c7ildir. Nel 1888 per ordine del sultano, il sanjak di Hakkari venne aggiunto al vilayet di Van, e quello di Hozat a quello di Mamuret ul-Aziz.\nLe regioni di Kars e \u00c7ildir vennero perse durante la guerra russo-turca e ceduta all'Impero russo, che amministr\u00f2 poi la regione di Kars sino al 1918.\nGeografia antropica.\nSuddivisioni amministrative.\nI sanjak ed i kaza del Vlayet di Erzurum nel XIX secolo erano:"}
{"id": "4389814", "revid": "88740", "url": "https://it.wikipedia.org/wiki?curid=4389814", "title": "Sferisterio Edmondo De Amicis (Torino)", "text": "Lo sferisterio Edmondo De Amicis chiamato sferisterio Eda era uno sferisterio situato a Torino in via Giovanni Francesco Napione 34, in zona Vanchiglia.\nStoria.\nDopo che le prime partite di pallacorda furono giocate nel XVIII secolo nella zona di Porta Palatina, a partire dalla met\u00e0 del XIX secolo le partite si spostarono nella mezzaluna della Cittadella, dove oggi sorge la chiesa di Santa Barbara.\nNel 1895 venne inaugurato lo sferisterio di via Napione per i giochi di pallone col bracciale e pallapugno; nel 1920 venne dedicato allo scrittore imperiese che era un appassionato di tali giochi. Nel 1966 chiude il famoso sferisterio e l'anno dopo viene demolito e al suo posto venne costruito un palazzo, quindi fin\u00ec un'epoca per questi giochi."}
{"id": "4389818", "revid": "203575", "url": "https://it.wikipedia.org/wiki?curid=4389818", "title": "Nazionale di calcio del Guatemala olimpica", "text": ""}
{"id": "4389822", "revid": "767487", "url": "https://it.wikipedia.org/wiki?curid=4389822", "title": "The World and the Woman (film 1916)", "text": "The World and the Woman \u00e8 un film muto del 1916 diretto da Frank Lloyd e da Eugene Moore. Interpretato dalla famosa attrice teatrale Jeanne Eagels, \u00e8 la storia di una prostituta alla quale viene offerta una seconda occasione per rifarsi una vita. Il film \u00e8 l'adattamento cinematografico del dramma \"Outcast\" che, a Broadway nel 1914, aveva avuto come protagonista Elsie Ferguson.\nTrama.\nSedotta e abbandonata, Mary diventa una prostituta. Una sera, dalla strada, spia attraverso la finestra alcuni invitati a una cena. Accortisi di lei, questi la invitano a raggiungerli e Palmer, il padrone di casa, l'assume come cameriera per il suo rifugio di caccia. Qui, tra le montagne, la donna incontra la piccola Sunny, diventando amica dei suoi genitori, i Rollins. Un giorno, Palmer cerca di violentare Mary che, allora, fugge dalla casa cercando protezione presso i suoi nuovi amici.\nSunny \u00e8 vittima di un incidente cadendo da una scala: le sue condizioni sono talmente gravi che il medico del villaggio dispera si possa salvare. Mary, attraverso la fede, riesce a guarire la bambina e decide di usare le sue doti di guaritrice mettendosi al servizio della gente. Palmer per\u00f2 rivela a tutti che lei \u00e8 un'ex prostituta. Prostrata, Mary non riesce a guarire la moglie paralizzata di Jim Rollins. Bradley, il seduttore di Mary, che l'ha seguita nel villaggio tra le montagne, viene accusato da Palmer di essere il responsabile delle condizioni della signora Rollins. Il marito di questa, allora, insegue Bradley per ucciderlo. Sta quasi per riuscirci quando vede la moglie guarita da Mary. Lascia l'altro uomo e si dirige verso di lei, mentre Mary si prende cura di Bradley con il quale si riconcilia.\nProduzione.\nIl film fu prodotto dalla Thanhouser Film Corporation. Venne girato a Manhattan e sulle Adirondack Mountains.\nDistribuzione.\nDistribuito dalla Path\u00e9 Exchange, usc\u00ec nelle sale cinematografiche degli Stati Uniti il 19 novembre 1916.\nCopia completa della pellicola, un 35\u00a0mm, viene conservata negli archivi dell'International Museum of Photography and Film at George Eastman House di Rochester.. Il film \u00e8 stato riversato in DVD. La Thanhouser Company Film Preservation Inc. lo ha pubblicato prima in VHS e poi in DVD, inserendolo in un'antologia dal titolo \"The Thanhouser Collection, DVD Volumes 1, 2 and 3 (1911-1916)\"."}
{"id": "4389827", "revid": "121658", "url": "https://it.wikipedia.org/wiki?curid=4389827", "title": "Saturnino Celani", "text": ""}
{"id": "4389829", "revid": "2166030", "url": "https://it.wikipedia.org/wiki?curid=4389829", "title": "Vilayet di H\u00fcdavendig\u00e2r", "text": "Il vilayet di H\u00fcdavendig\u00e2r (in turco: \"Vil\u00e2yet-i H\u00fcdavendig\u00e2r\"), detto anche vilayet di Bursa, fu un vilayet dell'Impero ottomano nell'area dell'attuale Turchia.\nIl nome derivava direttamente dalla capitale H\u00fcdavendig\u00e2r che era il nome poetico della citt\u00e0 di Bursa.\nGeografia antropica.\nSuddivisioni amministrative.\nI sajak del vilayet di H\u00fcdavendig\u00e2r nel XIX secolo erano:"}
{"id": "4389834", "revid": "1543377", "url": "https://it.wikipedia.org/wiki?curid=4389834", "title": "North America 4 2008", "text": "Il 2008 North America 4 \u00e8 stata la terza edizione di questa competizione di rugby tra 4 squadre nordamericane. Il torneo \u00e8 stato vinto da Canada West che sconfitto gli USA Falcons 16-11 nella finale."}
{"id": "4389838", "revid": "2166030", "url": "https://it.wikipedia.org/wiki?curid=4389838", "title": "Vilayet di Costantinopoli", "text": "Il vilayet di Costantinopoli (in turco: \"Vil\u00e2yet-i \u0130stanbul\") fu un vilayet dell'Impero ottomano nell'area dell'attuale Turchia, ove si trovava la capitale Costantinopoli.\nGeografia antropica.\nSuddivisioni amministrative.\nIl vilayet di Costantinopoli disponeva di un unico sangiaccato con alcuni kaza. Nel XIX secolo erano:"}
{"id": "4389849", "revid": "436907", "url": "https://it.wikipedia.org/wiki?curid=4389849", "title": "Lyin' Eyes", "text": "Lyin' Eyes \u00e8 un singolo del gruppo musicale statunitense Eagles, secondo brano estratto dall'album \"One of These Nights\".\nPubblicato nel 1975, vinse il Grammy Award for Best Pop Performance by a Duo or Group with Vocals 1976."}
{"id": "4389850", "revid": "599013", "url": "https://it.wikipedia.org/wiki?curid=4389850", "title": "Paul Put", "text": "Carriera.\nPut \u00e8 stato manager della nazionale gambiana tra il 2008 e il 2011, prima di essere nominato commissario tecnico del Burkina Faso nel marzo 2012. In precedenza aveva gestito i club belgi di Geel, Lokeren e Lierse , prima di essere bannato per tre anni dalla Royal Belgian Football Association per il suo presunto coinvolgimento nello scandalo che vide coinvolto Ye Zheyun .\nHa lasciato il suo incarico di dirigente del Burkina Faso nel febbraio 2015, prima di diventare commissario tecnico della Giordania nel giugno 2015. Dopo una sospensione di due settimane da parte della Federcalcio giordana il 20 dicembre 2015, Put ha rassegnato le dimissioni come manager della squadra nazionale giordana nel gennaio 2016. \nIl 30 ottobre 2016 \u00e8 stato annunciato come dirigente del club algerino USM Alger , con un contratto di due anni. Nel febbraio 2017 \u00e8 stato uno dei numerosi manager nella lista ristretta del ruolo di manager della squadra nazionale del Ruanda . \u00c8 diventato il manager della squadra nazionale keniana nel novembre 2017, prima di dimettersi nel febbraio 2018.\nDivenne commissario tecnico del club cinese Xinjiang Tianshan Leopard quel mese, firmando un contratto triennale. Nel marzo 2018 \u00e8 stato nominato commissario tecnico della squadra nazionale della Guinea ."}
{"id": "4389855", "revid": "767487", "url": "https://it.wikipedia.org/wiki?curid=4389855", "title": "Crit\u00e9rium des Espoirs 2005", "text": "L'Crit\u00e9rium des Espoirs 2005, terza edizione della corsa valevole come prova del circuito UCI Europe Tour 2005 categoria 2.2, si svolse in due tappe dal 19 al 20 febbraio 2005 per un percorso totale di 240\u00a0km con partenza da Urrugne e arrivo a Saint-Jean-de-Luz. Fu vinta dal francese Jean Mespoul\u00e8de, del team CC Marmande, che si impose in 5 ore 58 minuti netti, alla media di 40,22\u00a0km/h.\nAl traguardo di Saint-Jean-de-Luz 95 ciclisti completarono la competizione.\nDettagli delle tappe.\n3\u00aa tappa.\n\"Annullata\""}
{"id": "4389857", "revid": "247222", "url": "https://it.wikipedia.org/wiki?curid=4389857", "title": "Casa Sports Football Club 2012-2013", "text": "Questa voce raccoglie le informazioni riguardanti il Casa Sport Football Club nelle competizioni ufficiali della stagione 2012-2013."}
{"id": "4389859", "revid": "76652", "url": "https://it.wikipedia.org/wiki?curid=4389859", "title": "Vilayet di Kastamonu", "text": "Il vilayet di Kastamonu (in turco: \"Vil\u00e2yet-i Kastamuni\"), fu un vilayet dell'Impero ottomano.\nGeografia antropica.\nSuddivisioni amministrative.\nI sanjaks del vilayet di Kastamonu:"}
{"id": "4389862", "revid": "1793900", "url": "https://it.wikipedia.org/wiki?curid=4389862", "title": "Lasky-DeMille Barn", "text": "Il Lasky-DeMille Barn \u00e8 stato la sede di uno dei primi studi cinematografici di Hollywood ed \u00e8 un California State Historic Landmark. Oggi ospita l'Hollywood Heritage Museum.\nStoria.\nL'edificio, in origine un fienile, fu costruito intorno al 1895 ad Hollywood all'angolo sud-est tra la Selma e la Vine Street in un ranch di propriet\u00e0 di Robert Northam dove venivano coltivati agrumi.\nFu poi venduto nel 1904 a Jacob Stern ed in seguito nel marzo del 1913 divenne la sede degli studi cinematografici \"Burns and Revier Studio and Laborator\" costruiti con l'obbiettivo di essere affittati alle allora nascenti case cinematografiche.\nNel dicembre dello stesso anno infatti Cecil B. DeMille assieme a Jesse L. Lasky presero in affitto gli studi e le relative attrezzature per una cifra di 250 dollari al mese e fondarono la Jesse L. Lasky Feature Play Company, la quale nel 1914 realizzer\u00e0 The Squaw Man il primo Lungometraggio prodotto nell'area di Hollywood.\nNel 1926 l'edificio venne spostato nel lotto degli United Studios dove l'odierna Paramount fu poi costruita e venne impiegato in vari usi. Come un set cinematografico, biblioteca, sala conferenze e palestra della Paramount.\nIn una cerimonia alla presenza dei suoi fondatori, avvenuta il 27 dicembre 1956, l'edificio venne dichiarato \"California State Historic Landmark\" (n\u00ba 554) in quanto rappresentante la nascita dell'industria cinematografica di Hollywood.\nNell'ottobre del 1979 venne spostato fuori dal sito della Paramount in un terreno disponibile a Hollywood. Fu poi spostato, dalla Camera di Commercio di Hollywood, nel parcheggio dell\"'Hollywood Palace theater\"."}
{"id": "4389863", "revid": "767487", "url": "https://it.wikipedia.org/wiki?curid=4389863", "title": "Pan Pierre Koulibaly", "text": ""}
{"id": "4389864", "revid": "110157", "url": "https://it.wikipedia.org/wiki?curid=4389864", "title": "Santuario della Beata Vergine della Maest\u00e0", "text": "Il santuario della Beata Vergine della Maest\u00e0 \u00e8 un santuario di Predappio alta.\nStoria.\nLa chiesa fu costruita con le elemosine accumulate in 15 anni, dal 1760 al 1774, donate dalla popolazione.\nArchitettura.\n\u00c8 un edificio di linee classiche di modeste dimensioni.\nGli interni.\nVi viene venerata l'immagine della \"Madonna col bambino in trono\", affresco di impronta tardogotica, dipinta su un tratto di muro trasportato da un precedente oratorio che sorgeva poco distante che and\u00f2 quasi distrutto dal terremoto del 30 ottobre 1725. La tradizione popolare vuole che l'immagine sia stata dipinta da un pittore di passaggio, che ne avrebbe affrescate tre, una di fronte alla porta del palazzo comunale, l'altra nella facciata del palazzo Zoli (che non esistono pi\u00f9) e l'altra, la terza, nell'oratorio distrutto e che venne di seguito trasportato nel nuovo.\nL'altare maggiore, sul quale si venera d'affresco, si compone di mensa e ancona modellate in stucco, appoggiate alla parete di fondo. L'ancona a mensole curve, una cornice in mezzo e frontone spezzato da cui si sviluppa un grande altorilievo, pure in stucco, comprendente una coppa di angeli aggettanti dei due tratti di frontone, un letto di nubi, numerosi piccoli angeli e cherubini che fanno corona al padre eterno benedicente. Questo gruppo \u00e8 stato attribuito alla scuola bolognese dei Toselli, molto attivi nel forlivese.\nAlle pareti laterali della navata, entro cornici di stucco, sono appese due spaziosi dipinti settecenteschi di formato mistilineo.\nIl soffitto decorato con decorazioni a tempera e la cupola che sovrastano il presbiterio porta raffigurazione della colomba dello Spirito Santo e emanante raggi di luce, medaglioni con vasi di fiori, i 4 evangelisti a mezzo busto nei pennacchi. Le altre raffigurazioni, in particolare il monogramma della Madonna inserito in un cielo aperto di colore azzurro sono in realt\u00e0 opera di un pittore contemporaneo.\nLa chiesa conserva una serie di tavolette ex voto che si sono accumulate nel corso del tempo."}
{"id": "4389865", "revid": "2166984", "url": "https://it.wikipedia.org/wiki?curid=4389865", "title": "Casa Sports Football Club", "text": "Il Casa Sports Fooball Club \u00e8 una societ\u00e0 calcistica con sede a Ziguinchor in Senegal.\nFondato nel 1970 il club milita nella massima serie calcistica senegalese."}
{"id": "4389868", "revid": "767487", "url": "https://it.wikipedia.org/wiki?curid=4389868", "title": "Ali Rabo", "text": ""}
{"id": "4389869", "revid": "599013", "url": "https://it.wikipedia.org/wiki?curid=4389869", "title": "Abdoulaye Soulama", "text": "Biografia.\n\u00c8 il miglior portiere della nazionale Burkines\u00e9. \nNel 2017 \u00e8 morto a causa di un cancro alla sola et\u00e0 di 37 anni. \nCarriera.\nClub.\nDopo tre stagioni al ASFA-Yennenga, con cui vince la Burkinab\u00e9 Premier League e la Burkinab\u00e9 Leaders Cup. Nel 2000 si trasferisce al Denizlispor. Nel 2002 viene acquistato dal Batna. Nel 2003 si trasferisce all'ASF Bobo. Dopo tre stagioni al ASF Bobo, nel 2006 torna all'ASFA-Yennenga. Nel 2007 viene acquistato dai ghanesi dell'Asante Kotoko, con cui in 7 stagioni ha vinto 4 Ghana Premier League, 2 Ghana Super Cup, 1 Ghana SWAG Cup, 1 Ghana Top Four Cup e 1 Ghana Annual Republic Day Cup. Nel 2014 viene acquistato dall'Hearts of Oak.\nNazionale.\nDal 1997 \u00e8 nel giro della nazionale del Burkina Faso, con cui ha finora collezionato 46 presenze e con cui ha partecipato alla Coppa d'Africa nel 1998, nel 2000, nel 2004, nel 2013 e nel 2015."}
{"id": "4389871", "revid": "1993636", "url": "https://it.wikipedia.org/wiki?curid=4389871", "title": "Vilayet di Konya", "text": "Il vilayet di Konya (in turco: \"Vil\u00e2yet-i Konya\"), fu un vilayet dell'Impero ottomano.\nStoria.\nVenne formato nel 1864 con la riforma aggiungendo all'antico eyalet di Karaman la met\u00e0 occidentale dell'eyalet di Adana, e parte della parte sudest dell'eyalet di Anatolia. La popolazione era in gran parte dedita all'agricoltura ed alla pastorizia. Le industrie si concentravano essenzialmente nel campo della lavorazione del cotone e della seta per la produzione di tappeti. Numerose erano le miniere di cromo, mercurio, cinabro, argento e salgemma. Le principali esportazioni erano sale, minerali, oppio, cotone, cereali e lana mentre le importazioni erano costituite da vestiti, caff\u00e8, riso e petrolio. Il vilayet di Konya era attraversato dalla ferrovia anatolica che univa Istanbul a Smirne.\nGeografia antropica.\nSuddivisioni amministrative.\nI sanjak del vilayet di Konya:"}
{"id": "4389875", "revid": "891358", "url": "https://it.wikipedia.org/wiki?curid=4389875", "title": "Henri Traor\u00e9", "text": ""}
{"id": "4389876", "revid": "287204", "url": "https://it.wikipedia.org/wiki?curid=4389876", "title": "Henri Traore", "text": ""}
{"id": "4389884", "revid": "2166030", "url": "https://it.wikipedia.org/wiki?curid=4389884", "title": "Vilayet di Mamuret-ul-Aziz", "text": "Il vilayet di Mamuret-ul-Aziz (in turco: \"Vil\u00e2yet-i Ma'muret\u00fcl'aziz\"), detto anche vilayet di Harput, fu un vilayet dell'Impero ottomano.\nStoria.\nVenne creato nel 1879 da una parte del Vilayet di Diyarbekir che includeva anche la citt\u00e0 di Malatya. Nel 1888 per ordine del sultano il vilayet ottenne il sanjak di Hozat. Il vilayet era collocato tra le valli dell'Eufrate e del Murat.\nGeografia antropica.\nSuddivisioni amministrative.\nI sanjak del vilayet di Mamuret-ul-Aziz nel XIX erano:"}
{"id": "4389887", "revid": "729019", "url": "https://it.wikipedia.org/wiki?curid=4389887", "title": "Lohner B.VII", "text": "Il Lohner B.VII fu un aereo da ricognizione biposto, monomotore e biplano, sviluppato dall'azienda austro-ungarica Jacob Lohner &amp; Co. AG negli anni dieci del XX secolo.\nIntrodotto nel 1915, venne adottato dalla k.u.k. Luftfahrtruppen, l'aeronautica militare austro-ungarica, che lo utilizz\u00f2 in missioni di ricognizione aerea e bombardamento durante le prime fasi della prima guerra mondiale relegandolo ad in carichi di seconda linea appena disponibili modelli pi\u00f9 efficaci.\nFu l'ultimo dei \"Pfeilflieger\", definizione data dall'azienda a tutta la serie B-Typ perch\u00e9 caratterizzata dalla velatura a freccia, ad essere prodotto.\nStoria del progetto.\nCon l'entrata del Regno d'Italia nella prima guerra mondiale, le esigenze belliche delle forze armate austroungariche si fecero prioritarie per l'apertura del fronte italiano, affidando alla componente aerea militare il compito di monitorare l'area di confine per scongiurare eventuali attacchi nemici alle varie fortificazioni austriache sparse sul territorio. A tale scopo ci si rivolse alla nascente industria aeronautica nazionale ed a quella dell'alleato Impero tedesco, poich\u00e9 la prima pagava il dazio di un pi\u00f9 tardivo avvicinamento all'aviazione moderna.\nIn quest'ottica la Jacob Lohner &amp; Co., che dal 1909 aveva iniziato a realizzare su licenza qualche modello, in base all'esperienza acquisita decise di avviare una serie di progetti autoctoni per soddisfare le sopravvenute esigenze militari, dando origine ad una serie di modelli monomotore biplani che identific\u00f2 come \"Pfeilflieger\". Le varie versioni che si susseguirono non riuscirono a soddisfare che parzialmente le specifiche richieste dai vertici militari fino all'ultima variante, indicata come B.VII.\nIl suo sviluppo occup\u00f2 la prima parte del 1915; portato in volo davanti alla commissione esaminatrice dell'esercito, l'aereo suscit\u00f2 piena soddisfazione ottenendo un contratto di fornitura per 16 esemplari, con il lotto identificato Serie 17, seguito dal 17.3 e dal 17.8 sostanzialmente simili.\nLa produzione cess\u00f2 nel 1917 attestandosi su 73 esemplari prodotti.\nTecnica.\nIl Lohner B.VII manteneva l'aspetto generale, per l'epoca convenzionale, tipico dei modelli pari ruolo contemporanei: monomotore in configurazione traente, biposto, con fusoliera realizzata interamente in legno, velatura biplana e carrello fisso.\nLa fusoliera, a sezione rettangolare realizzata con struttura in legno e rivestita con pannelli in compensato, tranne che nella parte anteriore, in metallo, era caratterizzata da un unico lungo abitacolo aperto dotato di parabrezza con al suo interno due posti collocati in tandem, l'anteriore destinato al pilota ed il posteriore all'osservatore con mansioni anche di mitragliere. Posteriormente terminava in un impennaggio classico monoderiva caratterizzato dall'elemento verticale di forma squadrata abbinato al lungo elemento orizzontale, sdoppiato, a pianta triangolare e controventato superiormente, dotato di un unico elemento mobile.\nLa configurazione alare era biplano-sesquiplana a scalamento positivo, con l'ala superiore, montata alta a parasole, di apertura leggermente superiore dell'inferiore spostata verso coda, montata bassa sulla fusoliera, caratterizzate entrambe da una leggera freccia alare; le due superfici erano collegate tra loro da una doppia coppia di montanti interalari, due per lato, integrati da tiranti in cavetto d'acciaio.\nIl carrello d'atterraggio era un semplice biciclo anteriore fisso caratterizzato da ruote di grande diametro collegate tra loro da un assale rigido ed alla fusoliera da un castello tubolare, integrato posteriormente da un pattino d'appoggio collocato sotto la coda.\nLa propulsione era affidata ad un motore Austro-Daimler 6, un 6 cilindri in linea raffreddato a liquido capace di erogare una potenza, a seconda della versione, dai 150 PS (110 kW) ai 160 PS (118\u00a0kW), posizionato longitudinalmente all'estremit\u00e0 anteriore della fusoliera, ed abbinato ad un'elica bipala in legno a passo fisso.\nL'armamento, inizialmente assente, era costituito da una, o occasionalmente due, mitragliatrice Schwarzlose M.07/12 calibro 8 mm, normalmente montata su supporto brandeggiabile ad anello nell'abitacolo posteriore, alla quale poteva essere abbinata una seconda montata in caccia, posizionata centralmente all'interno di una piccola gondola sopra l'ala superiore, a disposizione del pilota. Quest'ultima soluzione venne stabilmente introdotta nel successivo Lohner C.I.\nImpiego operativo.\nSul fronte italiano nel giugno 1915 la Fliegerkompanie 12 (Flik 12) della k.u.k. Luftfahrtruppen disponeva di 3 Lohner B.III e B.IV.\nIl B.VII venne introdotto nell'agosto 1915 e, dopo la sua valutazione positiva, progressivamente assegnato alle varie Flik della k.u.k. Luftfahrtruppen, tra cui le Flik 7, Flik 12, Flik 16 e Flik 17, che operavano soprattutto sul fronte italiano durante il primo conflitto mondiale ma anche nella Flik 6 sul fronte del Regno di Serbia ed in Albania. Il modello, il primo realmente efficace in quel ruolo tra quelli a disposizione della kukLFT, fu subito apprezzato dagli equipaggi per la sua autonomia ed utilizzato, oltre che nelle missioni di ricognizione aerea, occasionalmente nel bombardamento tattico, trasportando alcune bombe da caduta da 80\u00a0kg. Pur se non tutti gli esemplari ne erano equipaggiati, i B.VII potevano montare una mitragliatrice nella parte posteriore dell'abitacolo con funzioni di difesa da eventuali attacchi posteriori da parte di velivoli nemici.\nUna delle imprese di maggior successo effettuate sul fronte italiano, e che conferma l'ottima autonomia del modello, fu una missione di bombardamento effettuata il 14 febbraio 1916: nove di dodici Lohner B.VII (pi\u00f9 precisamente della versione 17.3) delle Flik 7, 16, e 17 ai comandi del capitano Eugen von Steiner-Goltl della Flik 17 partiti dall'Aeroporto di Cir\u00e8 di Pergine Valsugana compirono un volo di circa 350 km e ritorno attraverso le Alpi arrivando su Milano con l'obiettivo di danneggiare le centrali elettriche della citt\u00e0, specialmente quella di Porta Volta, e la vicina stazione ferroviaria. La missione ebbe successo riuscendo anche ad abbattere un velivolo italiano da parte del mitragliere-osservatore di uno dei velivoli impiegati.\nSimili attacchi vennero pianificati per tutto il 1916.\nIn un'occasione l'aereo riusc\u00ec anche ad affondare un'unit\u00e0 della Regia Marina quando nel 1916 l'asso austro-ungarico Julius Arigi riusc\u00ec a colpire un piroscafo nel mare davanti a Valona.\nIl B.VII rimase in servizio di prima linea almeno fino al 1917, quando venne progressivamente sostituito da modelli pi\u00f9 moderni e, grazie all'equipaggiamento con motori dalla maggior potenza disponibile, dalle maggiori prestazioni. Gli esemplari ancora in condizioni di volo vennero comunque impiegati nelle scuole di volo della kukLFT per la formazione dei nuovi equipaggi."}
{"id": "4389888", "revid": "1369234", "url": "https://it.wikipedia.org/wiki?curid=4389888", "title": "Nizzolina", "text": "Nizzolina \u00e8 l'unica frazione di Marnate in provincia di Varese: posta a sud-est del centro abitato, costitu\u00ec un comune autonomo fino al 1866.\nStoria.\nNizzolina era un piccolissimo centro del Milanese di antica origine, appartenente alla Pieve di Olgiate Olona del Ducato di Milano. Abitato da non pi\u00f9 di 90 abitanti al censimento del 1751, nel 1786 entr\u00f2 nella neocostituita Provincia di Varese, soppressa cinque anni dopo. Al censimento del 1805 conteggi\u00f2 ancora soli 94 abitanti, configurandosi come una piccola comunit\u00e0 rurale. Il governo napoleonico ne decret\u00f2 la soppressione nel 1809, aggregandolo dapprima a Castegnate e poi a Gorla Minore. La politica restauratrice degli austriaci port\u00f2 nel 1816 al ristabilimento del Comune di Nizzolina nel 1816, con la costituzione del Regno Lombardo-Veneto, e l'abitato cominci\u00f2 lentamente a crescere, giungendo a 203 residenti nel 1853. Fu un decreto di Vittorio Emanuele II del 1866 a sopprimere nuovamente il comune aggregandolo a Marnate."}
{"id": "4389889", "revid": "88740", "url": "https://it.wikipedia.org/wiki?curid=4389889", "title": "Hayden Roulston", "text": " Professionista dal 2003 al 2016, in carriera ha vinto un argento e un bronzo su pista ai Giochi olimpici di Pechino 2008 e quattro titoli nazionali su strada.\nCarriera.\n2000-2004: i primi anni in Francia.\nHayden Roulston arriva in Francia, al club Bressuire Activit\u00e9s Cyclistes, all'inizio degli anni 2000. Qui conosce la vittoria nelle prove dilettantistiche francesi, imponendosi in undici corse (due nel 2001 e nove nel 2002). Si classifica inoltre secondo al Tour of Wellington nel 2002, e ottiene i primi risultati significativi su pista nello stesso anno: si aggiudica infatti la medaglia di bronzo nell'inseguimento a squadre ai Giochi del Commonwealth e partecipa con successo alla prova di Sydney della Coppa del mondo. Un mese dopo questa prova, in giugno, firma il primo contratto da professionista con la squadra francese Cofidis per le stagioni 2003 e 2004.\nAlla Cofidis Roulston diventa compagno d'allenamento di David Millar. I principali risultati su strada nella prima stagione da professionista li ottiene al Giro del Belgio, dove ottiene la maglia rossa della classifica degli sprint, ed al Tour de Pologne, dove vince la settima tappa. Durante l'estate prende parte ai mondiali su pista di Stoccarda, vincendo la medaglia d'argento nell'americana insieme a Greg Henderson. Nel 2004 si mette nuovamente in evidenza nelle corse belghe, vincendo la prima tappa del Tour de la R\u00e9gion Wallonne. Sale anche sul podio al Tour du Doubs ed ai campionati neozelandesi su strada; partecipa inoltre ai Giochi olimpici di Atene, classificandosi settimo nell'americana in coppia con Henderson.\n2005-2006: Discovery Channel e Health Net.\nA settembre 2004, Hayden Roulston firma un contratto per le stagioni 2004 e 2005 con la squadra statunitense Discovery Channel. In quell'epoca risiede a Waregem, nelle Fiandre Occidentali. Gli inizi con la nuova squadra sono difficili. Ammalatosi durante il Tour de Langkawi, debutta nella stagione belga alla Kuurne-Bruxelles-Kuurne, con solo due giorni di corse alle spalle. Ciononostante disputa un'ottima corsa, terminando al settimo posto dopo aver lavorato per il capitano George Hincapie, vincitore della corsa. Partecipa alle corse fiamminghe fino al Giro delle Fiandre. Soffrendo di una ciste di cui sar\u00e0 operato, non corre per il resto della stagione. In ottobre, risulta implicato in una rissa a Timaru e viene condannato a una multa. Dopo le scuse pubbliche da parte del corridore, la Discovery Channel conferma il contratto per il 2006. Roulston contemporaneamente richiede la risoluzione del contratto e firma per la squadra Health Net presented by Maxxis dove si riunisce con il connazionale Greg Henderson.\nI primi mesi di Roulston con la Health Net sono coronati da successi. Vince per la prima volta il Tour of Wellington, e brilla su pista aggiudicandosi i campionati nazionali nelle prove d'inseguimento individuale e a squadre. Partecipa nuovamente ai Giochi del Commonwealth, dove vince la medaglia d'argento nella corsa a punti. La carriera \u00e8 per\u00f2 improvvisamente a rischio di una fine prematura quando, in agosto, gli viene diagnosticata la malattia di Naxos. Riprende le competizioni alcuni mesi pi\u00f9 tardi, considerandosi guarito dopo aver seguito un trattamento medico alternativo di origine giapponese chiamato Reiki. Riesce persino a conquistare il titolo di campione neozelandese su strada in ottobre. Ciononostante non viene confermato dalla Health Net per la stagione successiva.\n2007-2008: verso i Giochi olimpici di Pechino.\nSenza contratto professionistico, Hayden Roulston riesce ad ottenere comunque risultati importanti nel 2007. A inizio anno vince per la seconda volta il Tour of Wellington. A settembre, viene selezionato in nazionale per i mondiali su strada di Stoccarda, dopo la rinuncia di Julian Dean, Greg Henderson e Timothy Gudsell, tutti e tre infortunati. Partecipa alla corsa in linea, ritirandosi. Chiude la stagione imponendosi nella prova su strada ai campionati dell'Oceania e nella corsa a punti dei campionaticontinentali su pista, insieme a Greg Henderson.\nNel 2008 conquista nuovamente due tappe al Tour of Wellington e viene selezionato per i mondiali su pista di Manchester. Nella rassegna iridata sfiora di poco la medaglia nell'inseguimento individuale (quarto) e a squadre (quarto); ottiene anche il nono posto nell'americana con Greg Henderson. Nei mesi successivi disputa nuovamente corse su strada per prepararsi ai Giochi olimpici di Pechino insieme agli altri pistard neozelandesi. Vince corse dilettantistiche in Belgio (Grand Prix Etienne De Wilde) ed in France (Tour des Deux-S\u00e8vres). Ai Giochi \u00e8 autore di un'eccellente prova nell'inseguimento individuale: dopo aver ottenuto il secondo miglior tempo nelle qualificazioni, elimina il giovane statunitense Taylor Phinney ritrovandosi in finale contro Bradley Wiggins. Il tre volte campione del mondo e olimpico si impone, lasciando a Roulston la medaglia d'argento. Si unisce alla squadra neozelandese dell'inseguimento a squadre nelle semifinali. Eliminando la Spagna, Sam Bewley, Marc Ryan, Jesse Sergent e Roulston ottengono il terzo tempo, qualificandosi per la finale per il bronzo: qui sconfiggono la squadra australiana, campione in carica, andando cos\u00ec a medaglia. Dopo questi due podi, Roulston conclude i suoi Giochi con la prova dell'americana con Greg Henderson, ottenendo il decimo posto.\n2009-2015: Cerv\u00e9lo, HTC, RadioShack e Trek.\nNel 2009 si unisce alla squadra svizzera Cerv\u00e9lo Test Team. Nel 2010 passa alla statunitense Team HTC-Columbia per aiutare i capitani Mark Cavendish e Andr\u00e9 Greipel nelle volate. In primavera conclude al decimo posto la Parigi-Roubaix, mentre in agosto ottiene la prima vittoria stagionale al Giro di Danimarca conquistando la quinta tappa dopo aver resistito al ritorno del gruppo negli ultimi chilometri. A fine stagione partecipa alla Vuelta a Espa\u00f1a dove vince la prima tappa, una cronosquadre, insieme al Team HTC-Columbia, e dai mondiali su strada di Melbourne. All'inizio del 2011 vince per la seconda volta i campionati neozelandesi in linea.\nSi unisce per la stagione 2012 alla squadra lussemburghese RadioShack-Nissan: nel finale di stagione partecipa alla Vuelta a Espa\u00f1a ma si ritira dopo la 13\u00aa tappa. All'inizio del 2013 ottiene il terzo titolo nazionale su strada, imponendosi sul compagno di squadra George Bennett. Al termine del 2013 confluisce insieme ad altri compagni nella Trek Factory Racing, nuova squadra statunitense che ha acquisito la licenza della RadioShack. Nel 2014 si aggiudica il suo quarto titolo nazionale in linea. Nel 2015 annuncia il ritiro dalle corse su strada per concentrarsi solo sulle corse in pista, con l'obiettivo di centrare il pass per i Giochi olimpici di Rio de Janiero in programma nel 2016."}
{"id": "4389907", "revid": "1793900", "url": "https://it.wikipedia.org/wiki?curid=4389907", "title": "Arts District", "text": "L'Arts District (in italiano \"Distretto delle Arti\") \u00e8 un distretto nella Downtown di Los Angeles.\nIn precedenza conosciuto come \"Warehouse District\" sar\u00e0 a breve rinominato in \"Industrial Arts District\". Il distretto occupa la parte pi\u00f9 ad est della Downtown di Los Angeles. I suoi confini si estendono grossomodo da Alameda Street ad ovest, dalla freeway 101 a nord, dal fiume Los Angeles ad est e dalla \"settima strada\" a sud. L'area viene anche indicata come \"Artist\" o \"Artists District\" sui cartelli stradali ufficiali di Los Angeles.\nL'Arts Districts \u00e8 caratterizzato dalla presenza di vecchi edifici industriali e da edifici della ex ferrovia. Nel 1981 la citt\u00e0 di Los Angeles eman\u00f2 un'ordinanza denominata \"Artists in Residence\" che permetteva l'uso residenziale dei vecchi edifici industriali. Gli artisti infatti gi\u00e0 da tempo utilizzavano tali spazi chiamati Loft per vivere anche se illegalmente, l'ordinanza aveva quindi lo scopo di legalizzare tale pratica.\nRecentemente il processo di Gentrificazione ha fatto incrementare la popolazione, portando nella zona nuovi residenti, molti dei quali giovani professionisti.\nI Loft ed i condomini ottenuti da edifici industriali restaurati punteggiano tutt'oggi il paesaggio, ma il Distretto \u00e8 anche sede di importanti attivit\u00e0 commerciali oltre ad essere un snodo ferroviario.\nIl distretto \u00e8 anche la sede del Southern California Institute of Architecture (SCI-Arc), un importante scuola di architettura e degli uffici di Los angeles del \"Daily Journal\"."}
{"id": "4389915", "revid": "292162", "url": "https://it.wikipedia.org/wiki?curid=4389915", "title": "Lista di isole della Grecia", "text": ""}
{"id": "4389917", "revid": "1452073", "url": "https://it.wikipedia.org/wiki?curid=4389917", "title": "Palla al centro per Rudy/Prendi il mondo e vai", "text": "Palla al centro per Rudy/Prendi il mondo e vai \u00e8 il quarantasettesimo singolo discografico di Cristina D'Avena, pubblicato nel 1988. Il brano \"Palla al centro per Rudy\" era la sigla dell'anime omonimo, scritta da Alessandra Valeri Manera su musica e arrangiamento di Vincenzo Draghi. La base musicale fu utilizzata anche per la sigla francese \"But pour Rudy\" (1989), per quella spagnola \"Supergol\" (1991) e per quella tedesca \"Kickers\" (1992). \"Prendi il mondo e vai\" \u00e8 il lato B del disco, sigla dell'anime omonimo, scritta da Alessandra Valeri Manera su musica e arrangiamento di Massimiliano Pani. La base musicale fu utilizzata anche per la versione francese \"Th\u00e9o ou la batte de la victoire\" (1990) e per quella spagnola \"Bateadores\" (1991).\nEdizioni.\nEntrambi i brani sono stati inseriti nella compilation Fivelandia 6 e in numerose raccolte."}
{"id": "4389921", "revid": "111233029", "url": "https://it.wikipedia.org/wiki?curid=4389921", "title": "Lennusadam", "text": "Il Lennusadam (in italiano: \"porto idrovolanti\") \u00e8 una parte del porto di Tallinn. La zona del porto \u00e8 interessante per i suoi monumenti storici e architettonici, tra cui quello degno di maggior nota \u00e8 l'hangar per gli idrovolanti (1916-1917), che ospita parte del \"Museo Marittimo Estone\". Dal 2012 l'hangar degli idrovolanti restaurato \u00e8 aperto al pubblico. Nel museo sono esposti oggetti collegati con la storia marittima estone, tra cui anche il sommergibile estone Lembit.\nL'hangar.\nL'hangar idrovolanti (in estone: \"Vesilennukite hangaarid\") \u00e8 la prima grande struttura al mondo costruita come guscio in cemento armato. L'edificio \u00e8 stato costruito fra il 1916 e il 1917 come hangar per idrovolanti. L'edificio \u00e8 particolare perch\u00e9 \u00e8 stato il primo edificio al mondo costituito da una cupola di calcestruzzo armato senza nessun colonna di sostegno all'interno. Il suo progetto di Christiani &amp; Nielsen \u00e8 stato anche di esempio per il Teatro dell'opera di Sydney.\nIl museo.\nIl museo \u00e8 stato aperto nel 2012 su un'area di pi\u00f9 di 5000 m2 dove si trovano pi\u00f9 di 200 reperti collegati con la storia della guerra e della navigazione. Uno degli oggetti pi\u00f9 notevoli esposti nel museo \u00e8 il sommergibile estone \"Lembit\" (costruito nel 1934-36). Nel museo si trova anche l'unica riproduzione a grandezza naturale dell'idrovolante britannico Short Type 184 che \u00e8 stato ampiamente usato prima della seconda guerra mondiale, ma del quale non \u00e8 rimasto nessun esemplare al mondo.\nEsposizione esterna.\nAll'esterno del museo si trova un'ampia collezione di navi, tra cui alcune di valore storico. Nell'esposizione \u00e8 presente anche la \"Suur T\u00f5ll\" (1914), il pi\u00f9 antico rompighiaccio con motore a vapore."}
{"id": "4389922", "revid": "2166030", "url": "https://it.wikipedia.org/wiki?curid=4389922", "title": "Michiel van Mierevelt", "text": "Biografia.\nFiglio di un orafo di Delft e allievo dei pittori locali Willem Willemsz. e Augustijn tra il 1578 e il 1581 e successivamente di Anthonie Blocklandt van Montfoort a Utrecht tra il 1581 e il 1583, oper\u00f2 soprattutto a Delft e, occasionalmente, all'Aia su richiesta della corte: divenne infatti ritrattista della Casa d'Orange-Nassau dal 1607. La presenza dello Stadtholder e della sua corte alternativamente a Delft e all'Aia, fecero di queste citt\u00e0 i centri principali della pittura ritrattistica olandese nei primi anni del XVII secolo.\nNel periodo 1583-1585 Miereveld divenne membro della Corporazione di San Luca della sua citt\u00e0 natale e nel 1589 si spos\u00f2. Tra il 1625 e il 1634 fu all'Aia, dove nel 1625 entr\u00f2 a far parte della locale Gilda, pur vivendo soprattutto a Delft dove si rispos\u00f2 nel 1633.\nDopo essersi inizialmente dedicato alla rappresentazione di soggetti mitologici, si specializz\u00f2 nella pittura di ritratti eseguiti spesso a busto e senza mani, con una resa estremamente precisa dei dettagli dell'abbigliamento e giocando sul contrasto tra i pizzi bianchi e gli abiti neri. Queste opere furono spesso riprodotte in pi\u00f9 copie nel suo atelier, anche sotto forma di incisione, in particolare dal genero Willem Jacobsz Delff. Fu anche autore di composizioni a soggetto storico e manieriste, ma fu noto soprattutto per i suoi ritratti, divenendo uno dei pi\u00f9 importanti ritrattisti olandesi del XVII secolo. La sua notoriet\u00e0, enfatizzata anche dal suo ruolo di pittore di corte, gli port\u00f2 commissioni non solo dalla nobilt\u00e0 olandese, ma anche da visitatori stranieri, tra cui eminenti cittadini inglesi. Autore estremamente prolifico ed apprezzato, si stima abbia eseguito circa 10.000 ritratti. Le sue opere rivelano l'influenza di Hendrick Goltzius, Bartholom\u00e4us Spranger e Anthonie Blocklandt van Montfoort.\nEbbe molti allievi, tra cui David Beck, Pieter Dircksz Cluyt, Jan Daemen Cool, Jacob Willemsz Delff II, Nicolaes Cornelisz van Delff, John Hayls, Jan van Mierevelt, Pieter Michielsz van Mierevelt, Daniel Mytens, Paulus Moreelse, Johan Dircksz van Nes, Cornelius Neve II, Anthonie Palamedes e Hendrick Cornelisz van Vliet.\nFurono suoi seguaci Jan Daemen Cool, Laurens van der Plas e Jan Antonisz van Ravesteyn. Subirono la sua influenza Nathaniel Bacon, Paulus Moreelse, Gerrit van Honthorst, Willem van der Vliet e Boetius Bolswert."}
{"id": "4389925", "revid": "287204", "url": "https://it.wikipedia.org/wiki?curid=4389925", "title": "Vasilij Vasil'evic Nikitin", "text": ""}
{"id": "4389927", "revid": "452415", "url": "https://it.wikipedia.org/wiki?curid=4389927", "title": "Michiel Jansz van Mierevelt", "text": ""}
{"id": "4389931", "revid": "31789", "url": "https://it.wikipedia.org/wiki?curid=4389931", "title": "Kardiophylax", "text": "Il kardiophylax era una protezione per il busto, una sorta di corazza rigida, di piccole dimensioni, di cuoio o di metallo.\nDi solito di forma circolare o ovale, il kardiophylax era collocato a protezione del cuore, da cui il nome o, quando di dimensione maggiori, a protezione del petto e dell'addome.\nEra un'armatura tipica delle popolazioni italiche preromane dell'Italia centrale, diffusa in particolare tra Sanniti, Piceni ed Umbri.\nTra le statue che raffigurano guerrieri muniti di kardiophylax, le pi\u00f9 note sono il guerriero di Capestrano e quello di Guardiagrele."}
{"id": "4389934", "revid": "287204", "url": "https://it.wikipedia.org/wiki?curid=4389934", "title": "Veronika Vitkova", "text": ""}
{"id": "4389936", "revid": "1305772", "url": "https://it.wikipedia.org/wiki?curid=4389936", "title": "End of Days", "text": ""}
{"id": "4389940", "revid": "834", "url": "https://it.wikipedia.org/wiki?curid=4389940", "title": "Bologna Calcio Femminile", "text": ""}
{"id": "4389941", "revid": "767487", "url": "https://it.wikipedia.org/wiki?curid=4389941", "title": "Caccia alla volpe (film 1938)", "text": "Caccia alla volpe (\"The Fox Hunt\") \u00e8 un film del 1938 diretto da Ben Sharpsteen. \u00c8 un cortometraggio animato della serie \"Donald &amp; Goofy\", prodotto dalla Walt Disney Productions e uscito negli Stati Uniti il 29 luglio 1938, distribuito dalla RKO Radio Pictures.\nIl film \u00e8 un remake di \"The Fox Chase\", un cortometraggio di Oswald il coniglio fortunato, e di \"Caccia alla volpe\" delle \"Sinfonie allegre\". I tre film terminano pi\u00f9 o meno nella stessa maniera, con una puzzola in un albero cavo.\nTrama.\nTopolino, Minni, Paperino, Pippo, Orazio e Chiquita sono nobili inglesi a caccia di volpi. Mentre Paperino \u00e8 costretto ad affrontare diversi problemi con i suoi cani, Pippo \u00e8 nelle vicinanze e, in sella al suo cavallo, incontra casualmente una volpe, mettendosi a esultare. Paperino lo sente, cos\u00ec suona la sua trombetta per richiamare all'ordine i cani, che, nella foga, si mettono a correre, tirando i guinzagli e finendo con il far perdere la presa al papero, che si schianta contro un albero. In seguito Paperino, nel rincorrere la volpe di prima, la afferra per la coda, venendone trascinato finch\u00e9 l'animale si rifugia in un albero cavo. Subito dopo arriva sul posto il resto del gruppo (insieme ai cani di Paperino), ma si scopre che la volpe \u00e8 riuscita a scambiarsi con una puzzola, facendo scappare tutti a gambe levate.\nDistribuzione.\nEdizione italiana.\nEsistono due doppiaggi italiani del corto: uno del 1987 incluso nella VHS \"Paperino &amp; soci a caccia di... guai\", e uno degli anni novanta utilizzato in TV e in DVD.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4389944", "revid": "6923", "url": "https://it.wikipedia.org/wiki?curid=4389944", "title": "Viaggiamo con Benjamin/Ben-Benjamin", "text": "Viaggiamo con Benjamin/Ben-Benjamin \u00e8 il quarantottesimo singolo discografico di Cristina D'Avena, pubblicato nel 1988. Il brano \"Viaggiamo con Benjamin\" era la sigla della serie animata omonima, scritta da Alessandra Valeri Manera su musica e arrangiamento di Carmelo Carucci. La base musicale fu utilizzata anche per la sigla francese \"Supernana\" (1989). \"Ben-Benjamin\" \u00e8 il lato B del disco, brano ispirato alla serie scritto da Alessandra Valeri Manera su musica e arrangiamento originali di A. Brito, contenuta nell'LP monografico omonimo.\nEdizioni.\nEntrambi i brani sono stati inseriti nella compilation \"Fivelandia 6 e in numerose raccolte."}
{"id": "4389948", "revid": "1232412", "url": "https://it.wikipedia.org/wiki?curid=4389948", "title": "Arriva Cristina/Riuscirai", "text": "Arriva Cristina/Riuscirai \u00e8 il quarantanovesimo singolo discografico di Cristina D'Avena, pubblicato nel 1988.\nIl brano era la sigla della serie televisiva omonima, scritto da Alessandra Valeri Manera su musica e arrangiamento di Carmelo Carucci.\n\"Riuscirai\" \u00e8 il lato B del disco, brano ispirato alla serie scritto dagli stessi autori, contenuto nell'LP monografico omonimo. Il 45 giri tocc\u00f2 la quattordicesima posizione dei singoli pi\u00f9 venduti .\nEdizioni.\nEntrambi i brani sono stati inseriti nella compilation \"Fivelandia 6 - Le pi\u00f9 belle sigle originali dei tuoi amici in TV\" e in numerose raccolte."}
{"id": "4389953", "revid": "767487", "url": "https://it.wikipedia.org/wiki?curid=4389953", "title": "Una partita a golf", "text": "Una partita a golf (\"Donald's Golf Game\") \u00e8 un film del 1938 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 4 novembre 1938, distribuito dalla RKO Radio Pictures.\nIl corto \u00e8 conosciuto anche con il titolo Paperino e la partita di golf.\nTrama.\nPaperino va a giocare a golf, portandosi dietro Qui, Quo e Qua come caddie. Arrivato a destinazione, Paperino ordina ai nipoti di non far rumore, ma loro si divertono a provocarlo, facendolo arrabbiare a tal punto da fargli spezzare la mazza. Qui, Quo e Qua danno allora allo zio una mazza truccata, la quale, al momento di colpire la palla, si trasforma in un retino. Un nipotino d\u00e0 a Paperino una nuova mazza, la quale stavolta diventa un ombrello. Quando finalmente Paperino si sta divertendo, i ragazzi chiudono una cavalletta in una palla da golf finta e la mettono al posto di quella vera all'insaputa del papero. Paperino colpisce cos\u00ec la palla finta che per\u00f2, saltando, continua ad allontanarsi da Paperino, il quale si mette perci\u00f2 a inseguirla. Dopo un inseguimento, Paperino riesce a scoprire l'inganno, ma subito dopo viene immobilizzato a terra. Dopo essersi liberato, il papero lancia infuriato a Qui, Quo e Qua una delle mazze truccate, ma essa si trasforma in un boomerang, che fa finire Paperino con la testa in buca.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 1\" e \"Topolino: sole, sale e sport\"."}
{"id": "4389954", "revid": "113757", "url": "https://it.wikipedia.org/wiki?curid=4389954", "title": "Palestra Baratti", "text": ""}
{"id": "4389956", "revid": "2078765", "url": "https://it.wikipedia.org/wiki?curid=4389956", "title": "Sferisterio della Montagnola", "text": "Lo sferisterio della Montagnola ora impianto Achille Baratti, chiamato colloquialmente \"palestra Baratti\", era uno sferisterio ora riconvertito a palestra multiuso situata a Bologna in via Irnerio, 4 presso il giardino della Montagnola nel quartiere San Vitale; venne aperto nel 1822 e chiuso nel 1955.\nIl campo da gioco era grande 97,10 x 17,48 m e tuttora \u00e8 composto da tre palestre di queste dimensioni:\nStoria.\nInaugurato nel 1822, si utilizz\u00f2 soprattutto per il gioco del pallone grosso o \"toscano\".\nNel 1955 venne coperto per essere utilizzato come padiglione dell'Ente Fiera di Bologna e in seguito fu suddiviso in tre settori per la pratica del basket, della pallavolo, del calcio a 5 e del pattinaggio a rotelle. Tuttora il settore pallavolo \u00e8 utilizzato dall'Ellepi Volley, parte della Polisportiva Ellepi che gestisce l'impianto, mentre il settore basket \u00e8 utilizzato dalla Pickandroll 66."}
{"id": "4389958", "revid": "287204", "url": "https://it.wikipedia.org/wiki?curid=4389958", "title": "Puffi qua e l\u00e0/Puffa una canzone", "text": "Puffi qua e l\u00e0/Puffa una canzone \u00e8 il cinquantesimo singolo discografico di Cristina D'Avena, pubblicato nel 1988. Il brano era la decima sigla della serie animata I Puffi, scritta da Alessandra Valeri Manera su musica e arrangiamento di Vincenzo Draghi. \"Puffa una canzone\" \u00e8 il lato B del disco, brano ispirato alla serie scritto da Alessandra Valeri Manera su musica e arrangiamento di Giordano Bruno Martelli, contenuto nell'LP monografico \"Puffiamo all'avventura\".\nEdizioni.\nEntrambi i brani sono stati inseriti nella compilation \"Fivelandia 6\" e in numerose raccolte."}
{"id": "4389962", "revid": "765341", "url": "https://it.wikipedia.org/wiki?curid=4389962", "title": "Vasilij Vasil'evic Nikitin (ingegnere)", "text": "Biografia.\nVasilij Nikitin nasce nel 1901 nel territorio dell'allora Impero russo. La sua formazione scolastica lo avvicina all'architettura tuttavia rimane incuriosito dallo sviluppo dell'aviazione che studi\u00f2 da autoditatta. Nel 1922 decide di unirsi al gruppo di lavoro che Dmitrij Pavlovi\u010d Grigorovi\u010d dirigeva nello stabilimento No.3 Krassny Lotschik assumendo negli anni successivi l'incarico di responsabile dell'impostazione generale dei velivoli progettati. Detenne quell'incarico anche dopo l'avvicendamento di Grigorovi\u010d con Nikolaj Nikolaevi\u010d Polikarpov con il quale rimase fino al 1929.\nNel 1930 passa allo TsKB con il quale collabora fino al 1936. Nel 1933 progetta il suo primo velivolo, l'NV-1, continuando la sua collaborazione nel miglioramento di altri progetti. Nel periodo 1939-1940 entra a far parte dell'OKB 30 (Scuola di aviazione di Mosca) per poi passare dal 1941 a ricoprire incarichi principali nelle pi\u00f9 importanti officine di riparazione del periodo e nello TsAGI, dove, oltre ad insegnare, si occup\u00f2 di dirigere i gruppi di assemblaggio delle gallerie del vento.\nAl termine della seconda guerra mondiale inizi\u00f2 a collaborare con l'OKB Kamov dove ricopr\u00ec l'incarico di vicecapo progettista.\nProgetti realizzati.\nNella sua carriera Nikitin ha progettato 15 velivoli sperimentali quasi tutti arrivati almeno allo stadio di prototipo:"}
{"id": "4389968", "revid": "1543377", "url": "https://it.wikipedia.org/wiki?curid=4389968", "title": "Pensieri illuminati", "text": "Pensieri illuminati \u00e8 l'album d'esordio dei Blastema, pubblicato il 9 aprile 2010 dalla Halidon."}
{"id": "4389972", "revid": "439868", "url": "https://it.wikipedia.org/wiki?curid=4389972", "title": "Universit\u00e0 di Alcal\u00e1 (storica)", "text": "L\u2019Universit\u00e0 di Alcal\u00e1 (in spagnolo: \"Universidad de Alcal\u00e1\"), \u00e8 stata un istituto di insegnamento superiore situato nella citt\u00e0 di Alcal\u00e1 de Henares (a est di Madrid) in Spagna. Fondata nel 1499 dal cardinal Cisneros, divent\u00f2 un grande centro di eccellenza accademica tra il XVI e il XVII secolo. Nel 1836 la sede dell'universit\u00e0 fu traslata a Madrid, diventando poi l'Universit\u00e0 Complutense di Madrid."}
{"id": "4389973", "revid": "2083832", "url": "https://it.wikipedia.org/wiki?curid=4389973", "title": "Eugenio Giovannetti", "text": "Biografia.\nFrequenta l'Universit\u00e0 di Bologna e, dopo essersi laureato nel 1905 in lettere (nel 1911 prender\u00e0 una seconda laurea in giurisprudenza), inizia a collaborare con il Resto del Carlino e a pubblicare le prime opere, \"novelle di maliziosa e letteraria eleganza\" e studi sull'arte e la letteratura classica. Legato agli ambienti del tradizionalismo e del misticismo, partecipa alla Prima guerra mondiale, durante la quale continua il suo lavoro di scrittore. Sposatosi con una cantante statunitense, si trasferisce a Roma dove collabora con Il Tempo, La Ronda, Il Giornale d'Italia, \"Il Becco giallo\" e altri periodici. Negli anni venti ospita nella sua casa romana un frequentato salotto letterario e pubblica numerose opere teatrali, di narrativa, costume, critica letteraria e cinematografica, spesso rielaborando scritti giornalistici. Negli anni trenta riprende gli studi antichistici, pubblicando opere storiografiche e decine di traduzioni (Cicerone, Giulio Cesare, Sallustio, Petronio Arbitro), non solo di autori antichi ma anche di studiosi (Johann Jakob Bachofen), e scrittori contemporanei (Henry James, Theodor Fontane, John Steinbeck, Marcel Proust, David Herbert Lawrence, Andr\u00e9 Gide)."}
{"id": "4389977", "revid": "287204", "url": "https://it.wikipedia.org/wiki?curid=4389977", "title": "Sokol'niki (Novomoskovsk)", "text": "Sokol'niki era una citt\u00e0 della Russia nell'oblast' di Tula, fondata nel 1958 e poi nel 2008 annessa alla localit\u00e0 di Novomoskovsk, come rajon."}
{"id": "4389978", "revid": "28592", "url": "https://it.wikipedia.org/wiki?curid=4389978", "title": "Battaglia di Reval", "text": ""}
{"id": "4389982", "revid": "114673293", "url": "https://it.wikipedia.org/wiki?curid=4389982", "title": "Episodi di Community (quarta stagione)", "text": "La quarta stagione della serie televisiva Community \u00e8 stata trasmessa sul canale statunitense NBC dal 7 febbraio al 9 maggio 2013.\nSi tratta della prima stagione della serie ad essere prodotta senza il contributo dell'ideatore, autore e showrunner Dan Harmon, licenziato al termine della stagione precedente. Nelle vesti di showrunner Harmon venne rimpiazzato da David Guarascio e Moses Port. Chevy Chase, interprete di Pierce Hawthorne, abbandon\u00f2 il cast poco prima della fine della produzione della stagione, quando l'ultimo episodio era gi\u00e0 stato comunque filmato.\nIn Italia la stagione \u00e8 stata trasmessa dal 24 aprile al 5 giugno 2013 sull'emittente televisiva Comedy Central. In chiaro \u00e8 stata trasmessa su Italia 1 dal 30 ottobre all'8 novembre 2013.\nL'inizio della fine.\nTrama.\nSta per iniziare il primo giorno di scuola dell'ultimo anno e Abed sembra non essere pronto cos\u00ec Britta gli consiglia di rifugiarsi in un luogo felice nella sua mente. Allora Abed immagina un mondo in stile serie tv ambientato a Greendale con lui ed il resto del gruppo, iniziando per\u00f2 a distaccarsi dalla realt\u00e0. Intanto Jeff ha tenuto occupati i posti del corso pi\u00f9 ambito del collage (quello di storia del gelato) per s\u00e9 e il resto del gruppo. Il rettore annuncia per\u00f2 che qualcuno ha falsificato le partecipazioni a quel corso e organizza i \"Rettor-Hunger Games\" in cui ci saranno una serie di prove fisiche per ognuna delle quali verr\u00e0 assegnata una palla rappresentante un posto in quel corso. A questo punto Jeff svela che deve frequentare quel corso perch\u00e9 \u00e8 l'unico corso di storia disponibile ed \u00e8 anche il corso che gli serve per completare la laurea in anticipo, cos\u00ec decide di conquistare sette palle per poter frequentare il corso con tutti i suoi amici i quali, offesi dal fatto che lui non abbia detto niente della laurea anticipata, se ne vanno. Annie e Shirley decidono che quest'anno faranno degli scherzi al rettore e mentre fanno scoppiare i pop-corn nella sua auto Annie si rende conto che la vita che aveva programmato fino a quel momento inizia a non essere pi\u00f9 ci\u00f2 che realmente vuole e che Jeff le mancher\u00e0 tanto. Troy invece voleva andare ad esprimere i desideri di inizio anno davanti alla fontana con Abed, ma ci andr\u00e0 con Britta, con la quale ha intrapreso una relazione durante l'estate. Mentre Jeff vince una prova dopo l'altra capisce che il rettore non vuole lasciarlo andare via e che per questo ha cancellato il vero corso di storia e organizzato i Rettor-Hunger Games, impedendogli di laurearsi. Nel frattempo Pierce \u00e8 distratto per pensare ad una battuta divertente e Abed si chiude nel suo mondo nel quale lui e i suoi amici non si laureeranno mai e rimarranno sempre assieme, ma quando anche in questo mondo le cose non vanno come lui vorrebbe si rifugia in un ulteriore realt\u00e0 all'interno di questa. Quando il gruppo si accorge della situazione di Abed, Jeff rinuncia a prendere la settima palla per salvarlo cos\u00ec il gruppo non potr\u00e0 frequentare il corso di storia del gelato. Quando Jeff torna a casa incontra sul pianerottolo il rettore che gli dice di aver reintegrato il vero corso di storia e che ha comprato l'appartamento accanto diventando suo vicino di casa. A fine episodio si vede Chang nudo e bagnato che consegna un biglietto ad un uomo con scritto \"Mi chiamo Kevin, ho la Changnesia\". \nInsolite presenze.\nTrama.\nI famosi studenti del Greendale stanno per andare alla annuale festa di Halloween, quando ricevono una telefonata da Pierce che afferma di essersi barricato per errore in una stanza speciale blindata della sua casa. I ragazzi, in un primo tempo titubanti, accettano di aiutarlo anche perch\u00e9 \u00e8 rimasto da poco \"orfano\" del padre e perch\u00e9 Vicky non l'ha invitata alla festa. Da qui i ragazzi cominciano un tour molto \"inquietante\" della casa di Pierce per trovare la password per sbloccare e liberare Pierce. Ma in realt\u00e0 tutto questo faceva parte di un diabolico piano di Pierce per spaventare i compagni di college e per vendicarsi di essere sempre escluso dalle attivit\u00e0 del gruppo di studio.\nConvenzioni spazio-temporali.\nTrama.\nI ragazzi del Greendale trascinati da Troy e Abed si aggregano alla convention IspecTiCon, l'annuale ritrovo di tutti i fans dell'Ispettore Spaziotempo. La situazione degenera quando un amico di penna di Abed, un certo Toby Davies prova a rompere l'amicizia tra Troy e Abed. Nel frattempo Annie si rilassa nel hotel che accoglie la convention fingendosi la moglie di Jeff, che intanto cerca di sedurre Lauren, un'appassionata dell'Ispettore Spaziotempo.\nStoria alternativa dell'invasione tedesca.\nTrama.\nIl gruppo di studio si inscrive al corso di Storia Europea capitanato dal professor Noel Cornwallis, vista la mancata possibilit\u00e0 di seguire il corso sulla Storia del Gelato. In questo corso ritrovano gli studenti tedeschi che l'anno prima avevano sfidato Jeff e Shirley. Nel frattempo torna al Greendale Chang.\nFuga di gruppo dai rapporti familiari.\nTrama.\n\u00c8 la festa del ringraziamento e Jeff la passer\u00e0 con suo padre che non rivede da quando era piccolo. Shirley invece lo passa con la famiglia del suo compagno Andre e invita tutti a partecipare. Britta, da aspirante psicologa, vuole assistere all'incontro tra Jeff e il padre, senza che Jeff lo sappia; tutti gli altri invece vanno a casa di Shirley. Qui Annie, Troy, Abed e Pierce non si trovano a loro agio con i parenti di Andre e ben presto vanno a nascondersi nel garage. Abed a questo punto diventa narratore di un film ambientato in prigione ispirandosi a \"Le ali della libert\u00e0\" con protagonisti lui e i suoi amici. Intanto Jeff va a casa del padre ma scappa prima di aprire la porta, per poi essere costretto a tornare indietro perch\u00e9 Britta \u00e8 l\u00e0 ad aspettarlo. Jeff allora torna indietro e conosce suo padre William Winger e il suo fratellastro Will jr. Il padre \u00e8 freddo e distaccato come Jeff mentre Will jr \u00e8 molto pi\u00f9 emotivo ed \u00e8 invidioso di Jeff, cos\u00ec Britta cercher\u00e0 di aiutare lui. Nel frattempo a casa di Shirley, Abed e gli altri le provano tutte per \"evadere\" (Pierce diventa il buffone di casa Bennett) e quando mentre stanno per mangiare del cibo avariato arriva Shirley e svela che in realt\u00e0 nemmeno lei sopporta i parenti di Andre e che ha invitato i suoi amici per passare il ringraziamento con loro. Nel contempo a casa Winger, Jeff mostra a suo padre i suoi lati fragili e insicuri per farlo sentire in colpa ottenendo un certo interesse da parte di Britta e ammirazione dal fratellastro. Il giorno dopo Jeff apparecchia il tavolo dell'aula studio per far passare a tutti un ringraziamento migliore con la compagnia desiderata. \nProduzione avanzata di documentari.\nTrama.\nChang torna al Greendale, ma ha perso la memoria. Gli studenti cercano di capire la realt\u00e0 della \"Changnesia\" (una specie di amnesia) che affligge Chang. Tutti credono a questa misteriosa malattia, tranne Jeff che crede che Chang stia fingendo. IL preside sfruttando l'attenzione mediatica della \"Changnesia\", cerca di raccogliere soldi per la ricerca medica di questa patologia. Intanto Abed decide di girare un documentario.\nEconomia della fauna marina.\nTrama.\nIl Greendale ha bisogno di studenti ricchi per finanziare le proprie attivit\u00e0. Il preside affida il compito a Annie, Britta e Jeff di convincere un facoltoso e benestante studente a scegliere il Greendale. Nel frattempo Abed crea una confraternita chiamata Delta Cubes. Shirley e Troy partecipano ad un corso di formazione per professori di educazione fisica e inaspettatamente Shirley si mostra molto capace a discapito di Troy che \u00e8 in difficolt\u00e0.\nLa sua storia della danza.\nTrama.\nIl rettore Pelton organizza un ballo scolastico un po' anticonvenzionale chiamato Sadie Hawkings dance al Community College dove sono non sono gli uomini a invitare le donne, ma le donne invitano gli uomini. Britta per dissenso con il rettore, decide di organizza un altro ballo scolastico. Intanto Annie e Shirley trovano 2 ragazze ad Abed da invitare al ballo.\nIntroduzione ai surrogati emotivi.\nTrama.\nIl gruppo di studio, dopo una avventura di cui non hanno ricordo, usa dei pupazzi per una seduta di terapia di gruppo, durante il quale riemergono strani e loschi segreti e in cui portano alla mente i ricordi di una bizzarra gita fuori porta con una mongolfiera.\nIntroduzione ai nodi.\nTrama.\nIl gruppo di studio si riunisce nella casa di Jeff per passare il natale in compagnia e per scambiarsi i regali. Per\u00f2 Annie invita anche il professore di storia Cornwallis, per cercare di convincerlo a cambiare il voto negativo che lui ha dato al compito di storia che tutto il gruppo ha svolto insieme. Ma la serata ben presto prende il verso sbagliato e si trasforma in un sequestro di persona.\nBasi di anatomia umana.\nTrama.\nAbed e Troy fingono di scambiarsi i rispettivi corpi per un solo giorno creando scompiglio all'interno del gruppo di studio. Shirley e Annie vengono a sapere che il primo aspirante portavoce di classe \u00e8 Leonard e tentanto di tutto per non far accadere ci\u00f2.\nLa storia delle origini.\nTrama.\nAbed investiga sul passato dei componenti del gruppo di studio e scopre che le loro vite erano gi\u00e0 collegate prima che si conoscessero e incontrassero al Greendale Community College. Intanto Chang elabora un piano per spazzare via il college.\nIntroduzione avanzata alla finalit\u00e0.\nJeff \u00e8 oramai prossimo alla laurea e fa progetti sul dopo Greendale e sul suo nuovo futuro da avvocato. Nel frattempo per\u00f2 riemerge la linea del tempo oscura che minaccia il futuro del Greendale e dell'intero gruppo di studio."}
{"id": "4389983", "revid": "24443", "url": "https://it.wikipedia.org/wiki?curid=4389983", "title": "Alto Carso", "text": ""}
{"id": "4389986", "revid": "599013", "url": "https://it.wikipedia.org/wiki?curid=4389986", "title": "Giuseppe Gamba (calciatore)", "text": "Carriera.\nCresciuto nel Vittoria Biella, nella stagione 1929-1930 debutta con il Novara in Serie B, e disputa tre campionati cadetti per un totale di 89 presenze.\nLasciato il Novara nel 1932, l'anno successivo milita nella Juventus."}
{"id": "4389988", "revid": "563570", "url": "https://it.wikipedia.org/wiki?curid=4389988", "title": "Autoscuola", "text": "L'autoscuola o scuola guida \u00e8 un istituto dedicato all'educazione stradale, l'istruzione e la formazione dei conducenti.\nL'autoscuola deve svolgere l'attivit\u00e0 di formazione dei conducenti per il conseguimento di patente di qualsiasi categoria, possedere un'adeguata attrezzatura tecnica e didattica e disporre di insegnanti ed istruttori riconosciuti idonei dal Ministero delle infrastrutture e dei trasporti che rilascia specifico attestato di qualifica professionale. Qualora pi\u00f9 scuole autorizzate si consorzino e costituiscano un centro d'istruzione automobilistica, riconosciuto dall'ufficio competente del Dipartimento per i trasporti terrestri secondo criteri uniformi fissati con decreto del Ministro delle infrastrutture e dei trasporti, le medesime autoscuole possono demandare, integralmente o parzialmente, al centro di istruzione automobilistica la formazione dei conducenti per il conseguimento di tutte le categorie di patenti, anche speciali, fatta eccezione per quella di categoria B, e dei documenti di abilitazione e di qualificazione professionale. In caso di applicazione del periodo precedente, le dotazioni complessive, in personale e in attrezzature, delle singole autoscuole consorziate possono essere adeguatamente ridotte\nStoria.\nLe memorie di un primo permesso di condurre sono datate alla fine del XIX secolo. In Francia, nel 1883, L\u00e9on Serpollet, industriale e pioniere automobilistico francese fondatore della \u201cFratelli Serpollet e Co\u201d, costru\u00ec il primo triciclo a vapore ma per poterlo condurre dovette attendere un\u2019autorizzazione. Nel 1888, in Prussia, venne rilasciato un permesso di condurre al pi\u00f9 noto Karl Benz, considerato l\u2019inventore dell\u2019automobile.\nI primi passi dell\u2019Italia verso l\u2019introduzione di una patente di guida si ebbe nel 1901, con il \u201c\"Regolamento per la circolazione degli automobili sulle strade ordinarie\"\u201c, contenuto nel Regio Decreto del 28 luglio 1901 n.416, una sorta di un attuale decreto legge emanato dal Re. Questo regolamento conteneva degli articoli che regolavano la circolazione stradale e prevedeva una licenza che andava richiesta al prefetto e veniva rilasciata se si possedevano determinati requisiti. Fisicamente, il permesso, si presentava sotto forma di un librettino con foto, firma e uno spazio per le annotazioni. Il primo italiano cui fu rilasciata la \u201cpatente\u201d fu Bartolomeo Tonietto, autista torinese di casa Savoia, il primo chauffeur d'italia. Il successivo Regio Decreto del 08 gennaio 1905 n. 24, \u201c\"Regolamento per la circolazione delle automobili sulle strade ordinarie\"\u201d ampli\u00f2 ulteriormente le normative riguardanti la circolazione stradale dei veicoli\nDa qui pi\u00f9 di un secolo di evoluzione che attraverso l\u2019emanazione di leggi e decreti ha creato il Codice della Strada e ha portato la patente fino ai nostri giorni.\nIl corpo docente.\nPer ciascuna sede l'autoscuola deve avere in organico almeno un insegnante di teoria ed un istruttore di guida, abilitati, ovvero un soggetto titolare di entrambe le abilitazioni. Una o entrambe le funzioni possono essere svolte dal titolare dell'autoscuola ovvero dal responsabile didattico di cui all'articolo 123, comma 4, del decreto legislativo 30 aprile 1992, n. 285\nGli insegnanti.\nGli insegnanti di teoria delle autoscuole devono avere i seguenti requisiti: \nGli istruttori.\nGli istruttori di Guida delle autoscuole devono avere i seguenti requisiti:\nLe aule.\nI locali dell'autoscuola e dei centri di istruzione automobilistica, di cui al decreto 17/05/1995 - n. 317, comprendono almeno:\na) un'aula di superficie non inferiore a mq. 25 dotata di idoneo arredamento e separata dagli uffici o da altri locali di ricevimento del pubblico. Fermo restando quanto previsto dall'articolo 4, lettera c), eventuali ulteriori aule possono avere una superficie anche minore rispetto a quanto indicato al precedente periodo;\nb) un ufficio di segreteria di superficie non inferiore a mq. 10, attiguo all'aula ed ubicato nella medesima sede della stessa con ingresso autonomo;\nc) servizi igienici.\n2. L'altezza minima di tali locali e gli ambienti di cui al comma 1, lettere a) e c), sono conformi a quanto previsto dal regolamento edilizio vigente nel comune in cui ha sede l'autoscuola.\nI servizi.\nFormazione per il conseguimento delle Patenti di guida.\nLe autoscuole possono formare i conducenti per la guida di tutte le categorie di patenti qui di seguito indicate\nAM:\n1) ciclomotori a due ruote (categoria L1e) con velocit\u00e0 massima di costruzione non superiore a 45 km/h, la cui cilindrata \u00e8 inferiore o uguale a 50 cm\u00b3 se a combustione interna, oppure la cui potenza nominale continua massima \u00e8 inferiore o uguale a 4 kW per i motori elettrici;\n2) veicoli a tre ruote (categoria L2e) aventi una velocit\u00e0 massima per costruzione non superiore a 45 km/h e caratterizzati da un motore, la cui cilindrata \u00e8 inferiore o uguale a 50 cm\u00b3 se ad accensione comandata, oppure la cui potenza massima netta \u00e8 inferiore o uguale a 4 kW per gli altri motori a combustione interna, oppure la cui potenza nominale continua massima \u00e8 inferiore o uguale a 4kW per i motori elettrici;\n3) quadricicli leggeri la cui massa a vuoto \u00e8 inferiore o pari a 350 kg (categoria L6e), esclusa la massa delle batterie per i veicoli elettrici, la cui velocit\u00e0 massima per costruzione \u00e8 inferiore o uguale a 45 km/h e la cui cilindrata del motore \u00e8 inferiore o pari a 50 cm\u00b3 per i motori ad accensione comandata; o la cui potenza massima netta \u00e8 inferiore o uguale a 4 kW per gli altri motori, a combustione interna; o la cui potenza nominale continua massima \u00e8 inferiore o uguale a 4 kW per i motori elettrici;\nA1:\n1) motocicli di cilindrata massima di 125 cm\u00b3, di potenza massima di 11 kW e con un rapporto potenza/peso non superiore a 0,1 kW/kg;\n2) tricicli di potenza non superiore a 15 kW;\nA2:\nmotocicli di potenza non superiore a 35 kW con un rapporto potenza/peso non superiore a 0,2 kW/kg e che non siano derivati da una versione che sviluppa oltre il doppio della potenza massima;\nA:\n1) motocicli, ossia veicoli a due ruote, senza carrozzetta (categoria L3e) o con carrozzetta (categoria L4e), muniti di un motore con cilindrata superiore a 50 cm\u00b3 se a combustione interna e/o aventi una velocit\u00e0 massima per costruzione superiore a 45 km/h;\n2) tricicli di potenza superiore a 15 kW, fermo restando quanto previsto dall'articolo 115, comma 1, lettera e), numero 1) del codice della strada;\nB1:\nquadricicli diversi da quelli di cui alla lettera a), numero 3), la cui massa a vuoto \u00e8 inferiore o pari a 400 kg (categoria L7e) (550 kg per i veicoli destinati al trasporto di merci), esclusa la massa delle batterie per i veicoli elettrici, e la cui potenza massima netta del motore \u00e8 inferiore o uguale a 15 kW.\nTali veicoli sono considerati come tricicli e sono conformi alle prescrizioni tecniche applicabili ai tricicli della categoria L5e salvo altrimenti disposto da specifiche disposizioni comunitarie.\nB:\nautoveicoli la cui massa massima autorizzata non supera 3500 kg e progettati e costruiti per il trasporto di non pi\u00f9 di otto persone oltre al conducente; ai veicoli di questa categoria pu\u00f2 essere agganciato un rimorchio avente una massa massima autorizzata non superiore a 750 kg. Agli autoveicoli di questa categoria pu\u00f2 essere agganciato un rimorchio la cui massa massima autorizzata superi 750 kg, purch\u00e9 la massa massima autorizzata di tale combinazione non superi 4250 kg. Qualora tale combinazione superi 3500 chilogrammi, \u00e8 richiesto il superamento di una prova di capacit\u00e0 e comportamento su veicolo specifico. In caso di esito positivo, \u00e8 rilasciata una patente di guida che, con un apposito codice comunitario indica che il titolare pu\u00f2 condurre tali complessi di veicoli.\nBE:\ncomplessi di veicoli composti di una motrice della categoria B e di un rimorchio o semirimorchio: questi ultimi devono avere massa massima autorizzata non superiore a 3500 kg.\nC1:\nautoveicoli diversi da quelli delle categorie D1 o D la cui massa massima autorizzata \u00e8 superiore a 3500 kg, ma non superiore a 7500 kg, progettati e costruiti per il trasporto di non pi\u00f9 di otto passeggeri, oltre al conducente; agli autoveicoli di questa categoria pu\u00f2 essere agganciato un rimorchio la cui massa massima autorizzata non sia superiore a 750 kg;\nC1E:\n1) complessi di veicoli composti di una motrice rientrante nella categoria C1 e di un rimorchio o di un semirimorchio la cui massa massima autorizzata \u00e8 superiore a 750 kg, sempre che la massa autorizzata del complesso non superi 12000 kg;\n2) complessi di veicoli composti di una motrice rientrante nella categoria B e di un rimorchio o di un semirimorchio la cui massa autorizzata \u00e8 superiore a 3500 kg, sempre che la massa autorizzata del complesso non superi 12000 kg.\nC:\nautoveicoli diversi da quelli delle categorie D1 o D la cui massa massima autorizzata \u00e8 superiore a 3500 kg e progettati e costruiti per il trasporto di non pi\u00f9 di otto passeggeri, oltre al conducente; agli autoveicoli di questa categoria pu\u00f2 essere agganciato un rimorchio la cui massa massima autorizzata non superi 750 kg;\nCE:\ncomplessi di veicoli composti di una motrice rientrante nella categoria C e di un rimorchio o di un semirimorchio la cui massa massima autorizzata superi 750 kg;\nD1:\nautoveicoli progettati e costruiti per il trasporto di non pi\u00f9 di 16 persone, oltre al conducente, e aventi una lunghezza massima di 8 metri; agli autoveicoli di questa categoria pu\u00f2 essere agganciato un rimorchio la cui massa massima autorizzata non superi 750 kg;\nD1E:\ncomplessi di veicoli composti da una motrice rientrante nella categoria D1 e da un rimorchio la cui massa massima autorizzata \u00e8 superiore a 750 kg;\nD:\nautoveicoli progettati e costruiti per il trasporto di pi\u00f9 di otto persone oltre al conducente; a tali autoveicoli pu\u00f2 essere agganciato un rimorchio la cui massa massima autorizzata non superi 750 kg;\nDE:\ncomplessi di veicoli composti da una motrice rientrante nella categoria D e da un rimorchio la cui massa massima autorizzata supera 750 kg.\nDal 2020 a causa dell'emergenza COVID19 e delle nuove decreti ministeriale per far fronte al rischio contagio le autoscuole possono anche svolgere la formazione a distanza tramite i propri insegnanti e istruttori di guida, o in alternativa attuare delle pratiche di distanziamento e di igienizzazione delle aule molto severe.\nCorsi di formazione professionale.\nLe autoscuole possono anche erogare la formazione per acquisire le abilitazioni CQC (carta di qualificazione conducente), CFP-ADR (Certificato di formazione professionale ADR), CAPA/B (Certificato di abilitazione professionale) e corsi per i rinnovi dei certificati di insegnanti e istruttori e ogni altra attivit\u00e0 di formazione legata alle attivit\u00e0 dell'educazione stradale.\nRinnovo patente.\nIl servizio di rinnovo patente si rivolge a tutti i titolari di licenza di guida, le quali, come noto, hanno scadenze regolari. Le patenti A e B, per esempio, vanno rinnovate ogni 10 anni fino al cinquantesimo anno di et\u00e0: da quel punto in poi gli intervalli diventano sempre pi\u00f9 brevi, fino ad arrivare al rinnovo della patente biennale per gli ultra ottantenni.\nRevisione Patente.\nLa revisione della patente di guida viene disposta nel momento in cui sorgono dei dubbi relativi alla presenza dei necessari requisiti fisici e psichici per guidare in sicurezza un autoveicolo sulle strade pubbliche, nonch\u00e9 nel momento in cui il titolare perde tutti i punti della patente. In alcuni casi specifici si rende obbligatoria una visita medica. In altri casi la revisione della patente consiste invece nel rifare gli esami per la patente, sia la prova teorica che quella pratica: in questo caso non vengono verificati i requisiti fisici e psichici, quanto invece quelli tecnici. Questo accade quando un conducente esaurisce tutti i punti della propria patente o quanto nell\u2019arco di 12 mesi commette tre violazioni di almeno 5 punti l\u2019una. L\u2019esame teorico di revisione per la patente B consiste in una prova con 30 domande a quiz della durata di 30 minuti, con un massimo di 3 errori consentiti.\nDuplicati per conversione estera.\nLa conversione di una patente estera prevede la sostituzione del documento di guida con uno italiano.\nCorsi recupero punti.\nIl servizio di recupero punti patente \u00e8 predisposto per tutte quelle persone che, a causa di infrazioni stradali, si ritrovano a vedere pericolosamente diminuito il proprio punteggio sulla patente di guida. Con l\u2019introduzione della patente a punti, infatti, una volta abbassato concretamente il proprio bagaglio di punteggio, si rischia di andare incontro alla revisione della patente. Al termine del corso per il recupero dei punti non \u00e8 previsto nessun esame: la sola frequenza delle lezioni, infatti, \u00e8 sufficiente."}
{"id": "4389991", "revid": "399", "url": "https://it.wikipedia.org/wiki?curid=4389991", "title": "Chiesa e convento di San Domenico (Terracina)", "text": ""}
{"id": "4389999", "revid": "767487", "url": "https://it.wikipedia.org/wiki?curid=4389999", "title": "The Five Faults of Flo", "text": "The Five Faults of Flo \u00e8 un film muto del 1916 diretto da George Foster Platt.\nTrama.\nI cinque gravi difetti che Flo si porta dietro dall'infanzia sono l'orgoglio, l'invidia, la volubilit\u00e0, la stravaganza e la gelosia. Li perder\u00e0 tutti uno per uno quando si render\u00e0 conto di quanto siano inutili e fonte di dolore per s\u00e9 e per gli altri.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, usc\u00ec nelle sale cinematografiche statunitensi il 20 gennaio 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "4390000", "revid": "6923", "url": "https://it.wikipedia.org/wiki?curid=4390000", "title": "Stazione di Amburgo-Reeperbahn", "text": ""}
{"id": "4390004", "revid": "1728", "url": "https://it.wikipedia.org/wiki?curid=4390004", "title": "Sindaco di Venezia", "text": ""}
{"id": "4390005", "revid": "767487", "url": "https://it.wikipedia.org/wiki?curid=4390005", "title": "Master Shakespeare, Strolling Player", "text": "Master Shakespeare, Strolling Player \u00e8 un film muto del 1916 diretto da Frederick Sullivan (con il nome Frederic Sullivan).\nIl film commemorava i trecento anni dalla morte di William Shakespeare.\nTrama.\nL'attribuzione della paternit\u00e0 delle opere di Shakespeare provoca una lite e una conseguente rottura di fidanzamento tra Miss Gray e il tenente Stanton: la ragazza reputa che il vero autore sia Francis Bacon, Stanton difende la tesi che siano invece tutte attribuibili a Shakespeare, secondo la prassi comune. Il tenente, trasferito ai confini messicani, durante un combattimento resta gravemente ferito. Miss Gray, venendo a sapere delle sue condizioni, sviene e si ritrova trasportata ai tempi elisabettiani.\nQui, sogna che Francis Bacon si innamora di lei. Ma scopre anche che lui, ossessionato dalla gelosia per il talento di Shakespeare, ha pagato un cortigiano per diffondere ad arte la voce che il poeta abbia rubato le opere di cui sarebbe autore Bacon. Miss Gray, scoprendo cos\u00ec di aver sempre difeso il poeta sbagliato, si risveglia. Ritrova Stanton che, insieme a lei, recupera ben presto la salute.\nProduzione.\nIl film fu prodotto dalla Thanhouser Film Corporation. Venne girato in esterni in Florida a East Mayport. Altre riprese furono effettuate negli studi di New Rochelle, sede della compagnia di produzione.\nDistribuzione.\nDistribuito dalla Mutual Film (Mutual Masterpictures De Luxe Edition), usc\u00ec nelle sale cinematografiche USA il 20 aprile 1916."}
{"id": "4390006", "revid": "132266", "url": "https://it.wikipedia.org/wiki?curid=4390006", "title": "Comando in capo della squadra navale", "text": ""}
{"id": "4390011", "revid": "1728", "url": "https://it.wikipedia.org/wiki?curid=4390011", "title": "Guido di Carpegna Falconieri", "text": ""}
{"id": "4390015", "revid": "1305772", "url": "https://it.wikipedia.org/wiki?curid=4390015", "title": "Ferrovie giapponesi", "text": ""}
{"id": "4390019", "revid": "339392", "url": "https://it.wikipedia.org/wiki?curid=4390019", "title": "Jahra", "text": ""}
{"id": "4390022", "revid": "2166030", "url": "https://it.wikipedia.org/wiki?curid=4390022", "title": "Vilayet di Sivas", "text": "Il vilayet di Sivas (in turco: \"Vil\u00e2yet-i Sivas' \"), fu un vilayet dell'Impero ottomano.\nStoria.\nIl vilayet confinava ad est con il vilayet di Erzurum, a sud-est con il vilayet di Mamuret\u00fclaziz, a nord con il vilayet di Trebisonda ed a ovest con il vilayet di Ankara.\nIl Vilayet di Sivas venne creato nel 1864 quando, con le riforme interne dello stato ottomano, gli eyalet vennero rimpiazzati dai vilayet sotto la \"Legge dei Vilayet\" (in turco: \"Teskil-i Vilayet Nizamnamesi\") e venne dissolto nel 1922 dalla riorganizzazione statale voluta da Atat\u00fcrk dopo la Prima guerra mondiale.\nDal 1913 al 1916, Ahmed Muammer fu governatore di questo vilayet e venne accusato di aver portato avanti azioni repressive nei confronti del popolo armeno.\nGeografia antropica.\nSuddivisioni amministrative.\nI sanjak del vilayet di Sivas nel XIX secolo erano:"}
{"id": "4390024", "revid": "599013", "url": "https://it.wikipedia.org/wiki?curid=4390024", "title": "Eyalet di R\u00fbm", "text": ""}
{"id": "4390026", "revid": "339392", "url": "https://it.wikipedia.org/wiki?curid=4390026", "title": "Zenon, lo Zequel", "text": ""}
{"id": "4390027", "revid": "767487", "url": "https://it.wikipedia.org/wiki?curid=4390027", "title": "The Pillory", "text": "The Pillory \u00e8 un film muto del 1916 diretto da Frederick Sullivan.\nTrama.\nRuth, figlia illegittima, \u00e8 cresciuta con una zia che le ha sempre fatto pesare la sua condizione. Alla morte della donna, la ragazza decide di andare a vivere in citt\u00e0 per guadagnarsi da vivere. Un'assistente sociale, la signora Reed, scopre che Ruth \u00e8 la figlia (illegittima) che lei pensava morta alla nascita. La notizia sconvolge suo marito, il giudice Reed, che si separa dalla moglie.\nMadre e figlia, ormai riunite, proseguono insieme il lavoro di assistenti sociali. Ma, nei quartieri a rischio che frequentano, non sono insolite le sparatorie: in una di queste la signora Reed rimane ferita. Il marito si precipita da lei ma arriva tardi. Per riparare, il giudice accoglie in casa Ruth. La ragazza avr\u00e0 cos\u00ec finalmente una vita normale e una famiglia. Anche dopo il matrimonio, Ruth continuer\u00e0 l'opera meritoria della madre nell'assistenza ai poveri.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Path\u00e9 Exchange (Gold Rooster Play), il film usc\u00ec nelle sale cinematografiche statunitensi l'8 ottobre 1916."}
{"id": "4390029", "revid": "1993636", "url": "https://it.wikipedia.org/wiki?curid=4390029", "title": "Vilayet di Trebisonda", "text": "Il vilayet di Trebisonda (in turco: \"Vil\u00e2yet-i Trabzon\"), fu un vilayet dell'Impero ottomano, nell'area dell'attuale Turchia.\nStoria.\nRicreato come vilayet dall'antico eyalet di Trebisonda a seguito delle riforme del 1864, dopo la guerra russo-turca del 1877-1878 al suo interno venne creato il sanjak di Lazistan. Rize divenne il centro di questo distretto dopo la cessione di Batum, gi\u00e0 capitale del sanjak, alla Russia.\nDopo l'entrata in vigore dell'art.89 della Costituzione turca del 1924, che prevedeva una generale riorganizzazione amministrativa mediante devoluzione dei superstiti governatorati generali ottomani e trasformazione di tutte le \"liv\u00e2\" o sangiaccati in \"vil\u00e2yet\", il governatorato fu smembrato fra le nascenti province di Giresun, G\u00fcm\u00fc\u015fhane, Ordu, Rize, Samsun e Trebisonda; brandelli pi\u00f9 piccoli, in ispecie per ci\u00f2 che riguardava i circondari pi\u00f9 decentrati, furono inglobati nelle province a queste contermini.\nGeografia antropica.\nSuddivisioni amministrative.\nI sanjak del vilayet di Trebisonda nel XIX secolo erano:"}
{"id": "4390047", "revid": "767487", "url": "https://it.wikipedia.org/wiki?curid=4390047", "title": "The World and the Woman (film 1914)", "text": "The World and the Woman \u00e8 un cortometraggio muto del 1914 diretto da Travers Vale. Prodotto dalla Biograph, aveva come interpreti George Morgan e Louise Vale.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 20 luglio 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "4390050", "revid": "834", "url": "https://it.wikipedia.org/wiki?curid=4390050", "title": "Gradi del Jiu Jitsu Brasiliano", "text": ""}
{"id": "4390053", "revid": "729019", "url": "https://it.wikipedia.org/wiki?curid=4390053", "title": "Linfangioma", "text": "Il linfangioma \u00e8 una malformazione dei vasi linfatici di tipo non neoplastico, bens\u00ec amartomatoso.\nA seconda delle caratteristiche cliniche e istopatologiche si riconoscono le seguenti entit\u00e0:"}
{"id": "4390061", "revid": "481666", "url": "https://it.wikipedia.org/wiki?curid=4390061", "title": "Travers Vale", "text": "Nella sua carriera, si contano pi\u00f9 di un centinaio di film come regista, un paio come sceneggiatore e produttore, oltre a uno da direttore della fotografia.\nBiografia.\nNato Solomon Flohm, era figlio di una coppia di ebrei russo-polacchi, Esther Flegeltaub e Joseph Flohm, che era emigrata nel Regno Unito al tempo della guerra di Crimea. Poco dopo la nascita di Solomon, i Flohm erano partiti per l'Australia, dove si stabilirono a Ballarat, nello stato di Victoria. Solomon spos\u00f2 il 24 luglio 1893 la cugina, Leah Flegeltaub, figlia del fratello di sua madre e inizi\u00f2 a lavorare come fotografo, continuando una tradizione familiare (lo zio/suocero Aaron era un fotografo conosciuto).\nFrequentando il mondo artistico e teatrale, cambi\u00f2 il suo nome in quello di Travers Vale. Produsse il suo primo spettacolo mettendo in scena \"The Mystery of the Hansom Cab\" (in italiano, \"Il mistero del calesse\"), un intrigo thriller tratto da un romanzo australiano dello scrittore britannico Fergus Hume, un libro del 1880 che descriveva la vita di Melbourne di quel periodo e che aveva avuto un grande successo nel mondo di lingua inglese, dalla Nuova Zelanda alla Gran Bretagna.\nTra il 1890 e il 1900, Travers Vale e la moglie (che aveva adottato il nome di Leah 'Lily' Vale), arrivarono a Londra dopo essere passati per l'India. A Londra, nacque la loro prima figlia, Violet. Emigrati negli Stati Uniti, all'inizio pare si stabilissero in Alabama. L\u00ec, nacque la seconda bambina, Olga. Nel 1904, Leah mor\u00ec. Vale con le ragazze si trasfer\u00ec a New York, dove lavor\u00f2 nel vaudeville prima di entrare nel mondo del cinema. Gir\u00f2 il suo primo film nel 1910 presso la Champion Film Company, una compagnia di produzione indipendente appena costituita, fondata da Mark M. Dintenfass, che aveva la sua sede nel vicino New Jersey, a Fort Lee.\nTravers Vale, che lavor\u00f2 soprattutto come regista (ma anche, saltuariamente, come sceneggiatore, produttore e direttore della fotografia), si spos\u00f2 altre due volte. La prima con l'attrice Louise Vale che mor\u00ec il 28 ottobre 1918, lasciandolo una seconda volta vedovo. L'ultima moglie fu Emmy Barbier, con la quale rest\u00f2 sposato fino al 10 aprile 1920. Non si conoscono figli nati da questi matrimoni.\nMorte.\nAmmalatosi di cancro, Travers Vale mor\u00ec a Hollywood il 10 gennaio 1927, pochi giorni prima di compiere 62 anni."}
{"id": "4390063", "revid": "1543377", "url": "https://it.wikipedia.org/wiki?curid=4390063", "title": "Giorgio Sacchetti", "text": "Biografia.\nStorico dell'anarchismo e del movimento operaio; studioso di labour history ha dedicato numerose ricerche ai mestieri non fordisti (minatori, macchinisti). Laureato in Scienze Politiche all\u2019Universit\u00e0 di Firenze nel 1983. Ha conseguito il dottorato di ricerca in Storia del movimento sindacale all\u2019Universit\u00e0 di Teramo nel 2002. \u00c8 stato borsista presso la Fondazione \u201cLuigi Salvatorelli\u201d; ha collaborato in progetti di ricerca con l\u2019\u00c8cole fran\u00e7aise de Rome e con l\u2019Universit\u00e0 di Rio de Janeiro. Ha ottenuto l\u2019abilitazione scientifica nazionale per professore associato in Storia contemporanea nel 2012, confermata nel 2018. Ha insegnato nelle universit\u00e0 di Padova e Roma Tre. \u00c8 membro della Societ\u00e0 Italiana per lo Studio della Storia Contemporanea; socio fondatore della Societ\u00e0 Italiana di Storia del Lavoro e della Societ\u00e0 Storica Aretina."}
{"id": "4390064", "revid": "767487", "url": "https://it.wikipedia.org/wiki?curid=4390064", "title": "Stephanie Daley", "text": "Stephanie Daley \u00e8 un film del 2006 con protagonista Amber Tamblyn diretto da Hilary Brougher.\nTrama.\nDurante una gita di scuola Stephanie (Amber Tamblyn) crolla a terra svenuta in una pozza di sangue. Viene ricoverata e delle visite mediche confermano che ha appena partorito, il bambino viene ritrovato in bagno morto con la carta igienica in bocca, perci\u00f2 Stephanie viene accusata di \"matricidio\" perci\u00f2 viene arrestata e il tribunale incarica la psicologa Lydie Crane (Tilda Swinton) di capire il perch\u00e9 del suo gesto.\nDistribuzione.\nIn italia il film \u00e8 inedito"}
{"id": "4390065", "revid": "1543377", "url": "https://it.wikipedia.org/wiki?curid=4390065", "title": "European League femminile 2013", "text": "L'European League di pallavolo femminile 2013 si \u00e8 svolta dal 13 giugno al 12 luglio 2013, con la fase finale giocata a Varna, in Bulgaria. Al torneo hanno partecipato 8 squadre nazionali europee e la vittoria finale \u00e8 andata per la prima volta alla Germania.\nRegolamento.\nDopo la prima fase a gironi con formula del girone all'italiana con gare di andata e ritorno, le prime classificate, la miglior seconda e la nazionale del paese organizzatore si sono qualificate per la \"Final Four\", giocata con semifinali e finali.\nPodio.\nCampione.\nGermania(Primo titolo)\nSecondo posto.\nBelgio\nTerzo posto.\nBulgaria"}
{"id": "4390068", "revid": "463686", "url": "https://it.wikipedia.org/wiki?curid=4390068", "title": "A.V.E.", "text": ""}
{"id": "4390072", "revid": "132266", "url": "https://it.wikipedia.org/wiki?curid=4390072", "title": "Banda Musicale della Marina Militare", "text": ""}
{"id": "4390076", "revid": "132266", "url": "https://it.wikipedia.org/wiki?curid=4390076", "title": "Banda musicale del Corpo di Polizia locale di Roma Capitale", "text": ""}
{"id": "4390079", "revid": "177744", "url": "https://it.wikipedia.org/wiki?curid=4390079", "title": "Backwaters", "text": "Le backwaters del Kerala sono una rete di laghi e lagune salmastre collocate parallelamente alla costa del Mare Arabico (nota anche come costa di Malabar) nello Stato del Kerala, nel sud dell'India. \nLa rete comprende cinque grandi laghi collegati da canali, sia naturali che artificiali, alimentati da 38 fiumi, e si estende per un'area che copre la met\u00e0 della lunghezza dello Stato del Kerala. Le backwaters sono formate dall'azione delle correnti che hanno creato basse isole di barriera tra il mare e le foci dei fiumi che scendono dalla catena montuosa dei Ghati occidentali. \nLe backwaters sono composte da un vasto reticolo di canali interconnessi, un sistema labirintico di pi\u00f9 di 900\u00a0km di corsi d'acqua, paragonabili al bayou americano. All'interno di questo ecosistema vi sono alcune citt\u00e0 e villaggi che fungono da punti di partenza per le numerose crociere che solcano le acque delle backwaters, utilizzando sovente le caratteristiche imbarcazioni dette Kettuvallam. Tra le citt\u00e0 bagnate dalle backwaters vi sono Alappuzha (la \"Venezia d'Oriente\"), Kottayam e il porto di Kochi."}
{"id": "4390081", "revid": "3115", "url": "https://it.wikipedia.org/wiki?curid=4390081", "title": "Ferrari F138", "text": "La Ferrari F138 (numero di progetto 664) \u00e8 la cinquantanovesima monoposto della casa automobilistica Ferrari, costruita per partecipare al Campionato mondiale di Formula 1 2013. Sostituisce la Ferrari F2012, la quale ha disputato il Campionato mondiale 2012.\nPresentazione.\nPresentata il 1\u00ba febbraio 2013, il nome F138 deriva dall'unione di 13 (anno di costruzione) e 8 (il numero dei cilindri della vettura).\nLivrea e sponsor.\nLa vettura presenta la classica colorazione rosso corsa resa un po' pi\u00f9 scura e con inserti bianchi, con lo sponsor Santander. Sul cofano motore \u00e8 collocato il logo della Scuderia Ferrari, mentre sull'alettone ci sono i loghi delle aziende OMR (Officine Meccaniche Rezzatesi) e Mahle. Inoltre quest'anno viene aggiunta una fascia anch'essa bianca nel profilo inferiore che percorre lateralmente tutta la vettura.\nSviluppo.\nAerodinamica.\nLa vettura presenta un ricambio della linea aerodinamica frontale, in quanto il cosiddetto \"vanity panel\" ha coperto il precedente gradino aerodinamico. Il resto della struttura non \u00e8 stato modificato ma ha subito un irrigidimento per conferire solidit\u00e0. I piloni frontali non svolgono pi\u00f9 solo una funzione di supporto dell'ala anteriore, ma contribuiscono a convogliare il flusso nella parte inferiore della scocca per riallacciarsi al diffusore posteriore. Per migliorare l'aerodinamicit\u00e0 delle pance laterali della vettura sono stati reintrodotti i radiatori in posizione inclinata. In questo modo, il passaggio dell'aria calda verso il diffusore posteriore viene incrementato. L'airbox \u00e8 stato rastremato ulteriormente. Il DRS \u00e8 stato modificato per adeguarsi ai nuovi regolamenti sul suo impiego in gara. Le prese dei freni sono state riprogettate per fungere anche da deviatori di flusso; i freni stessi, sviluppati dalla Brembo, sono stati realizzati con l'impiego del nuovo materiale CER 100 e con l'adozione di un migliaio di fori di raffreddamento. I cerchi OZ sono stati costruiti usando magnesio forgiato non pitturato, soluzione che comporta un alleggerimento di peso.\nTelaio e sospensioni.\nLa sospensione posteriore ha mantenuto il precedente schema pull-rod, ma il braccio posteriore inferiore e quello di convergenza sono stati carenati in un unico profilo alare che contiene anche il semiasse. Le barre di torsione hanno subito un'innovazione, in quanto ora sono registrabili dalla parte anteriore della scocca, riducendo il tempo della regolazione dell'altezza della vettura a tre minuti. Gli scarichi non sono stati modificati.\nMotore.\nLa presa dinamica del motore 056 \u00e8 rimasta quella dello scorso anno, cos\u00ec come la bocca che raffredda il radiatore olio del cambio e i sistemi idraulici e che contribuisce a refrigerare anche il KERS. Gli ingegneri hanno ulteriormente sviluppato i componenti dell'americana MTS, mentre la Magneti Marelli ha attuato uno sviluppo sul controllo della centralina del KERS. Le paratie interne che compongono il serbatoio di benzina sono state riviste per evitare lo sciacquio del carburante. Per la gestione del propulsore V8 di 2.4 litri di cilindrata \u00e8 stata introdotta una nuova centralina unica MES (McLaren Electronic System).\nTrasmissione.\nLa scatola del cambio \u00e8 stata realizzata in materiali compositi e risulta essere pi\u00f9 stretta rispetto alla versione precedente.\nStagione.\nL'inizio stagione vide la Ferrari presentarsi competitiva e giungere subito a podio in Australia, grazie al secondo posto di Alonso, autore di una buona partenza, con Felipe Massa giunto quarto. Grazie a questi 30 punti guadagnati, la scuderia di Maranello si port\u00f2 subito in testa alla classifica costruttori. Errori dei piloti e guasti meccanici fecero perdere alla squadra punti sia in Malesia che in Bahrein. La prima vittoria stagionale arriv\u00f2 al Gran Premio della Cina, terza gara della stagione, con Alonso, interrompendo un digiuno che durava da dodici gare, ossia dal Gran Premio di Germania 2012. Lo spagnolo riusc\u00ec a ripetersi anche in Spagna, nonostante in qualifica non fosse riuscito ad andare oltre il quinto posto, grazie ad una buona strategia e ad una buona partenza. Sul podio giunse anche Massa, che al termine delle prove era stato arretrato di tre posizioni per aver ostacolato Mark Webber.\nA partire dal Gran Premio di Monaco, per\u00f2, la Ferrari non fu pi\u00f9 in grado di lottare per la vittoria di una gara. Proprio in occasione della gara monegasca Massa fu protagonista di due incidenti identici (il primo nelle terze libere e il secondo in gara) fortunatamente senza gravi conseguenze, mentre Alonso non and\u00f2 oltre il settimo posto, complice un assetto sbagliato. Nelle gare successive l'asturiano giunse a podio in Gran Premio del Canada e Gran Bretagna, rimontando in entrambe le corse dopo una qualifica deludente, mentre Massa ottenne un ottavo e un sesto posto. A questo punto della stagione Alonso si trovava al secondo posto in classifica piloti, a ventuno punti dal leader della classifica Sebastian Vettel, mentre Massa era settimo, molto pi\u00f9 staccato.\nDopo due gare in cui i due piloti non andarono oltre un quarto posto, a partire dal Gran Premio del Belgio Alonso ottenne tre secondi posti consecutivi dietro a Vettel, ormai lanciato verso il titolo mondiale. Al contempo la Ferrari rese noto di aver ingaggiato Kimi R\u00e4ikk\u00f6nen come compagno di squadra di Alonso per la stagione successiva e che il contratto di Massa non sarebbe stato rinnovato a fine stagione. Nelle ultime gare si riacutizzarono i problemi della Ferrari e il miglior risultato ottenuto furono due quarti posti ad opera di Alonso al Gran Premio del Giappone e di Massa in India. Proprio in questa circostanza Vettel riusc\u00ec a laurearsi aritmeticamente campione del mondo per la quarta volta, anche a causa dell'undicesimo posto di Alonso, unico rivale ancora matematicamente in grado di batterlo.\nI cattivi risultati nella parte finale della stagione costarono la perdita della seconda posizione nel mondiale costruttori a favore della Mercedes. Nemmeno il ritorno sul podio di Alonso nel conclusivo Gran Premio del Brasile fu sufficiente a ribaltare la situazione e la Ferrari chiuse il mondiale al terzo posto, con 354 punti, 6 in meno della Mercedes."}
{"id": "4390082", "revid": "1762651", "url": "https://it.wikipedia.org/wiki?curid=4390082", "title": "Scandinavismo", "text": "Scandinavismo e nordismo sono termini interscambiabili usati per indicare movimenti letterari, linguistici e culturali che promuovono la riscoperta del passato nordico, un patrimonio culturale e una mitologia nordica comuni, nonch\u00e9 una comune discendenza dall'antico norreno.\nSul piano politico, scandinavismo e nordismo sono due movimenti politici distinti, emersi in due periodi temporali differenti."}
{"id": "4390091", "revid": "55839232", "url": "https://it.wikipedia.org/wiki?curid=4390091", "title": "Huell", "text": ""}
{"id": "4390094", "revid": "2149408", "url": "https://it.wikipedia.org/wiki?curid=4390094", "title": "Campionato mondiale di Formula 1 2013", "text": "Il campionato mondiale di Formula 1 2013 organizzato dalla FIA \u00e8 stata, nella storia della categoria, la 64\u00aa stagione ad assegnare il \"Campionato Piloti\" e la 56\u00aa ad assegnare il \"Campionato Costruttori\". \u00c8 iniziata il 17 marzo ed \u00e8 terminata il 24 novembre, dopo 19 gare, una in meno della stagione precedente. La stagione \u00e8 stata l'ultima in cui le vetture hanno montato un motore V8 da , prima del passaggio a motori turbo V6 da cm\u00b3 per il campionato 2014. La stagione ha visto anche l'entrata in vigore del settimo rinnovo del Patto della Concordia.\nI titoli in palio sono andati rispettivamente a Sebastian Vettel e alla Red Bull Racing-Renault, in entrambi i casi per il quarto anno consecutivo.\nLa pre-stagione.\nIl calendario.\nUna prima bozza del calendario venne anticipata dalla FIA nel settembre 2012. Le gare in programma sarebbero venti, con inizio in Australia. Verrebbe corsa una sola gara in Spagna, a Barcellona, mentre il posto del Gran Premio d'Europa verrebbe preso dal Gran Premio d'America, da correre nel New Jersey. Il 29 settembre 2012 venne pubblicato ufficialmente il calendario per la stagione 2013. Rispetto alla bozza iniziale vi \u00e8 una piccola variazione rispetto alle date del Gran Premio di Germania e del Gran Premio del Belgio. A ottobre venne per\u00f2 annunciato che il Gran Premio d'America, da tenersi su un circuito cittadino, sarebbe stato posticipato alla stagione 2014. Il calendario \u00e8 reso definitivo l'8 marzo.\nRispetto al calendario 2012 i gran premi sono uno in meno, \u00e8 assente quindi il Gran Premio d'Europa, mentre il Gran Premio di Corea \u00e8 anticipato a quello del Giappone.\nLa presentazione delle vetture.\nLe nuove monoposto sono presentate dalla scuderie secondo l'ordine seguente:\nI test.\nSono state tre le sedute di test precampionato previste. La prima si \u00e8 tenuta tra il 5 e l'8 febbraio sul Circuito di Jerez, la seconda e la terza sul Circuito di Barcellona tra il 19 e 22 febbraio e tra il 28 febbraio e il 3 marzo.\nIn questa stagione non erano previsti test durante l'anno, a parte quelli dedicati ai giovani piloti, come era invece accaduto nel 2012 con la sessione svolta al Mugello.\nSuccessivamente, a seguito dei problemi riscontrati con gli pneumatici nel corso del Gran Premio di Gran Bretagna, alcuni team hanno proposto alla FIA di sostituire i test riservati ai giovani piloti, programmati proprio sul Circuito di Silverstone alla met\u00e0 di luglio, con dei test, con delle vetture della stagione in corso, finalizzati a migliorare la sicurezza delle gomme. Tale posizione \u00e8 stata appoggiata anche da Bernie Ecclestone, che ne ha caldeggiato la soluzione con Jean Todt, presidente della FIA. La FIA ha successivamente acconsentito alla proposta delle scuderie, vista la situazione di pericolo creatasi in Inghilterra. I test si svolgono dal 17 al 19 luglio. La FIA ha aggiunto che la Mercedes, ha deciso di non partecipare al test, a seguito della sentenza pronunciata dal Tribunale internazionale in merito al caso delle prove che la scuderia tedesca aveva effettuato sul Circuito di Barcellona, senza permesso.\nAccordi e fornitori.\nIl sesto rinnovo del Patto della Concordia, il contratto che lega la Federazione Internazionale dell'Automobile (FIA), con le scuderie che partecipano al campionato e la FOM, siglato nel 2009, \u00e8 terminato il 31 dicembre 2012. Il nuovo rinnovo prevede che i diritti commerciali sul campionato possano essere quotati alla Borsa di Singapore; tuttavia nel giugno 2012 il piano per la quotazione \u00e8 stato posticipato a causa della debolezza dei mercati finanziari. Il 27 luglio la FIA e la Formula One Group hanno annunciato la firma sul rinnovo del Patto della Concordia. L'accordo entrer\u00e0 in vigore dopo che i rispettivi organismi decisionali delle due strutture avranno dato il loro beneplacito.\nIl 27 settembre la FIA ha annunciato che il rinnovo del Patto della Concordia, che regola la Formula 1, \u00e8 entrato in vigore, dopo la ratifica degli organi competenti, e sar\u00e0 attivo fino al termine della stagione 2020.\nLa Pirelli \u00e8, per il terzo anno consecutivo, fornitrice esclusiva degli pneumatici. Per questa stagione la casa milanese presenta degli pneumatici generalmente pi\u00f9 morbidi, al fine di consentire un pi\u00f9 rapido ottenimento delle temperature necessarie e quindi un miglioramento del tempo sul giro, stimato in circa mezzo secondo. Alla nuova mescola \"hard\", che da questa stagione sar\u00e0 caratterizzata da una spalla colore arancione e non pi\u00f9 argento, \u00e8 stato attribuito lo stesso grado di morbidezza della mescola usata lo scorso anno per la \"medium\". Ci\u00f2 dovrebbe rendere pi\u00f9 rapido il degrado termico e migliorare la trazione. La Pirelli ha confermato come tester Lucas Di Grassi e Jaime Alguersuari, mentre Kamui Kobayashi ha rifiutato tale proposta.\nBernie Ecclestone firma un accordo con la compagnia aerea Emirates, per la durata di 5 stagioni. La compagnia dell'emirato del Dubai sar\u00e0 \"global partner\" per il campionato, e il suo marchio sar\u00e0 pubblicizzato in tutti i gran premi. Da questa stagione l'azienda svizzera, produttrice di orologi, Rolex, diventa la cronometrista ufficiale del campionato. La Rolex diventa anche sponsor principale del Gran Premio d'Australia, rimpiazzando la compagnia di bandiera australiana Qantas.\nLa Lotus F1 Team ottiene l'appoggio della Coca-Cola per il 2013, con la scuderia inglese che espone il marchio della bibita energetica Burn. Da questa stagione il marchio della Nissan Motor, Infiniti, diventa sponsor principale della Red Bull Racing, che modifica la sua denominazione in \"Infiniti Red Bull Racing\".\nPiloti e scuderie.\nScuderie.\nIl numero di scuderie scende a 11 con l'abbandono della spagnola HRT. La \"Thesan Capital\", fondo che ha la propriet\u00e0 della scuderia, aveva annunciato la sua volont\u00e0 di mettere in vendita la scuderia nel novembre 2012, ma senza trovare acquirenti. Vi \u00e8 stato un tentativo, da parte di un gruppo di finanziatori nordamericani, di rilevare la scuderia per partecipare alla stagione 2013 col nome di \"Scorpion Racing\", ma tale possibilit\u00e0 \u00e8 stata per\u00f2 frustrata dalla mancata iscrizione al campionato 2013 da parte della HRT. Secondo Bernie Ecclestone sarebbe pi\u00f9 probabile un esordio nel 2014.\n\u00c8 stata discussa anche la possibilit\u00e0 che vi fosse una fusione tra la Marussia e la Caterham; le due scuderie, che non sono riuscite nel corso della stagione 2012 a cogliere punti iridati, non hanno per\u00f2 trovato un accordo.\nIl 15 luglio 2013 viene annunciato il sostegno alla scuderia elvetica Sauber da parte dell\"'Investment Cooperation International Fund\", fondo di Stato della Federazione Russa, e del \"National Institute of Aviation Technologies\", che lo scopo di favorire e sviluppare la Formula 1 sul prossimo tracciato in realizzazione a So\u010di.\nPiloti.\nIl sette volte campione del mondo di Formula 1, Michael Schumacher, prima del Gran Premio del Giappone 2012, ha annunciato il suo ritiro dalle competizioni pur in presenza di un'offerta della Sauber; il pilota tedesco afferm\u00f2 di trovarsi in una situazione analoga a quella del primo ritiro del 2006 e di non sapere ancora nulla sul suo futuro una volta conclusa la carriera. Poco prima la sua scuderia, la Mercedes, aveva annunciato l'ingaggio di Lewis Hamilton, proveniente dalla McLaren, dal 2013 per tre anni. Al suo posto la McLaren ingaggia Sergio P\u00e9rez, pilota messicano in arrivo dalla Sauber.\nIl tedesco Nico H\u00fclkenberg, pilota della Force India, passa alla Sauber, ove trova Esteban Guti\u00e9rrez, che viene promosso titolare dopo due stagioni da terzo pilota, prendendo il posto di Kamui Kobayashi. Quale nuovo collaudatore \u00e8 ingaggiato il pilota olandese Robin Frijns, campione in carica della World Series by Renault. La Caterham annuncia l'ingaggio del pilota francese della Marussia Charles Pic quale pilota titolare per la stagione 2013 e di Giedo van der Garde come seconda guida. L'olandese \u00e8 il primo pilota della sua Nazione a gareggiare in F1 dopo Christijan Albers al Gran Premio di Gran Bretagna 2007. I piloti di riserva sono lo statunitense Alexander Rossi e il cinese Ma Qinghua.\nAnche la Williams promuove come titolare il finlandese Valtteri Bottas, al posto di Bruno Senna. Bottas ha svolto il ruolo di test driver nel 2010 e 2011 e di terzo pilota nel 2012, svolgendo le prove libere del venerd\u00ec in 15 occasioni. La Marussia sostituisce la coppia di piloti del 2012. Al posto di Charles Pic, passato alla Caterham, il team anglorusso promuove il britannico Max Chilton, quarto nella GP2 Series 2012 con il team satellite Carlin Motorsport. Inizialmente Chilton avrebbe dovuto fare coppia con Timo Glock, ma il pilota tedesco ha, successivamente, firmato con la BMW per competere nel DTM. Secondo il \"team principal\" della Marussia John Booth sarebbero state pesanti condizioni economiche a forzare l'addio a Glock e lo stesso pilota ha riferito che la perdita della decima posizione nella classifica dei costruttori nel 2012 a favore della Caterham era stato il primo segnale che aveva messo in dubbio la sua permanenza nel team. L'altro pilota avrebbe dovuto essere il brasiliano Luiz Razia, vicecampione della GP2, che fu collaudatore alla Virgin nel 2010 e al Team Lotus nel 2011. A causa di alcuni problemi col budget la scuderia russa ha deciso di sostituirlo, prima dell'inizio della stagione, col francese Jules Bianchi, ex collaudatore della Force India. La scuderia russa indica il venezuelano Rodolfo Gonz\u00e1lez quale terzo pilota.\nLa Force India affianca, al confermato Paul di Resta, il tedesco Adrian Sutil, che torna in Formula 1 dopo un anno di assenza. La scuderia indiana ha indicato James Rossiter quale pilota collaudatore. Nei primi test stagionali, sul Circuito di Jerez, la vettura \u00e8 stata testata anche da Jules Bianchi.\nLa Red Bull, la Toro Rosso, la Lotus e la Ferrari hanno confermato le stesse coppie di piloti del 2012. La posizione in Ferrari di Felipe Massa venne messa in discussione nel corso della stagione 2012, ma in ottobre la casa italiana conferm\u00f2 il brasiliano ancora per la stagione 2013. La casa di Maranello ingaggia anche il pilota spagnolo Pedro de la Rosa, appiedato dalla chiusura della HRT, come pilota tester. Anche la riconferma del francese Romain Grosjean alla Lotus fu per lungo tempo in dubbio e venne ufficializzata solo a dicembre. La casa inglese ha inoltre assunto Davide Valsecchi, campione della GP2, quale terzo pilota, mentre Nicolas Prost, figlio di Alain, \u00e8 indicato quale pilota per lo sviluppo della monoposto.\nNel Gran Premio di Cina il portoghese Ant\u00f3nio F\u00e9lix da Costa sostituisce S\u00e9bastien Buemi quale pilota di riserva alla Red Bull. Buemi \u00e8 impegnato, nel fine settimana del gran premio cinese, in una gara valida per il Mondiale Endurance ad Austin in Texas. Da Costa si \u00e8 imposto nel 2012 nel Gran Premio di Macao di Formula 3. Sempre da questa gara Kevin Magnussen, pilota danese, figlio dell'ex pilota di F1 Jan Magnussen, \u00e8 nominato pilota di riserva dalla McLaren.\nDal Gran Premio del Bahrein Heikki Kovalainen sostituisce, quale pilota di riserva, Ma Qinghua alla Caterham, team per il quale aveva corso tra il 2010 e il 2012.\nLa Force India assume, come pilota di riserva, dal GP d'Italia, il britannico James Calado. Il pilota, che ha effettuato i Young Driver Test con la scuderia indiana, attualmente partecipa alla GP2 Series.\nLa Sauber indica il pilota giapponese Kimiya Sat\u014d quale pilota di riserva per il Gran Premio del Giappone. Sato \u00e8 giunto secondo nell'Auto GP.\nA novembre il pilota finlandese Kimi R\u00e4ikk\u00f6nen decide di operarsi per i dolori alla schiena, riscontrati anche nel corso della stagione. Tale operazione comporta un mese di riposo che costringe R\u00e4ikk\u00f6nen a saltare gli ultimi due Gran Premi stagionali. La sua presenza era stata gi\u00e0 messa in dubbio per le difficolt\u00e0 della sua scuderia Lotus a saldare le spettanze del pilota. La scuderia britannica lo sostituisce col connazionale Heikki Kovalainen, che in stagione \u00e8 stato pilota di riserva alla Caterham.\nKovalainen ha disputato 109 Gran Premi, esordendo in F1 nel 2007, al volante di una Renault. Ha vinto il Gran Premio d'Ungheria 2008, con la McLaren, ha conquistato una \"pole position\", 2 giri veloci e 4 podi. La sua ultima presenza in gara fu nel Gran Premio del Brasile 2012.\nOltre al possibile impiego del pilota di riserva Davide Valsecchi sono stati avvicinati, al volante della Lotus, anche, Kamui Kobayashi, Nico H\u00fclkenberg (che per\u00f2 ha rifiutato la proposta), Rubens Barrichello e Michael Schumacher.\nTabella riassuntiva.\nLe seguenti scuderie e piloti partecipano al campionato:\nCircuiti e gare.\nPer la prima volta dal campionato 2007 non \u00e8 previsto l'esordio di un nuovo tracciato. L'utilizzo del circuito cittadino del New Jersey, inizialmente previsto in calendario, \u00e8 stato successivamente posticipato al 2014. Dal calendario sparisce il Gran Premio d'Europa, che dal 2008 era ospitato sul Circuito urbano di Valencia; la gara era presente ininterrottamente dal 1999. Per la prima volta dalla stagione 2007 non vi \u00e8 nessuna nazione che ospita pi\u00f9 di un gran premio iridato.\nIn seguito alla mancata effettuazione della gara nel New Jersey si \u00e8 prospettata la possibilit\u00e0 di un rientro in calendario del Gran Premio di Turchia, non disputato nel 2012, oppure del Gran Premio d'Austria (che manca dal 2003), da disputarsi sul ristrutturato Red Bull Ring; questa seconda ipotesi venne per\u00f2 smentita da Bernie Ecclestone. L'ipotesi di un ritorno sul tracciato dell'Istanbul Park \u00e8 stata per\u00f2 successivamente abbandonata anche per la mancata partecipazione finanziaria del governo turco al progetto.\nIl Gran Premio di Germania passa, nella solita alternanza, da Hockenheim al N\u00fcrburgring. Questo spostamento \u00e8 stato a lungo tempo in dubbio a causa delle difficolt\u00e0 degli organizzatori ad addivenire alle richieste di Bernie Ecclestone; si prospett\u00f2 cos\u00ec la possibilit\u00e0 che il gran premio restasse a Hockenheim, pur nelle difficolt\u00e0 finanziarie anche di questo tracciato. Sulla situazione pesa anche la diversa propriet\u00e0 dei due circuiti: l'AvD (Automobilclub von Deutschland), proprietario del N\u00fcrburgring, era contrario all'effettuazione del Gran Premio di Germania 2013 a Hockenheim, di propriet\u00e0 dell'ADAC (\"Allgemeiner Deutscher Automobil-Club\"). Per tale ragione Bernie Ecclestone propose di chiamare la gara, in caso di permanenza a Hockenheim, Gran Premio d'Europa, vista la sua assenza nel calendario 2013. Nel gennaio 2013 la FIA ha ricevuto una richiesta da parte del Circuito di Portim\u00e3o per far rientrare il Gran Premio di Portogallo gi\u00e0 per la stagione 2013; a causa della crisi economica del Paese il gran premio non \u00e8 stato inserito nel calendario.\nAnche prima dell'edizione 2013 del Gran Premio del Bahrein si sono verificati degli scontri tra manifestanti e polizia. La situazione politica del Paese aveva fatto cancellare l'edizione del 2011 e messo in forte dubbio quella del 2012; Bernie Ecclestone ha assicurato che la situazione \u00e8 tranquilla, per quanto riguarda la disputa della gara. La FOM aveva comunque contattato gli organizzatori del Circuito di Losail, sede del Gran Premio del Qatar, quale possibile alternativa al tracciato del Bahrein, qualora la situazione dell'ordine pubblico fosse stata critica.\nIl Gran Premio del Brasile \u00e8 stato premiato col Race Promoters' Trophy quale gara meglio organizzata nella stagione. La gara era gi\u00e0 stata premiata per l'edizione del 2006.\nNel marzo 2012 la presidentessa dell'Argentina, Cristina Fern\u00e1ndez de Kirchner, annunci\u00f2 l'intenzione di far rivivere il Gran Premio d'Argentina, con un progetto triennale da iniziare nel 2013. La proposta prevedeva un tracciato cittadino disegnato sulle strade di Mar del Plata, attorno alla base navale; malgrado tali annunci la gara non \u00e8 stata inserita nel calendario.\nA giugno 2012 la \"London Legacy Development Company\" e Bernie Ecclestone annunciarono la volont\u00e0 di effettuare un gran premio all'interno del Parco Olimpico di Londra, utilizzato per i Giochi del 2012. Ecclestone dichiar\u00f2 l'intenzione di raccogliere personalmente i fondi necessari per l'evento, ammettendo anche di aver prima inizialmente pensato quale sede la zona di Westminster, ma che il tentativo fall\u00ec per la mancanza di risorse. L'ipotesi venne abbandonata a dicembre quando la \"London Legacy Development Company\" rigett\u00f2 il progetto per l'incertezza economica.\nNel giugno 2012 venne prospettato il ritorno del Gran Premio di Francia, che manca dal calendario iridato dal 2008, da tenersi sul Circuito Paul Ricard, probabilmente a fine agosto. Successivamente l'assenza dei fondi necessari ha fatto abortire il progetto.\nRiprese televisive.\nDa questa stagione Sky ottiene l'esclusiva per la trasmissione in diretta di tutti i gran premi per l'Italia; la RAI mantiene la possibilit\u00e0 di trasmette in contemporanea a Sky nove gran premi in stagione, (Cina, Spagna, Canada, Ungheria, Italia, Singapore, Giappone, Stati Uniti, Brasile), oltre alla possibilit\u00e0 di trasmettere in differita le altre 10 gare.\nModifiche al regolamento.\nRegolamento tecnico.\nViene consentito alla scuderie di porre un pannello sul musetto delle monoposto, al fine di eliminare l'antiestetico scalino, presentato da quasi tutte le vetture nel corso della stagione , e dovuto all'introduzione di una nuova norma nata per garantire una maggiore sicurezza in caso di impatto frontale. Lo scalino sul muso fu immediatamente oggetto di critiche, sia da parte dei piloti come Mark Webber, che lo defin\u00ec \"brutto\", sia da parte dei dirigenti come il team principal della Ferrari Stefano Domenicali.\nGi\u00e0 al Gran Premio d'Australia 2012, Charlie Whiting, il delegato tecnico della FIA, annunci\u00f2 che, sebbene il regolamento tecnico previsto per il 2014 avesse di fatto cancellato tale scalino, le autorit\u00e0 sportive avrebbero pensato a qualche rimedio gi\u00e0 per la stagione 2013. La FIA successivamente approv\u00f2 la proposta che consentiva ai costruttori di coprire tale scalino con un apposito pannello, che per\u00f2 non avrebbe dovuto alterare, migliorandolo, il profilo aerodinamico delle vetture, ma che a seconda delle soluzioni adottate in quella zona i vantaggi aerodinamici sono pi\u00f9 o meno marcati.\nLa FIA rivede le procedure per la determinazione della flessibilit\u00e0 delle ali, con l'introduzione di una serie di test pi\u00f9 approfonditi al fine di evitare la pratica delle ali troppo soggette a flessione durante la marcia della vettura. Le ali anteriori, in particolare, sono soggette a una revisione dei parametri di flessione, con una tolleranza permessa di 10 mm quando l'ala \u00e8 soggetta a un carico di 100 kg.\nIl cosiddetto sistema del \"doppio DRS\", sviluppato nel corso della stagione 2012, inizialmente da parte della Mercedes viene vietato. Il meccanismo, che utilizzava una serie di canalizzazioni che correvano lungo la monoposto al fine di creare lo stallo nell'ala anteriore, in contemporanea con l'utilizzo del DRS all'ala posteriore, avrebbe permesso alle vetture di raggiungere una velocit\u00e0 pi\u00f9 alta, e una maggiore stabilit\u00e0 in curva. Il sistema fu soggetto a molte discussioni gi\u00e0 nel corso della stagione 2012 in merito alla sua conformit\u00e0 al regolamento, anche se ispir\u00f2 anche la Lotus a un proprio meccanismo simile, prima della decisione definitiva in merito al suo bando nel luglio 2012. Tuttavia la decisione bandiva solo il sistema escogitato dalla Mercedes e non quello ideato dalla Lotus.\nIl peso minimo delle vetture \u00e8 portato a 642 kg in modo da tener conto del peso delle nuove coperture previste per il 2013.\nA seguito dell'incidente occorso nel Gran Premio di Germania a un cameraman, colpito da una gomma nella \"pit lane\", la FIA introduce nuove norme di sicurezza. Tutti gli addetti al \"pit stop\" dovranno indossare un casco; la velocit\u00e0 nella \"pit lane\" \u00e8 limitata a 80\u00a0km/h (60 a Monaco, Singapore e Melbourne). D'ora in avanti inoltre i cameraman dovranno seguire le stesse misure di sicurezza previste per i fotografi e non avranno pi\u00f9 libero accesso alla \"pit lane\". Analoghe regole sono stabilite per i giornalisti: solo 25 persone, tra giornalisti e fotografi, avranno accesso alla \"pit lane\" durante le prove libere, mentre la loro presenza sar\u00e0 interdetta nelle altre fasi del weekend di gara. Per le televisioni sar\u00e0 ammesso un solo giornalista e un solo operatore per ognuna delle reti televisive.\nRegolamento sportivo.\nIn una riunione del Consiglio Automobilistico Mondiale della FIA la Federazione ha annunciato il suo progetto per introdurre delle misure per il controllo dei costi, da applicarsi a partire da questa stagione, in attesa che un accordo della stessa natura venga preso dai costruttori. Questo tentativo segue quello gi\u00e0 effettuato dal precedente presidente della FIA, Max Mosley, da introdursi gi\u00e0 nella stagione , e l'uscita di Ferrari, Toro Rosso, Sauber e Red Bull dalla Formula One Teams Association, nel dicembre 2011, per contrasti sull'applicazione del \"Resource Restriction Agreement\", sistema introdotto volontariamente dalle scuderie per il controllo delle spese in F1.\nIn seguito dell'uscita dal campionato dell'HRT, il numero di vetture in griglia si riduce a 22: ci\u00f2 comporta una variazione delle procedure adottate durante le qualifiche. Nella prima e nella seconda fase di qualificazione verranno eliminate solo 6 vetture alla volta, (come nel periodo -). La Q3 rimane invariata, e limitata perci\u00f2 alle 10 migliori vetture.\nViene modificata la regola sull'utilizzo del Drag Reduction System (DRS). Da questa stagione l'utilizzo di tale meccanismo, in prova e in qualifica, non sar\u00e0 pi\u00f9 libero, ma verr\u00e0 limitato alle sole zone in cui il DRS \u00e8 attivabile durante la gara. La FIA annuncia anche che, ove possibile, nei tracciati del mondiale verranno introdotte due zone per l'attivazione del meccanismo.\nLa Federazione rimuove la regola sulla \"forza maggiore\", al fine di rendere maggiormente chiare le procedure di controllo delle vetture. Secondo tale norma una vettura, che non fosse stata capace di rientrare ai box autonomamente al termine delle qualifiche, ma per la quale il team avesse dimostrato che tale impedimento fosse dipeso da cause di forza maggiore, non dipendenti dalla condizione tecnica della vettura stessa, non sarebbe stata sanzionata per quanto previsto dal regolamento. Ora la \"forza maggiore\" non \u00e8 pi\u00f9 considerata come una valida ragione per non riportare una vettura ai box, senza incappare nelle penalizzazioni previste dal regolamento. Da questa stagione i commissari misurano la quantit\u00e0 di benzina rimasta nel serbatoio della vettura fermatasi sul tracciato, comparandola con quella minima necessaria prevista dal regolamento, e stabilendo cos\u00ec le eventuali penalit\u00e0.\nTale norma \u00e8 stata introdotta a seguito di quanto successe durante le qualifiche del Gran Premio di Abu Dhabi 2012, quando la Red Bull di Sebastian Vettel si ferm\u00f2 lungo la pista al termine delle stesse, senza essere capace di rientrare ai box. Inizialmente i commissari accettarono la spiegazione fornita dal team, relativa a un malfunzionamento del motore della monoposto ma, in seguito, scoprirono che la benzina rimasta nella vettura era troppo poca rispetto a quanto previsto dal regolamento. Vettel fu cos\u00ec retrocesso all'ultimo posto della griglia.\nA seguito di un inasprimento delle sanzioni in merito allo stile di guida dei piloti avvenuto nel 2012, la Federazione ha introdotto un sistema di penalizzazioni simile a quello previsto per la \"patente a punti\". In base al nuovo sistema, a ogni infrazione di guida, si attribuisce un valore in punti che viene dedotto dalla Superlicenza. Qualora un pilota accumulasse un predeterminato numero di penalit\u00e0, si troverebbe a subire un'esclusione automatica dalle corse.\nVenne inizialmente cancellata la sessione di test durante la stagione, che nel 2012 si era tenuta al Mugello, al fine di contenere i costi per le scuderie. A seguito dei problemi di sicurezza con gli pneumatici questa sessione \u00e8 stata reintrodotta, all'interno dei test per giovani piloti, previsti sul Circuito di Silverstone. A tale fine il 3 luglio 2013 lo \"Sporting Group\" della FIA ha abolito il comma del regolamento che vieta di effettuare prove, durante la stagione, con monoposto della stagione stessa.\nLa FIA introduce nuovi limiti al \"coprifuoco\", presente dal 2011, che consiste nel proibire al personale delle scuderie di accedere ai box nelle sei ore precedenti la prima sessione della giornata, a meno di alcune deroghe concesse durante l'anno, in numero limitato. Ora le deroghe sono limitate a due, e il divieto \u00e8 esteso a 8 ore.\nSono aumentate le tasse di iscrizione al campionato per i team. Prima fissate a \u20ac in quota eguale per tutti, dal 2013 sono proporzionate ai punti ottenuti nel corso della stagione precedente. Le scuderie sono tenute a versare $ (\u20ac ), pi\u00f9 $ (\u20ac ) per ogni punto. La parte variabile della tassa, per la scuderia campione del mondo, viene determinata in $ (\u20ac ) a punto. A causa dei 460 punti segnati nel 2012 la Red Bull Racing, scuderia campionessa del mondo, si trova ora a pagare $, cifra vicina ai 2 milioni e mezzo di euro.\nRiassunto della stagione.\nGran Premio d'Australia.\nAl via Sebastian Vettel mantiene il comando, mentre il suo compagno di scuderia, Mark Webber, \u00e8 autore di una partenza infelice che lo fa retrocedere in settima posizione. Dietro al campione del mondo si inserisce Felipe Massa, seguito da Lewis Hamilton e Fernando Alonso. Nel corso del primo giro Alonso si porta in terza posizione, dopo aver passato Hamilton. L'inglese, nel secondo giro, perde un'altra posizione, a favore di Kimi R\u00e4ikk\u00f6nen.\nLe vetture di testa montano gomme \"supersoft\", e gi\u00e0 al giro 4 Jenson Button compie il suo primo cambio gomme. Tra il settimo e il nono giro vanno al cambio gomme tutti i migliori quattro della classifica. Si pone cos\u00ec in testa Lewis Hamilton, seguito dall'altro pilota della Mercedes, Nico Rosberg, e da Adrian Sutil, partito con gomme \"medie\". I due della Mercedes cambiano gli pneumatici tra il tredicesimo e quattordicesimo passaggio. Si porta a condurre cos\u00ec Sutil, seguito da Sebastian Vettel, Felipe Massa, Fernando Alonso e Kimi R\u00e4ikk\u00f6nen.\nAl giro 20 Alonso anticipa la sua seconda sosta; un giro dopo vanno al cambio gomme anche i primi due della classifica. Al momento del rientro in pista entrambi si trovano dietro al ferrarista. Un giro e Vettel prende una posizione a Sutil. Al giro 23 \u00e8 il turno del secondo pit stop per Massa, che rientra dietro a Sutil. La classifica vede ora al comando Kimi R\u00e4ikk\u00f6nen, seguito dal duo della Mercedes, poi Fernando Alonso, Sebastian Vettel, Adrian Sutil e Felipe Massa. Alonso passa Hamilton al giro 30; poco dopo il britannico va al cambio gomme, come fatto poco prima da Nico Rosberg. Dopo questa seconda sosta dei due piloti della Mercedes, tutti scalano di due posizioni.\nR\u00e4ikk\u00f6nen, al giro 34, effettua il secondo cambio degli pneumatici. Il finlandese rientra in pista quinto. Comanda ora Alonso. Tra il giro 36 e il 39 vanno al terzo cambio di gomme Massa, Vettel e Alonso. Quando lo spagnolo rientra in pista \u00e8 dietro a R\u00e4ikk\u00f6nen. La gara \u00e8 comandata da Sutil, cui segue il finlandese, Alonso, Vettel e Massa. Al giro 46 Adrian Sutil effettua il suo ultimo cambio gomme, montando gomme \"supersoft\".\nKimi R\u00e4ikk\u00f6nen riesce a condurre la gara fino al termine, senza essere mai avvicinato da Fernando Alonso, che chiude secondo. Al terzo posto Sebastian Vettel, seguito da Felipe Massa, Lewis Hamilton e Mark Webber.\nGran Premio della Malesia.\nAlla partenza, con pista umida, tutti montano gomme intermedie. Al via Sebastian Vettel mantiene il comando; Fernando Alonso, che ha passato Felipe Massa, danneggia l'ala anteriore in un contatto col leader della gara. Nel corso del primo giro Alonso viene passato da Mark Webber, ma riesce poi a risuperare l'australiano. Lo spagnolo decide per\u00f2 di non fermarsi ai box per sostituire l'ala che cede all'inizio del secondo giro, costringendolo al ritiro.\nLa classifica vede, dopo Vettel, il suo compagno di scuderia Webber, poi Lewis Hamilton, Jenson Button, Nico Rosberg, Felipe Massa, Sergio P\u00e9rez e Adrian Sutil. Al giro 3 Rosberg passa Button, portandosi cos\u00ec in terza posizione.\nAl quinto giro Vettel opta per un cambio gomme, ove monta coperture da asciutto: il tedesco per\u00f2 nei primi metri sembra avere difficolt\u00e0 a tenere in pista la sua monoposto. Dopo queste soste il nuovo leader \u00e8 Webber, che precede Vettel, Hamilton, Rosberg, Button, H\u00fclkenberg e Massa. La classifica rimane invariata sino alla seconda tornata di soste, tra il 19\u00ba e 21\u00ba giro. Si riscontrano dei problemi nel fissaggio delle ruote sulle Force India, che sono entrambe poi costrette al ritiro. Ora Massa ha sopravanzato H\u00fclkenberg per il sesto posto; il tedesco della Sauber \u00e8 passato anche da Romain Grosjean.\nDal trentesimo al trentaduesimo giro vanno al \"pit stop\" i migliori della classifica. Jenson Button si trova cos\u00ec primo, fino al giro 35, quando viene passato da Mark Webber, che riprende il comando della gara. Un giro dopo, quando l'inglese va al cambio gomme, la sua scuderia monta in maniera errata la gomma anteriore destra, facendo perdere a Button l'opportunit\u00e0 di finire nei punti. All'uscita dai box Vettel perde una posizione su Hamilton, e rientra poco prima di Rosberg.\nTre giri dopo Sebastian Vettel supera sul rettifilo principale Lewis Hamilton, riportandosi al secondo posto. La quarta tornata di cambi gomme si verifica tra il 41\u00ba e il 43\u00ba giro. Webber riesce a mantenere il comando su Vettel, anche se per pochi metri. Tra i due piloti della Red Bull Racing si scatena subito la battaglia per il primo posto, che si conclude al giro 45 con Vettel che passa il compagno di scuderia. Felipe Massa effettua il suo ultimo stop al giro 48: con gomme nuove il brasiliano passa prima P\u00e9rez, poi le due Lotus, riportandosi cos\u00ec in quinta posizione.\nSebastian Vettel vince cos\u00ec davanti a Mark Webber e alle due Mercedes di Lewis Hamilton e Nico Rosberg. Per il tedesco \u00e8 il successo numero 27 nel mondiale. La Red Bull Racing fa sua la trentacinquesima vittoria, come Brabham e Renault.\nGran Premio di Cina.\nAl via Lewis Hamilton tiene la testa della corsa, seguito da Fernando Alonso e da Felipe Massa, che bruciano al via Kimi R\u00e4ikk\u00f6nen. Le due Ferrari superano Hamilton all'inizio del quarto giro. Sempre nel giro Romain Grosjean prende la quinta piazza a Nico Rosberg.\nAl giro 5 vanno ai box per il primo cambio gomme le due Mercedes, seguite poi da Fernando Alonso. Ora la classifica vede in testa Nico H\u00fclkenberg, seguito da Sebastian Vettel, Jenson Button (che non hanno cambiato). I primi due cambiano le coperture al giro 15. Button si trova cos\u00ec primo, seguito da Fernando Alonso, Lewis Hamilton, Kimi R\u00e4ikk\u00f6nen e Sergio P\u00e9rez. Massa, dopo il pit stop, si trova dietro al messicano.\nAl sedicesimo giro Mark Webber tocca Jean-\u00c9ric Vergne. Torna ai box col musetto danneggiato, rientra in pista ma, poco dopo, perde una gomma, che poi attraversa la pista senza per\u00f2 colpire nessuna altra vettura. Al giro 20 Alonso passa Button, tornando al primo posto. Tre giri dopo entrambi vanno al pit stop. Ora a condurre torna Vettel, seguito da H\u00fclkenberg, e nuovamente da Alonso. Lo spagnolo riprende il comando superando Vettel al giro 29. Un giro dopo R\u00e4ikk\u00f6nen passa Button, e torna terzo, dietro ad Alonso e Vettel.\nTra il 35\u00ba e 37\u00ba giro vanno a un nuovo cambio gomme sia R\u00e4ikk\u00f6nen che Hamilton, mentre Alonso attende il giro 41. Dopo il cambio gomme Alonso \u00e8 secondo, dietro a Vettel, ma lo sorpassa subito. Ora la classifica vede primo Fernando Alonso, seguito da Vettel, R\u00e4ikk\u00f6nen, Hamilton, Button e di Resta. Al giro 49 ultimo cambio gomme per Button, seguito due giri dopo da Vettel. Il tedesco scende al quarto posto, e negli ultimi giri si riavvicina al podio, ma senza riuscire a superare Hamilton.\nFernando Alonso vince cos\u00ec per la trentunesima volta nel mondiale, ottenendo la duecentoventesima prima piazza per la Ferrari.\nGran Premio del Bahrein.\nAl via Nico Rosberg mantiene il comando della gara, seguito da Fernando Alonso, Sebastian Vettel, Paul di Resta e Felipe Massa. Vettel \u00e8 capace di passare Alonso gi\u00e0 nel corso del primo giro, e al secondo Rosberg, ponendosi cos\u00ec al comando. Alonso ingaggia, a sua volta, un lungo duello con Rosberg, prima di passarlo nel giro 4. Dopo un giro il tedesco \u00e8 sorpassato anche da di Resta.\nFernando Alonso \u00e8 costretto ai box al settimo giro per sistemare il DRS, che rimane aperto sulla sua monoposto: rientra in pista diciassettesimo. Lo spagnolo riprova ad utilizzare il dispositivo che si blocca nuovamente, costringendolo a un nuovo stop.\nTra il decimo e l'undicesimo giro vanno al cambio gomme i migliori. Si trova cos\u00ec al comando Paul di Resta, seguito da Kimi R\u00e4ikk\u00f6nen, Nico H\u00fclkenberg. Vettel al quattordicesimo giro torna a condurre, dopo un sorpasso su R\u00e4ikk\u00f6nen e il primo pit stop per di Resta. La classifica vede, dopo il tedesco della Red Bull e il finlandese, Mark Webber, Nico Rosberg, Jenson Button, Felipe Massa, Romain Grosjean, Sergio P\u00e9rez e Paul di Resta. R\u00e4ikk\u00f6nen effettua il cambio gomme al giro 16, mentre, un giro dopo, Massa \u00e8 costretto nuovamente al cambio gomme per il dechappamento della posteriore destra.\nAl diciannovesimo giro sia Button che Grosjean passano Rosberg, che un giro dopo cambia le gomme per la seconda volta; tra Button e Grosjean si verifica un bel duello, concluso con il pit stop di Button al giro 21. Quattro giri dopo \u00e8 il turno di Vettel, che tiene il comando della gara, seguito da Grosjean, di Resta, R\u00e4ikk\u00f6nen, Webber, P\u00e9rez e H\u00fclkenberg. Un giro dopo di Resta si pone secondo, passando Grosjean, che va poi al cambio gomme al giro 27. Tra il ventinovesimo e il trentaduesimo giro Jenson Button e Sergio P\u00e9rez, compagni alla McLaren, lottano per la quinta piazza, con l'inglese che passa il messicano e poi resiste ai suoi contrattacchi.\nAl giro 33 R\u00e4ikk\u00f6nen \u00e8 secondo dopo aver sorpassato di Resta, mentre dalle retrovie si rivede Alonso che ora \u00e8 in zona punti. Tre giri dopo Webber va al terzo pit stop, poi al giro 42, \u00e8 il turno anche di Vettel e Grosjean. La classifica vede sempre in testa il tedesco della Red Bull, seguito da Kimi R\u00e4ikk\u00f6nen, Paul di Resta, Mark Webber e Romain Grosjean: un giro dopo il francese prende una posizione a Webber.\nAl giro 44 Hamilton passa Button per il sesto posto; il pilota della McLaren cede poi anche a P\u00e9rez e Alonso. Lo spagnolo riesce, pur senza DRS, ad avere la meglio anche su P\u00e9rez. La rincorsa di Hamilton prosegue al giro 50 con il sorpasso di Webber, con l'australiano che ripassa, tre giri dopo. Negli ultimi giri prima Sergio P\u00e9rez ripassa Fernando Alonso, poi passa anche Webber, a sua volta gi\u00e0 ripassato da Hamilton.\nSebastian Vettel, Kimi R\u00e4ikk\u00f6nen e Romain Grosjean ripropongono lo stesso identico podio dell'edizione 2012: tale evento si era verificato solo per le edizioni 1964 e 1965 del Gran Premio di Gran Bretagna (con Jim Clark primo, Graham Hill secondo e John Surtees terzo) e per le edizioni 1998 e 1999 del Gran Premio di Spagna (con Mika H\u00e4kkinen vincitore, David Coulthard secondo e Michael Schumacher terzo).\nGran Premio di Spagna.\nAl via Nico Rosberg mantiene il comando seguito da Sebastian Vettel e Kimi R\u00e4ikk\u00f6nen; Fernando Alonso, gi\u00e0 nel corso del primo giro, passa Lewis Hamilton e lo stesso R\u00e4ikk\u00f6nen. Dietro ai primi cinque si piazza Felipe Massa, seguito da Sergio P\u00e9rez.\nAl settimo giro R\u00e4ikk\u00f6nen passa Hamilton per la quarta posizione: il britannico \u00e8 passato anche da Massa il giro seguente. Tra il giro 8 e il giro 11 effettuano il primo cambio gomme i migliori della classifica: Fernando Alonso guadagna una posizione, ponendosi tra Rosberg e Vettel. Al comando nel frattempo c'\u00e8 Esteban Guti\u00e9rrez, per la prima volta nel mondiale. Rosberg appare in difficolt\u00e0 e cede diverse posizioni in pochi giri. Prima \u00e8 passato da Alonso, poi da Vettel, Massa e R\u00e4ikk\u00f6nen. Guti\u00e9rrez va al cambio gomme al quattordicesimo giro. Ora la classifica vede in testa Fernando Alonso, seguito da Sebastian Vettel, Felipe Massa, Kimi R\u00e4ikk\u00f6nen, Nico Rosberg, Mark Webber e Sergio P\u00e9rez.\nAl giro 21 Massa compie il secondo pit stop, seguito al giro 22 da Alonso, al giro 25 da Vettel e due giri dopo da R\u00e4ikk\u00f6nen. La classifica vede ora nuovamente al comando lo spagnolo della Ferrari, seguito da Massa, Vettel e R\u00e4ikk\u00f6nen. Il finlandese conquista la terza posizione con un sorpasso su Vettel al trentatreesimo giro. Il terzo stop per le Ferrari al giro 37: appena rientrato in pista Alonso passa Kimi R\u00e4ikk\u00f6nen, che ora \u00e8 secondo davanti a Vettel. Dopo il terzo pit stop del tedesco, al giro 40, Massa torna terzo.\nKimi R\u00e4ikk\u00f6nen effettua il suo terzo cambio gomme al giro 46, scendendo al terzo. Tra il giro 50 e 52 vanno al quarto cambio gomme Alonso, Massa e Vettel. Alonso mantiene il comando della gara, seguito per\u00f2 da Kimi R\u00e4ikk\u00f6nen, che ha sopravanzato Massa. Negli ultimi giri Massa tenta di avvicinarsi a R\u00e4ikk\u00f6nen, ma senza impensierirlo.\nFernando Alonso vince per la seconda volta in carriera il gran premio di casa, precedendo Kimi R\u00e4ikk\u00f6nen e Felipe Massa. Il giro veloce \u00e8 conquistato per la prima volta da Esteban Guti\u00e9rrez.\nGran Premio di Monaco.\nIn partenza Nico Rosberg tiene il comando, seguito da Lewis Hamilton, le due Red Bull, poi Kimi R\u00e4ikk\u00f6nen, Fernando Alonso e Sergio P\u00e9rez. Pastor Maldonado \u00e8 costretto subito ai box per sostituire l'ala anteriore, che ha subito una toccata.\nLa situazione resta immutata per diversi giri quando, al 26\u00ba giro Webber, quarto, effettua il suo primo \"pit stop\". Al giro 30 Massa \u00e8 nuovamente protagonista di un incidente alla \"santa Devota\": i commissari di corsa decidono di fare entrare la \"safety car\". Ne approfittano per fare il cambio gomme Sebastian Vettel, e il duo di testa della Mercedes. Hamilton perde cos\u00ec due posizioni, ritrovandosi dietro alle due Red Bull.\nLa gara riparte e, al 40\u00ba giro, Hamilton tenta, senza successo di passare Webber alla \"Rascasse\". Nelle retrovie Jenson Button, viene passato dal compagno di scuderia P\u00e9rez per il settimo posto. Al giro 44 Alonso, per difendersi da P\u00e9rez, passa oltre il cordolo, alla \"chicane\" dopo il \"Tunnel\". Due giri pi\u00f9 tardi, poco prima della curva del \"Tabaccaio\", la Marussia di Max Chilton tocca la Williams di Pastor Maldonado: la monoposto sbatte contro le barriere. Al fine di riposizionarle correttamente la direzione di gara espone la bandiera rossa che interrompe il gran premio. Alla ripartenza Alonso \u00e8 costretto a cedere la posizione a Sergio P\u00e9rez.\nTra il 51\u00ba e 57\u00ba giro Adrian Sutil passa sia Jenson Button che Fernando Alonso, portandosi al settimo posto, dietro a P\u00e9rez. Al giro 62 Romain Grosjean tampona Daniel Ricciardo, subito fuori dal \"Tunnel\". Viene nuovamente rimandata in pista la vettura di sicurezza. Al 70\u00ba giro P\u00e9rez tampona Kimi R\u00e4ikk\u00f6nen: il finlandese \u00e8 costretto ai \"box\" per sostituire una gomma forata. Scende cos\u00ec in sedicesima posizione. Un giro dopo Button prende una posizione ad Alonso, mentre al giro 73 P\u00e9rez \u00e8 costretto al ritiro.\nNico Rosberg vince per la seconda volta nel mondiale, precedendo le due Red Bull Racing di Sebastian Vettel e Mark Webber.\nGran Premio del Canada.\nIn partenza Sebastian Vettel \u00e8 davanti alle due Mercedes, Mark Webber, Valtteri Bottas e Fernando Alonso.\nNel secondo giro Fernando Alonso supera Valtteri Bottas portandosi al 4\u00ba posto, mentre Bottas si vedr\u00e0 infilato da Jean-\u00c9ric Vergne al quinto giro e causer\u00e0 un testacoda a Adrian Sutil che ritorner\u00e0 in pista dietro a Felipe Massa. Alonso partito dalla sesta posizione deve sperare in una rimonta e ci riesce infatti.\nNel trentesimo giro Nico Rosberg viene superato da Mark Webber e da Fernando Alonso subito dopo. Dopo questo sorpasso, Mark Webber (3\u00ba) e Fernando Alonso (4\u00ba) si daranno battaglia fino al giro 41 in cui Fernando Alonso supera Mark Webber passando al 3\u00ba posto. Dopo il sorpasso si lancer\u00e0 all'inseguimento di Lewis Hamilton che superer\u00e0 al 62\u00ba giro raggiungendo la 2\u00ba posizione.\nNel 63\u00ba giro Esteban Guti\u00e9rrez fa un incidente nella curva 2 e nel tentativo di rimuovere la vettura, un operaio verr\u00e0 investito da una gru e morir\u00e0 in nottata. Tranne un sorpasso di Felipe Massa ai danni di Kimi R\u00e4ikk\u00f6nen nel 68\u00ba giro, non si verificano altri cambiamenti in classifica e Sebastian Vettel vince la gara davanti a Fernando Alonso e Lewis Hamilton. Gli altri a punti sono: Mark Webber, Nico Rosberg, Jean-\u00c9ric Vergne, Paul di Resta, Felipe Massa, Kimi R\u00e4ikk\u00f6nen e Adrian Sutil. Valtteri Bottas, nonostante il 3\u00ba posto in griglia, arriva solo 14\u00ba.\nGran Premio di Gran Bretagna.\nAl via Lewis Hamilton mantiene il comando, seguito da Sebastian Vettel, Nico Rosberg, Adrian Sutil, Felipe Massa, Kimi R\u00e4ikk\u00f6nen e Daniel Ricciardo; nelle retrovie si fa largo Fernando Alonso, che passa una McLaren e Romain Grosjean e si pone ottavo.\nLa gara di Hamilton \u00e8 penalizzata dallo scoppio della gomma posteriore sinistra nel corso dell'ottavo giro. Va cos\u00ec a condurre Vettel, seguito da Rosberg. Tre giri dopo lo stesso problema tecnico si verifica sulla vettura di Felipe Massa. Tra il giro 11 e il 13 vanno al cambio gomme i migliori della gara; la classifica resta immutata con Sebastian Vettel davanti ai connazionali Nico Rosberg e Adrian Sutil. Al giro 14 vi \u00e8 il terzo scoppio di uno pneumatico in gara: questa volta tocca a Jean-\u00c9ric Vergne: La direzione di corsa decide di inviare in pista la \"safety car\" per consentire agli \"steward\" di ripulire il tracciato dai detriti di gomma.\nAlla ripartenza Vettel mantiene il comando, Fernando Alonso \u00e8 risalito in quarta posizione, mentre pi\u00f9 dietro Mark Webber passa Sergio P\u00e9rez per l'ottava posizione. Al giro 28 Ricciardo \u00e8 sesto, dopo aver superato Grosjean. Inizia, poco dopo, il secondo giro di \"pit stop\", per i migliori della gara. Vettel mantiene sempre il comando, seguito da Nico Rosberg; ora per\u00f2 terzo \u00e8 Kimi R\u00e4ikk\u00f6nen, che precede Fernando Alonso e Mark Webber. Al 35\u00ba passaggio l'australiano passa Alonso.\nAl 41\u00ba giro Sebastian Vettel \u00e8 costretto al ritiro per un guasto al cambio: scala cos\u00ec in prima posizione Rosberg, seguito da R\u00e4ikk\u00f6nen e Alonso, che per\u00f2 va subito al terzo cambio gomme. La direzione di gara decide nuovamente per l'invio della vettura di sicurezza in pista, per consentire la rimozione della Red Bull del campione del mondo, ferma all'altezza del rettilineo di partenza. Subito vanno al cambio gomme Rosberg e Webber. Alla ripartenza perci\u00f2 Alonso \u00e8 sesto, passato da Sutil, Ricciardo e Webber. Webber passa subito Ricciardo.\nPoco dopo anche sulla vettura di Sergio P\u00e9rez scoppia uno pneumatico; la gara per\u00f2 prosegue regolarmente. Mark Webber passa anche Sutil, conquistando cos\u00ec la terza posizione, mentre Daniel Ricciardo \u00e8 passato sia da Alonso che da Hamilton. R\u00e4ikk\u00f6nen, che ha effettuato solo due cambi gomme, cede diverse posizioni nei giri finali: retrocede dal secondo al quinto posto. Negli ultimi giri Webber si avvicina a Rosberg che per\u00f2 vince con un certo margine. Per il tedesco \u00e8 la terza vittoria in carriera in F1. Precede Mark Webber, Fernando Alonso e Lewis Hamilton.\nGran Premio di Germania.\nAl via Hamilton viene sopravanzato da Sebastian Vettel e Mark Webber, che si inseriscono in prima e seconda posizione. Kimi R\u00e4ikk\u00f6nen e Grosjean mantengono il quarto e il quinto posto, mentre Felipe Massa ha la meglio su Daniel Ricciardo e conquista la sesta piazza. Proprio il pilota brasiliano \u00e8, per\u00f2, il primo dei ritirati: nel corso del quarto giro il pilota della Ferrari perde il controllo della vettura, andando in testacoda e non riuscendo a ripartire per un problema al cambio.\nIl primo pilota a effettuare il cambio gomme nel gruppo di testa \u00e8 Hamilton, che rientra ai box al sesto giro, seguito poco dopo da Vettel, R\u00e4ikk\u00f6nen e Webber. Durante il cambio gomme di quest'ultimo, i meccanici della Red Bull non riescono a fissare correttamente la ruota posteriore destra, che si stacca dalla vettura rotolando nella corsia dei box e colpendo un operatore televisivo, che riporta delle fratture. Grosjean prende quindi il comando davanti ad Alonso. Il pilota francese prosegue fino al tredicesimo passaggio, tornando in pista in seconda posizione alle spalle di Vettel. Diversi piloti partiti con gli pneumatici di mescola media approfittano delle soste per risalire in classifica: Button si porta al terzo posto, Pastor Maldonado e Valtteri Bottas in settima e ottava posizione. Quando anche questi tre piloti hanno effettuato il loro primo cambio gomme, tra il ventunesimo ed il ventiduesimo passaggio, Vettel si trova al comando davanti a Grosjean, R\u00e4ikk\u00f6nen, Alonso, Button, Sergio P\u00e9rez, Nico H\u00fclkenberg e Lewis Hamilton.\nAl ventiduesimo giro sulla Marussia di Jules Bianchi cede il motore. La vettura del francese subisce un principio d'incendio, ma i commissari tardano a intervenire e la monoposto, abbandonata in una via di fuga in pendenza, attraversa la pista, fermandosi nella via di fuga opposta. La direzione gara fa entrare in pista la \"safety car\", del cui ingresso parecchi piloti approfittano per effettuare il secondo cambio gomme. La gara riparte al ventinovesimo passaggio, con Vettel in testa davanti a Romain Grosjean, R\u00e4ikk\u00f6nen, Alonso, Button, H\u00fclkenberg, Hamilton, Maldonado, Per\u00e9z e Adrian Sutil.\nAl quarantesimo giro Grosjean effettua la sua ultima sosta, imitato una tornata pi\u00f9 tardi da Vettel, che rientra in pista davanti al francese. R\u00e4ikk\u00f6nen prende il comando, rimanendo in pista fino al quarantanovesimo giro e montando poi gomme morbide. Alonso compie la stessa mossa: i due tornano in pista in terza e quarta posizione, rimontando velocemente su Vettel e Grosjean. La Lotus ordina al pilota francese di lasciar passare il compagno di squadra, che si avvicina a Vettel nelle ultime tornate ma non riesce a superarlo. Il pilota tedesco vince il Gran Premio di casa davanti a R\u00e4ikk\u00f6nen, Grosjean e Alonso. Hamilton supera Jenson Button all'ultimo giro, mentre Webber, scivolato in fondo al gruppo dopo la prima sosta, recupera fino alla settima posizione. Chiudono la zona punti P\u00e9rez, Rosberg e H\u00fclkenberg.\nGran Premio d'Ungheria.\nAl via Hamilton riesce a mantenere la prima posizione, mentre Vettel non ha un buono scatto e viene attaccato da Grosjean, riuscendo comunque a resistere al suo attacco. Le Ferrari si infilano in quarta e quinta posizione, con Felipe Massa che tocca Nico Rosberg, provocando la rottura dell'alettone anteriore della propria vettura. Buona partenza per Mark Webber e Jenson Button, che si piazzano alle spalle delle due Ferrari e di Kimi R\u00e4ikk\u00f6nen. Hamilton mantiene comodamente la prima posizione, mentre Vettel si ritrova alle spalle Grosjean. Le due Ferrari invece sembrano in difficolt\u00e0, non riuscendo a tenere in nessun modo il passo del battistrada, e Raikkonen e Webber iniziano a tallonarle.\nAl primo rientro ai box le posizioni rimangono le stesse, con Kimi R\u00e4ikk\u00f6nen che supera Massa e con Vettel e Grosjean dietro a Button, l'unico insieme a Webber a puntare ad una strategia differente dagli altri. Hamilton rientra in seconda posizione, proprio dietro a Webber, che poco dopo, a causa del degrado delle proprie gomme, rientra ai box, e lo stesso fanno poco dopo i piloti della McLaren e Guti\u00e9rrez, gli unici senza soste all'attivo. Webber rientra in pista dietro ad Hamilton e al compagno di squadra. Intanto Grosjean sconta una penalit\u00e0 per un tentativo di sorpasso azzardato su Button, perdendo la possibilit\u00e0 di lottare per la vittoria. Alonso viene superato nella sosta ai box da Kimi R\u00e4ikk\u00f6nen, e Massa mantiene la posizione su Rosberg, pur venendo superato da Button.\nDopo la seconda sosta ai box, la Lotus decide di puntare per R\u00e4ikk\u00f6nen ad una strategia a due soste. Hamilton continua a condurre la gara, con dietro Vettel, Webber e Kimi R\u00e4ikk\u00f6nen. I primi due si fermano, lasciando la seconda posizione a R\u00e4ikk\u00f6nen. I piloti Red Bull iniziano a recuperare sul finlandese, che riesce per\u00f2 a mantenere la seconda posizione fino alla fine. Hamilton trionfa, vincendo la sua prima gara in stagione, seguito da R\u00e4ikk\u00f6nen, dalle due Red Bull, e da Alonso, che nel finale riesce a resistere agli attacchi di Grosjean. Alle spalle del francese giungono Button e Massa. Negli ultimi giri si ritira Rosberg per un cedimento. Gli ultimi punti disponibili vengono conquistati da P\u00e9rez e da Pastor Maldonado, che porta alla Williams il primo punto in stagione. Grosjean viene penalizzato di venti secondi a fine gara sempre per il sorpasso spregiudicato su Button, restando comunque in sesta posizione.\nCon questo risultato Vettel allunga in classifica e R\u00e4ikk\u00f6nen scavalca Alonso, portandosi per un punto davanti al pilota spagnolo, con Hamilton che rimane sempre in quarta posizione, ma si avvicina notevolmente a R\u00e4ikk\u00f6nen e ad Alonso. Nel mondiale costruttori la Red Bull \u00e8 sempre pi\u00f9 leader, mentre per la seconda posizione \u00e8 lotta fra Mercedes, Ferrari e Lotus.\nGran Premio del Belgio.\nAlla partenza Lewis Hamilton riesce a mantenere la posizione, con Mark Webber che perde diverse posizioni, mentre Fernando Alonso risale alla quinta posizione. Poco dopo Hamilton viene passato da Vettel, che si appropria del comando della corsa, che manterr\u00e0 sino alla fine. Poco dopo Alonso scavalca Nico Rosberg e Jenson Button, e si porta subito dietro ai primi.\nNon si modifica la classifica sino alla sosta ai box, dove Alonso supera Hamilton, e riesce ad avvicinarsi a Vettel, senza impensierirlo. Non si registrano altri cambiamenti importanti. Poco dopo Kimi R\u00e4ikk\u00f6nen, nel tentativo di agguantare la settima posizione ai danni di Felipe Massa, ha un guasto ai freni ed \u00e8 costretto al ritiro. Intanto Vettel inizia ad imporre un ritmo insostenibile.\nNessun cambiamento di rilievo dopo il secondo rifornimento, e Vettel mantiene la prima posizione con un vantaggio comodo. Con la sosta, Rosberg s'\u00e8 avvicinato al compagno di squadra, che non riesce per\u00f2 a superarlo, mentre anche Webber \u00e8 costretto ad accodarsi. Button, che navigava in terza posizione, si ferma per l'ultima volta, scendendo in sesta posizione, che mantiene fino alla fine. Nel frattempo Massa supera Grosjean, e si piazza in settima posizione.\nVettel vince quindi il Gran Premio, per la seconda volta in carriera, precedendo Fernando Alonso. Dietro i due si classificano le Mercedes, la Red Bull di Webber, Button, Massa, Grosjean, Sutil e Ricciardo. Con questo risultato Vettel continua la sua fuga solitaria nel mondiale. Alonso ed Hamilton, col ritiro di R\u00e4ikk\u00f6nen, lo superano nella classifica dei piloti. Nella classifica dei costruttori si consolida il primato della Red Bull.\nGran Premio d'Italia.\nAl via Sebastian Vettel mantiene la prima posizione. Buona partenza delle due Ferrari, con Felipe Massa che si mette alle spalle del tedesco e con Fernando Alonso che supera Nico H\u00fclkenberg e Mark Webber, che ha un contatto con il ferrarista, rovinando il proprio alettone. Sempre al via contatto fra Sergio P\u00e9rez e Kimi R\u00e4ikk\u00f6nen, con il finlandese che \u00e8 costretto a rientrare ai box per sostituire l'alettone. Questa operazione lo fa retrocedere in fondo al gruppo. Alonso mette pressione al compagno di squadra, che lo fa passare senza opporsi al tentativo del compagno. Vettel guadagna subito un buon vantaggio nei confronti degli inseguitori.\nDopo circa otto giri la Mercedes di Hamilton rientra ai box per un degrado improvviso alle gomme. Anche lui retrocede in fondo al gruppo. Tuttavia, lui e R\u00e4ikk\u00f6nen, essendo i pi\u00f9 veloci in pista, iniziano a rimontare posizioni, fino ad entrare in zona punti, approfittando della sosta ai box degli altri piloti. Dopo la sosta, l'unica nel corso della gara, Vettel ha incrementato il proprio vantaggio su Alonso, che paga tre giri in cui ha girato con gomme consumate e tempi alti, mentre il tedesco, dal canto suo, fa segnare il giro pi\u00f9 veloce in gara. Webber intanto, che si era avvicinato a Massa, riesce a sopravanzarlo, avvicinandosi molto ad Alonso.\nIntanto R\u00e4ikk\u00f6nen ed Hamilton, mentre erano alle spalle di Massa, si fermano, retrocedendo di nuovo, ed iniziando nuovamente a rimontare, con l'inglese che fa segnare il giro pi\u00f9 veloce. Mentre Alonso fa fatica a contenere Webber, Massa, H\u00fclkenberg e Rosberg iniziano ad avvicinarsi al duo. Vettel invece \u00e8 saldamente in testa.\nIl tedesco vince il Gran Premio, dopo aver dominato anche prove libere e qualifiche. Alle sue spalle si piazzano Alonso, Webber, Massa, H\u00fclkenberg e Rosberg. Molto pi\u00f9 staccato l'ottimo Ricciardo, che precede Grosjean ed Hamilton, mentre Button riesce a resistere agli attacchi portati da R\u00e4ikk\u00f6nen, conquistando l'ultimo punto disponibile. Con questa vittoria, Vettel ipoteca il Mondiale, avendo ben 53 punti su Alonso. A causa della corsa sfortunata, R\u00e4ikk\u00f6nen ed Hamilton sono ora lontani dalla lotta per l'iride. Nella classifica per i costruttori, la Red Bull Racing \u00e8 ad un passo dal titolo.\nGran Premio di Singapore.\nAl via Sebastian Vettel non ha un brillante spunto, e viene passato da Nico Rosberg, ma riesce a recuperare la posizione. Dietro Alonso \u00e8 autore di una grande partenza, che lo porta alle spalle dei due tedeschi. Dietro ai primi tre Grosjean viene superato da Mark Webber. Hamilton invece viene superato da Massa. Vettel, una volta in testa, inizia a guadagnare sugli inseguitori, e anche Rosberg tiene a distanza Alonso. Webber mantiene dietro Grosjean, che sembra pi\u00f9 veloce dell'australiano. Non succede nulla in classifica, almeno nelle prime posizioni, fino alla prima sosta ai box, dove non si verificano cambiamenti di posizioni, eccetto Hamilton, che ha superato Massa.\nAl giro 24 Daniel Ricciardo va a sbattere contro le barriere, facendo entrare la \"safety car\", che azzera tutti i distacchi. Le Ferrari, le Lotus e le McLaren ne approfittano per montare un set di gomme fresche. Alla ripartenza Vettel spinge al massimo per cercare di fare la sosta e di rimanere in vantaggio. Oltre a lui anche Webber e le due Mercedes rientrano ai box, trovandosi nel traffico. Nel frattempo Grosjean si ritira per un problema tecnico.\nVettel guadagna progressivamente su Alonso, che decide di preservare il secondo posto. Alle spalle dello spagnolo Button viene passato dal rimontante Kimi R\u00e4ikk\u00f6nen, che, nonostante provasse forti dolori alla schiena, inizia anche a recuperare sullo spagnolo. Intanto Button e P\u00e9rez, in crisi con le gomme, vengono superati da Webber, dalle due Mercedes e da Massa. Nell'ultimo giro Webber si ritira per la rottura del motore, mentre il compagno di squadra, vince facilmente.\nCon questa vittoria, Vettel \u00e8 ad un passo dal quarto titolo mondiale, cos\u00ec come la Red Bull Racing dal quarto titolo costruttori. Alonso consolida il suo secondo posto in classifica, mentre \u00e8 lotta tra Hamilton e Kimi R\u00e4ikk\u00f6nen.\nGran Premio di Corea.\nAlla partenza Sebastian Vettel scatta bene dalla \"pole position\" e cos\u00ec anche Lewis Hamilton, partito al suo fianco, mentre, dietro, Nico Rosberg e Romain Grosjean superano le Ferrari di Fernando Alonso e Felipe Massa: i due sfruttano il KERS per affiancare Rosberg, ma il brasiliano commette un errore in frenata alla terza curva e si gira in testacoda, rischiando di coinvolgere l'altra Ferrari. Alonso \u00e8 costretto ad andare lungo e viene ripassato da Rosberg e anche dalla Sauber di Nico H\u00fclkenberg, ritrovandosi in sesta posizione. Massa chiude il primo giro ventunesimo.\nMentre il tedesco della Red Bull si accinge a compiere una gara solitaria al primo posto, dietro si accende la \"bagarre\": si distingue in particolare Kimi R\u00e4ikk\u00f6nen, che sorpassa Daniel Ricciardo al 4\u00ba giro e Alonso al 9\u00ba, conquistando cos\u00ec la sesta piazza. L'iberico si ferma subito ai box per il primo \"pit stop\", sostituendo le \"super soft\" con le medie; anche Hamilton far\u00e0 la stessa cosa. Al passaggio seguente vanno al cambio gomme Grosjean, Rosberg e H\u00fclkenberg; Vettel e R\u00e4ikk\u00f6nen invece aspettano fino all'11\u00ba passaggio: il finlandese perde del tempo e si ritrova dietro ad Alonso e con Mark Webber immediatamente dietro.\nRicciardo, che non si \u00e8 ancora fermato, viaggia in quarta posizione e sembra poterne approfittare, ma verso il 17\u00ba giro sconta dei problemi con le coperture: Rosberg lo supera alla tornata successiva e l'australiano decide di tornare ai box. Nel frattempo si accende una lotta per la quinta piazza tra H\u00fclkenberg, Alonso, R\u00e4ikk\u00f6nen e Webber, che per il momento procedono in quest'ordine: al 25\u00ba giro l'alfiere della Lotus va ai box, lasciando via libera alla seconda guida della Red Bull che poco dopo sorpassa l'asturiano.\nAl 28\u00ba giro Fernando Alonso va al cambio gomme e, nella stessa tornata, \u00e8 costretto a tornarvi anche Nico Rosberg che, al momento del sorpasso su Hamilton, subisce il cedimento del musetto della sua Mercedes. Dopo che altri cambi gomme, al 31\u00ba giro esplode la ruota anteriore destra a Sergio P\u00e9rez: a causa dei detriti, entra la \"safety car\"; Mark Webber subisce una foratura dovuta ai detriti ed \u00e8 costretto a cambiare nuovamente le gomme, ma poich\u00e9 ha terminato i set di gomme medie, deve necessariamente montare le \"super-soft\".\nCinque giri, subito dopo il rientro ai box della vettura di sicurezza, Adrian Sutil va in testacoda e centra in pieno la Red Bull dell'australiano, costringendolo al ritiro. La vettura prende fuoco, tanto che interviene in pista una vettura dei vigili del fuoco, che costringe la direzione di gara a rimandare in pista la \"safety car\"; nel frattempo sono da registrare i sorpassi di R\u00e4ikk\u00f6nen su Grosjean e di Hamilton su Alonso. Quando la vettura di sicurezza esce di scena, la classifica vede Sebastian Vettel comandare sulle due Lotus, poi a seguire H\u00fclkenberg, Hamilton e Alonso si renderanno protagonisti di incessanti duelli, ma arriveranno al traguardo in quest'ordine.\nGran Premio del Giappone.\nAl via le Red Bull Racing partono lentamente e vengono entrambe sorpassate da Romain Grosjean, mentre Lewis Hamilton, con la sua gomma posteriore destra, tocca l'ala anteriore di Sebastian Vettel: la foratura che ne consegue costringer\u00e0 l'inglese prima al pit-stop e poi al ritiro durante l'ottava tornata. Mentre Fernando Alonso supera Nico H\u00fclkenberg poco dopo il semaforo verde, in fondo al gruppo un contatto tra Giedo van der Garde e Jules Bianchi costringe entrambi al ritiro. A conclusione del primo giro la classifica vede quindi Grosjean in testa seguito da Mark Webber, Sebastian Vettel, Nico Rosberg, le Ferrari di Felipe Massa e Alonso, H\u00fclkenberg, Sergio P\u00e9rez, Esteban Guti\u00e9rrez e Jenson Button: quest'ultimo sar\u00e0 sorpassato da Kimi R\u00e4ikk\u00f6nen al 6\u00ba giro.\nLe gomme si usurano velocemente e, tra il 10\u00ba e il 14\u00ba giro, tutti i piloti di testa vanno ai box per montare le dure: la strategia migliore \u00e8 quella di H\u00fclkenberg, il primo ad aver cambiato gli pneumatici, che torna in pista davanti alle due Ferrari. Nel frattempo Rosberg, nella ripartenza dopo il pit-stop, rischia il contatto con il sopraggiungente P\u00e9rez e viene, di conseguenza, penalizzato con un \"drive through\". L'unico pilota a non effettuare la sosta \u00e8 Daniel Ricciardo, della Toro Rosso, che si inserisce in quarta posizione.\nAl 19\u00ba giro Alonso passa Massa; il giro seguente lo spagnolo e H\u00fclkenberg sorpassano Ricciardo (che poco dopo va ai box per il cambio degli pneumatici); Felipe Massa commette un errore che permette a Guti\u00e9rrez di avvicinarsi: il messicano non \u00e8 capace di passare, e viene a sua volta superato da Kimi R\u00e4ikk\u00f6nen. Le prime tre posizioni della graduatoria sono sempre occupate da Grosjean, seguito da Webber e Vettel.\nAl venticinquesimo giro Mark Webber, non riuscendo ad attaccare Grosjean, cambia strategia e passa dalle due alle tre soste: in tal maniera Vettel balza in seconda posizione.\nTre giri dopo Massa inaugura la girandola del secondo pit-stop, seguito a ruota da tutti gli altri pilori di vertice: tuttavia il paulista non rispetta il limite di velocit\u00e0 nella corsia box e viene penalizzato anch'egli con un drive through. Sebastian Vettel \u00e8 l'ultimo ad effettuare la sosta, al 36\u00ba passaggio, e torna in pista terzo, a 14\" da Webber ma vicino a Grosjean.\nMentre nelle retrovie le posizioni si stabilizzano, gli ultimi giri sono decisivi per la composizione del podio: al passaggio 41 Sebastian Vettel supera Romain Grosjean attaccandolo alla \"chicane Casio\" e infilandolo in fondo al rettilineo dei box. Nella tornata seguente Webber va ai box per la terza volta e rientra terzo tuttavia, con gomme molto pi\u00f9 fresche, al 50\u00ba giro supera Grosjean. Vince quindi Vettel: per lui si tratta della 35\u00aa vittoria in carriera, la nona di questa stagione, la quinta consecutiva; completano il podio Webber e Grosjean. Alonso, giungendo quarto, tiene aperte le sue speranze mondiali ma nel prossimo gran premio al tedesco della Red Bull baster\u00e0 arrivare quinto per ottenere il quarto alloro iridato di fila. Col quarto posto Fernando Alonso ottiene comunque il record di punti per un pilota nel mondiale di F1, con 1\u00a0571, superando cos\u00ec Michael Schumacher (considerando anche, per\u00f2, che il pilota spagnolo ha ottenuto tale record soprattutto grazie all'entrata in vigore del nuovo sistema punti a partire dal 2010, che assegna 25 punti al vincitore, invece dei 10 di Schumacher che si conquistavano fino alla stagione 2009).\nConclude in zona punti anche Esteban Guti\u00e9rrez, settimo, per la prima volta in carriera.\nGran Premio d'India.\nIl \"poleman\" Sebastian Vettel mantiene il comando della gara al via, precedendo Lewis Hamilton e Nico Rosberg; sul secondo rettilineo per\u00f2 le due Mercedes vengono entrambe passate da Felipe Massa; pi\u00f9 dietro vi \u00e8 un doppio contatto per Fernando Alonso, con Mark Webber e Jenson Button. Dietro ai primi quattro si portano Nico H\u00fclkenberg, Kimi R\u00e4ikk\u00f6nen e Mark Webber. Vettel va al suo cambio gomme gi\u00e0 nel terzo giro, seguito da Alonso, che deve anche cambiare il musetto.\nAl quinto giro si ferma H\u00fclkenberg, mentre, due giri dopo, R\u00e4ikk\u00f6nen, in crisi con le gomme, \u00e8 passato da Sergio P\u00e9rez. Il finlandese va al cambio gomme nello stesso giro (come Rosberg), mentre un giro dopo \u00e8 il turno di Massa e Hamilton. Conduce cos\u00ec Webber, che precede P\u00e9rez, Daniel Ricciardo, Romain Grosjean e Adrian Sutil. Dalle retrovie si fa largo Vettel, che passa in pochi giri Sutil, Grosjean e Ricciardo.\nAl giro 22 il tedesco passa anche P\u00e9rez, ponendosi al secondo posto, alle spalle di Webber. Quarto \u00e8 Ricciardo, seguito da Sutil, Massa e Rosberg. Al giro 27 Rosberg va al \"pit stop\", seguito un giro dopo da Mark Webber e Sergio P\u00e9rez. Poco dopo anche Massa, Hamilton e Vettel vanno al cambio gomme. Webber rimonta, dopo soli due giri le gomme medie, mentre Ricciardo effettua il suo primo cambio-gomme al giro 33. La classifica vede ora al comando Sebastian Vettel, seguito da Mark Webber, Adrian Sutil (che non ha ancora cambiato le gomme), poi R\u00e4ikk\u00f6nen, Rosberg, Grosjean e Massa.\nAl trentaseiesimo giro Kimi R\u00e4ikk\u00f6nen supera Sutil per il terzo posto, che diventa secondo tre giri dopo, quando Mark Webber \u00e8 costretto al ritiro per la perdita di potenza della sua monoposto. Sutil effettua il suo primo cambio degli pneumatici solo al giro 40.\nR\u00e4ikk\u00f6nen, negli ultimi giri, va in crisi con le gomme, e cede diverse posizioni, fino a scendere in settima. P\u00e9rez approfitta della situazione e, al momento del sorpasso di Hamilton sul pilota della Lotus, passa l'inglese. Vince Sebastian Vettel, per la trentaseiesima volta nel mondiale, aggiudicandosi cos\u00ec il quarto titolo mondiale. La Red Bull Racing vince per la quarta volta il titolo costruttori. In entrambi i casi si tratta di strisce consecutive.\nGran Premio di Abu Dhabi.\nSebastian Vettel conquista il comando della gara al via, seguito da Nico Rosberg, Mark Webber (partito dalla \"pole\"), Romain Grosjean, Lewis Hamilton, Nico H\u00fclkenberg e le due Ferrari.\nTra il settimo e decimo giro vanno al primo cambio gomme Hamilton, Webber, Grosjean, H\u00fclkenberg e Rosberg. Massa passa cos\u00ec al secondo posto, seguito da Fernando Alonso e Paul di Resta. Vettel cambia le gomme al giro quattordici, ma rimane al comando della gara. Due giri dopo \u00e8 il turno di Alonso, mentre Massa attende il diciottesimo giro. La classifica vede quindi, dietro a Vettel, Webber, che ha scavalcato Rosberg al giro 19, mentre al quarto posto si conferma Grosjean. Quinto \u00e8 Adrian Sutil, che non ha ancora cambiato, che tiene la posizione, minacciata da Massa e Hamilton. Il tedesco viene passato dal brasiliano al giro 26, e un giro dopo da Hamilton. Sutil effettua il suo cambio gomme solo al giro 28.\nDal 29\u00ba passaggio iniziano i secondi cambi gomme per i piloti di vertice, inaugurati da Lewis Hamilton; al giro 33 tocca a Webber, seguito subito da Rosberg: i due rientrano in pista davanti a Massa. Dopo i cambi gomme di Vettel e Grosjean, al 37\u00ba giro, la classifica \u00e8 sempre comandata dal tedesco della Red Bull Racing, davanti a Webber, Rosberg e Grosjean.\nAl giro 44 Hamilton passa Jean-\u00c9ric Vergne, per il settimo posto, cos\u00ec come Alonso, che rientrato in pista dopo la seconda sosta, passa Massa e lo stesso francese, posizionandosi in settima posizione. Per effettuare questo sorpasso la vettura dello spagnolo salta su un cordolo, tanto che, a fine gara, Alonso \u00e8 condotto al centro medico in quanto il suo corpo ha subito una decelerazione di 25G nell'impatto. Negli ultimi giri lo spagnolo passa sia Hamilton che di Resta, ponendosi al quinto posto.\nSebastian Vettel vince per la settima volta consecutiva, eguagliando la striscia di vittorie ottenuta da Michael Schumacher tra il Gran Premio d'Europa e quello Ungheria nel 2004 e da Alberto Ascari tra il Gran Premio del Belgio 1952 e il Gran Premio d'Argentina 1953. La Scuderia Ferrari ottiene il sessantacinquesimo arrivo a punti consecutivo, serie iniziata al Gran Premio di Germania 2010.\nGran Premio degli Stati Uniti.\nSebastian Vettel mantiene il comando della corsa, seguito da Romain Grosjean e Lewis Hamilton che hanno passato Mark Webber. Al termine del primo giro un contatto manda contro le barriere Adrian Sutil, che \u00e8 cos\u00ec costretto al ritiro. I commissari fanno entrare in pista la \"safety car\" ed Esteban Guti\u00e9rrez effettua subito il primo \"pit stop\".\nAl quinto giro la gara riprende. La classifica rimane invariata nelle posizioni di testa fino al giro 12 quando Mark Webber sorprende Lewis Hamilton al termine del lungo rettilineo, e si porta al terzo posto. Si scatena inoltre un bel duello tra Daniel Ricciardo, Nico Rosberg e Heikki Kovalainen per la decima piazza.\nAl giro 25 Hamilton effettua il suo cambio gomme, mentre Esteban Guti\u00e9rrez, che ha cambiato nei primi giri, recupera posizioni, e passando anche Jean-\u00c9ric Vergne, si pone al settimo posto. Tra il ventiseiesimo e il ventinovesimo passaggio vanno al cambio gomme i migliori: la classifica vede cos\u00ec sempre primo Sebastian Vettel, inseguito da Romain Grosjean, poi Mark Webber, Lewis Hamilton e Nico H\u00fclkenberg.\nGuti\u00e9rrez si vede penalizzato dagli pneumatici e viene passato prima da Sergio P\u00e9rez poi da Valtteri Bottas, scendendo cos\u00ec al nono posto, prima di effettuare una seconda sosta. Al giro 44 Alonso passa H\u00fclkenberg e si pone quinto. Lo spagnolo si avvicina anche a Hamilton, ma senza mai impensierirlo. Anche Mark Webber negli ultimi passaggi riduce il distacco da Grosjean, ma la tenuta delle gomme non gli consente di effettuare nessun tentativo di sorpasso sul francese.\nSebastian Vettel vince la gara, l'ottava di fila, nuova striscia record di vittorie consecutive nella storia del mondiale di F1. Romain Grosjean giunge secondo, suo miglior risultato in carriera. Valtteri Bottas, ottavo, giunge per la prima volta in carriera nella zona dei punti (trecentoventitreesimo nella storia del mondiale).\nGran Premio del Brasile.\nAl via Nico Rosberg passa subito a condurre, anche se Sebastian Vettel \u00e8 in grado, gi\u00e0 alla fine del primo giro, di riprendere il comando della gara. Terzo \u00e8 Lewis Hamilton che per\u00f2 resiste a Fernando Alonso solo fino al secondo giro. Lo spagnolo attacca, con successo, l'inglese alla fine del rettilineo dei box. Seguono poi Mark Webber, Felipe Massa, Nico H\u00fclkenberg, Romain Grosjean e Daniel Ricciardo. Sempre nel corso del secondo giro Hamilton \u00e8 passato anche da Webber.\nAl terzo giro termina la gara per Grosjean, che vede esplodere il suo motore alla \"Subida do Boxes\". Un giro dopo Alonso s'installa in seconda posizione, passando anche Rosberg. Il tedesco, al giro 7, perde ancora una posizione, in favore di Webber. Nelle retrovie si fa largo Jenson Button, partito quattordicesimo, ma con una vettura con assetto da asciutto. L'inglese, gi\u00e0 al giro 8, \u00e8 ottavo.\nAl giro 13, sempre lungo il rettilineo dei box, Webber prende la scia ad Alonso e lo passa alla staccata. Un giro dopo Button \u00e8 settimo, dopo aver sorpassato anche H\u00fclkenberg. Le difficolt\u00e0 delle Mercedes con gli pneumatici sono evidenti, tanto che Rosberg \u00e8 passato da Massa, per il quinto posto, al giro 15. Cinque giri dopo il brasiliano \u00e8 il primo, tra i piloti di testa, a sostituire le gomme.\nAl ventiduesimo giro tocca anche a Fernando Alonso e Lewis Hamilton: il britannico per\u00f2 riparte dietro Massa, che cos\u00ec ha conquistato una posizione ed \u00e8 quarto, dietro al compagno di squadra. Due giri dopo va al cambio gomme anche Webber: i meccanici non sono precisi, e con un pit stop lungo cinque secondi, fanno rientrare in pista l'australiano dietro ad Alonso. Il cambio gomme di Vettel, invece, \u00e8 senza problemi.\nMark Webber recupera per\u00f2 presto la posizione su Alonso mentre, pi\u00f9 dietro, Massa e Hamilton sono in lotta per la quarta posizione. Il brasiliano della Ferrari \u00e8 penalizzato con un \"drive through\" per aver tagliato due volte la linea che delimita l'accesso alla corsia dei box, in una zona ove non era permesso il transito. Dopo aver scontato la penalizzazione Massa scende all'ottavo posto. sale al quinto posto Jenson Button, che precede Nico Rosberg e Sergio P\u00e9rez.\nUna debole pioggia fa la sua apparizione sul tracciato, ma l'intensit\u00e0 della stessa \u00e8 cos\u00ec debole da non incidere sulla guida dei piloti. Al quarantasettesimo giro Valtteri Bottas tenta di sdoppiarsi rispetto a Lewis Hamilton: le due vetture per\u00f2 si toccano sulle gomme posteriori. Bottas esce di pista, ed \u00e8 costretto al ritiro, mentre Hamilton, con una gomma dechappata, riesce a raggiungere i box.\nI due piloti della Red Bull Racing vengono richiamati ai box, in attesa di un'eventuale entrata della \"safety car\". I meccanici per\u00f2 dimenticano una gomma di Vettel che perde diversi secondi; anche Webber, giunto ormai al box, \u00e8 costretto ad attendere che il team termini le operazioni di cambio gomme sulla vettura del tedesco.\nVettel e Webber mantengono il primo e secondo posto, con un distacco per\u00f2 ridotto nei confronti di Fernando Alonso. Anche Hamilton \u00e8 penalizzato con un \"drive through\".\nLa pioggia, attesa anche negli ultimi giri, non arriva, cos\u00ec la classifica rimane invariata, almeno nelle posizioni di vertice. Sebastian Vettel vince per la nona volta consecutiva, aumentando la sua striscia di vittorie consecutive. Il tedesco ha anche ottenuto la sua tredicesima vittoria stagionale, eguagliando anche in questo caso il record detenuto da Michael Schumacher, fatto segnare nel . Mark Webber chiude la carriera in F1 con il suo quarantaduesimo podio.\nTest per giovani piloti e Test Pirelli.\nIn questa stagione i test per giovani piloti tornano a effettuarsi in una sola sessione per tutte le scuderie. Tale test \u00e8 fissato dal 17 al 19 luglio presso il Circuito di Silverstone. Stanti i problemi di sicurezza con le gomme, evidenziatisi nel Gran Premio di Gran Bretagna la FIA ha concesso alle scuderie di utilizzare, per un giorno, anche i piloti titolari. In tale caso per\u00f2 non \u00e8 possibile modificare l'assetto della monoposto durante il test.\nTra il 17 e il 19 dicembre 2013 si \u00e8 svolta un'ulteriore sessione di test sul Circuito di Sakhir. Tale sessione \u00e8 stata finalizzata solo allo sviluppo delle gomme Pirelli per la stagione 2014, tanto che le scuderie che vi partecipano non hanno accesso ai dati raccolti dal fornitore."}
{"id": "4390095", "revid": "1573940", "url": "https://it.wikipedia.org/wiki?curid=4390095", "title": "Chiesa di San Teonisto", "text": "La chiesa di San Teonisto \u00e8 un edificio religioso, oggi sconsacrato, di Treviso.\nStoria.\nAnnessa all'ex monastero di San Teonisto, fu sede cittadina distaccata della grande abbazia di Santa Maria Assunta di Mogliano Veneto almeno dal 1175. Dagli inizi del XV secolo le religiose lasciarono le strutture moglianesi per trasferire definitivamente il capitolo nel pi\u00f9 sicuro convento posto entro le mura cittadine. La costruzione della chiesa risale proprio a quel periodo, in particolare a partire dal 1454. Ben presto le monache accumularono un gran numero di ricchezze, che permise loro di arricchire la chiesa di diversi tesori. Tra questi spiccava l'organo di Gaetano Callido del 1781, op. 172, racchiuso in una sfarzosa cassa dorata.\nIl convento fu soppresso dai decreti napoleonici il 10 maggio 1810, e nel monastero venne trasferito un collegio femminile gestito dalle monache domenicane, alle quali successero nel 1834 delle insegnanti laiche. Il collegio femminile diventato comunale rimase attivo fino al 1915, mentre nel maggio del 1941 il complesso degli edifici conventuali passarono all'adiacente seminario vescovile, con l'eccezione della chiesa e del campanile che, pur se in gestione alla diocesi, rimasero di propriet\u00e0 comunale.\nLa chiesa fu gravemente danneggiata da un bombardamento aereo il 28 dicembre 1944 e rimane tuttora pericolante e in stato di abbandono.\nL'edificio \u00e8 stato acquistato nel 2009 dall'imprenditore Luciano Benetton, interessato alla riqualificazione dell'aula come auditorium polivalente per la fondazione di famiglia. Nel 2013 \u00e8 stato reso noto il progetto di recupero firmato dall'architetto Tobia Scarpa."}
{"id": "4390097", "revid": "76963", "url": "https://it.wikipedia.org/wiki?curid=4390097", "title": "Huell Howser", "text": "\u00c8 noto per il suo tipico accento californiano e per svariate apparizioni nello show televisivo statunitense \"California's Gold\"."}
{"id": "4390099", "revid": "122631735", "url": "https://it.wikipedia.org/wiki?curid=4390099", "title": "McLaren MP4-28", "text": "La McLaren MP4-28 \u00e8 un'automobile monoposto sportiva di Formula 1 costruita dalla casa automobilistica McLaren, per partecipare al Campionato mondiale di Formula 1 2013.\n\u00c8 stata presentata il 31 gennaio 2013 a Woking, presso la sede della scuderia.\nLivrea e sponsor.\nLa vettura si presenta con la stessa livrea della stagione precedente: argentata con gli inserti rossi della Vodafone.\nTecnica.\nLa vettura adotta delle soluzioni usate nella stagione precedente da diverse scuderie, come Red Bull, Ferrari e Lotus.\nStagione.\nLe prestazioni del team di Woking non sono state delle migliori, ma a partire da met\u00e0 stagione i risultati sono progressivamente migliorati, grazie agli aggiornamenti tecnici e ad uno sviluppo lento ma tutto sommato fruttuoso della vettura.\nPer larga parte della stagione la McLaren ha dovuto lottare con il team Force India per agguantare il quinto posto nel campionato costruttori, riuscendovi.\nSebbene il team nell'arco della stagione non abbia centrato alcun podio, l'ex campione del mondo Jenson Button ha conquistato un apprezzabile quarto posto nella gara di chiusura del campionato 2013, ad Interlagos."}
{"id": "4390106", "revid": "262457", "url": "https://it.wikipedia.org/wiki?curid=4390106", "title": "Giuliano Imperatore", "text": ""}
{"id": "4390111", "revid": "729019", "url": "https://it.wikipedia.org/wiki?curid=4390111", "title": "Lohner C.I", "text": "Il Lohner C.I fu un aereo da ricognizione biposto, monomotore e biplano, sviluppato dall'azienda austro-ungarica Jacob Lohner &amp; Co. AG negli anni dieci del XX secolo.\nSviluppo del Lohner B.VII, dal quale si distingueva essenzialmente per una diversa ala e per la motorizzazione pi\u00f9 potente, venne adottato dalla k.u.k. Luftfahrtruppen, l'aeronautica militare austro-ungarica, che lo utilizz\u00f2 in missioni di ricognizione aerea e bombardamento durante le prime fasi della prima guerra mondiale, relegandolo ad in carichi di seconda linea appena disponibili modelli pi\u00f9 efficaci.\nTecnica.\nIl Lohner C.I manteneva l'aspetto generale, per l'epoca convenzionale, tipica dei modelli pari ruolo contemporanei ed in particolare della serie \"Pfeilflieger\" (letteralmente, \"volatore a freccia\"), definizione data dall'azienda a tutta la serie B-Typ: monomotore in configurazione traente, biposto, con fusoliera realizzata interamente in legno, velatura biplana e carrello fisso.\nLa fusoliera, a sezione rettangolare realizzata con struttura in legno e rivestita con pannelli in compensato, tranne che nella parte anteriore, in metallo, era caratterizzata da un unico lungo abitacolo aperto dotato di parabrezza con al suo interno due posti collocati in tandem, l'anteriore destinato al pilota ed il posteriore all'osservatore con mansioni anche di mitragliere. Posteriormente terminava in un impennaggio classico monoderiva caratterizzato dall'elemento verticale di forma squadrata abbinato al lungo elemento orizzontale, sdoppiato, a pianta triangolare e controventato superiormente, dotato di un unico elemento mobile.\nLa configurazione alare era biplano-sesquiplana a scalamento positivo, con l'ala superiore, montata alta a parasole, di apertura leggermente pi\u00f9 ampia dell'inferiore spostata verso coda, montata bassa sulla fusoliera; entrambe le ali erano caratterizzate da un leggero angolo di freccia. Le due superfici erano collegate tra loro da una doppia coppia di montanti interalari, due per lato, integrati da tiranti in cavetto d'acciaio.\nIl carrello d'atterraggio era un semplice biciclo anteriore fisso caratterizzato da ruote di grande diametro collegate tra loro da un assale rigido ed alla fusoliera da un castello tubolare, integrato posteriormente da un pattino d'appoggio collocato sotto la coda.\nLa propulsione era affidata ad un motore Austro-Daimler 6, un 6 cilindri in linea raffreddato a liquido capace di erogare una potenza, in quella versione, pari a 160 PS (118 kW), posizionato longitudinalmente all'apice anteriore della fusoliera, ed abbinato ad un'elica bipala in legno a passo fisso.\nL'armamento era costituito da una, o occasionalmente due, mitragliatrice Schwarzlose M.07/12 calibro 8 mm, normalmente montata su supporto brandeggiabile ad anello nell'abitacolo posteriore, alla quale era abbinata una seconda montata in caccia, posizionata centralmente all'interno di una piccola gondola sopra l'ala superiore a disposizione del pilota."}
{"id": "4390112", "revid": "1305772", "url": "https://it.wikipedia.org/wiki?curid=4390112", "title": "Kappa Puppis", "text": "Kappa Puppis (in lettera k latina) \u00e8 un nome posseduto da due diverse stelle, fra loro visivamente vicine, appartenenti alla costellazione della Poppa:\nNon vanno confuse con \"\u03ba Puppis\" (in lettera greca), una stella inesistente in quanto la lettera \u03ba dell'antica costellazione della Nave Argo \u00e8 assegnata a una stella ora compresa nella costellazione delle Vele. Vedi \u03ba Velorum."}
{"id": "4390113", "revid": "38120", "url": "https://it.wikipedia.org/wiki?curid=4390113", "title": "Robin (Terra-Due)", "text": "Robin di Terra-Due \u00e8 una versione alternativa del supereroe Robin della DC Comics, che fu introdotto nella DC Comics dopo la creazione della Terra-Due, un mondo parallelo che fu retroattivamente disposto come la casa dei personaggi protagonisti della Golden Age dei Fumetti. Questo permise ai creatori di pubblicarne i fumetti con Robin protagonista ed al contempo ignorare le storie della Golden Age, risolvendo un'incongruenza, in quanto Robin fu il protagonista di una sua serie omonima fin dalla sua prima comparsa.\nLa storia del Robin di Terra-Due raccoglie tutte le storie precedentemente narrate negli anni quaranta e cinquanta, mentre le avventure del Robin principale (che viveva su Terra-Uno) cominciarono pi\u00f9 avanti nel tempo e con alcuni elementi delle sue origini leggermente diverse. Entrambi furono descritti come individui separati, anche se paralleli, che vivevano ognuno nel proprio universo, e dove naturalmente l'omonimo pi\u00f9 \"maturo\" dei due si sta avvicinando alla pensione e alla morte.\nInizi nella Silver Age.\nAll'alba della Silver Age dei fumetti, la DC decise di re-immaginare molti dei suoi pi\u00f9 grandi supereroi. Flash e Lanterna Verde furono re-immaginati come Barry Allen e Hal Jordan, mentre Superman e Batman rimasero gli stessi. Si scopr\u00ec pi\u00f9 avanti che gli eroi correnti vivevano su un mondo parallelo a quello degli eroi della Golden Age. Quando Barry Allen incontr\u00f2 Jay Garrick signific\u00f2 che esistevano due Flash, due Lanterne Verdi, due Superman, e due Batman. Dato che Batman e Superman rimasero intoccati, la divergenza tra i due personaggi era solamente la loro et\u00e0.\nStoria del personaggio.\nInfanzia e prime avventure.\nLe origini e la storia di Robin iniziano allo stesso modo della sua versione classica ad eccezione per le tempistiche, poich\u00e9 le sue avventure iniziano fu stampato l'originale primo numero di \"Detective Comics\" n. 38, nel 1940. La maggior parte degli eventi che circondano i suoi anni di addestramento sono gli stessi, ma avvengono molto prima.\nStoria della Silver Age.\nInfine, Robin assunse la posizione di Batman come primo combattente del crimine di Gotham. A differenza della sua controparte di Terra-Uno, le si distanzi\u00f2 dall'ombra del suo mentore quando adott\u00f2 l'identit\u00e0 di Nightwing, questa versione adott\u00f2 un costume che mima numerosi elementi di quello di Batman (inclusa un'insegna con una \"R\" circondata da un cerchio e sovrastante un paio di ali da pipistrello). Mentre il suo doppio pi\u00f9 giovane frequentava e abbandonava il college prematuramente, Grayson continu\u00f2 gli studi fino ad ottenere una laurea in legge. Infine, divenne un procuratore praticante nella ditta legale che assunse poi il nome di Cranston, Grayson e Wayne.\nRobin fu iniziato nella Justice Society of America, diventandone membro dopo il ritiro di Batman dalla squadra. Durante il suo periodo con la JSA, divenne amico di numerosi membri, e pi\u00f9 in particolare di Johnny Thunder, mentre svilupp\u00f2 una certa animosit\u00e0 nei confronti di Hawkman che espresse riluttanza verso la sua entrata nella squadra. Anni pi\u00f9 tardi, Robin, insieme ai suoi colleghi eroi, per\u00ec per mano della Justice League a causa del coinvolgimento del residente di Terra Prime diventato criminale Cary Bates, pur venendo poi resuscitato. Dopo questa esperienza ricerc\u00f2 uno stile diverso nella sua uniforme, cambiandone stile e colori.\nDurante la sua carriera post-Gotham City, Dick lasci\u00f2 Gotham per diventare Ambasciatore degli Stati Uniti d'America in Sudafrica durante la met\u00e0 degli anni settanta, mentre continuava la sua carriera eroica per un breve periodo in quel paese. La sua inclusione nella serie della Justice Society, secondo lo scrittore Gerry Conway \"fu un cenno al presente\". Dopo il suo coinvolgimento con la Justice Society of America quando i criminali Brainwave e Per Degaton tentarono di distruggere il mondo in numerosi punti chiavi inclusi Cina, Sudafrica e Seattle negli Stati Uniti, ritorn\u00f2 a Gotham City. Si un\u00ec a Batman per l'ultima avventura che i due ebbero fianco a fianco, assistendo la Justice Society, la Justice League, e la All- Star Squadron di Shazam nello sconfiggere numerosi criminali incluso il Joker, durante il piano di King Kull di distruggere l'umanit\u00e0 su tutte e tre le Terre.\nPoco dopo, l'allora Commissario di Polizia Bruce Wayne, sotto l'effetto dei poteri dello Psico-Pirata, manipol\u00f2 Robin e altri ex membri in pensione della JSA perch\u00e9 attaccassero i membri attivi. Successivamente rientr\u00f2 in servizio aiutando la Justice Society e la figlia di Bruce, Helena Wayne contro Bill Jensen, un colletto bianco criminale catturato quando Wayne raggiunse abilit\u00e0 mistiche. Robin e la Cacciatrice osservarono mentre Jensen minacciava le torri gemelle del commercio di Gotham e che alla fine si consum\u00f2 con Batman, riuscendo a rintracciare Frederick Fast che diede a Jensen le sue abilit\u00e0 per ragioni non specificate.\nGrayson lasci\u00f2 Gotham dopo quest'incidente, ritornando anni dopo quando il Joker salt\u00f2 fuori dal pensionamento per attaccare prominenti Gothamiti incluso il Commissario di Polizia O'Hara. Indossando il costume di Batman e assumendone l'identit\u00e0, la sua presenza ipnotizz\u00f2 il Joker abbastanza a lungo perch\u00e9 la Cacciatrice potesse catturarlo. Procedette poi rintracciando il vero cervello dietro il crimine organizzato di Gotham. A questo punto, svilupp\u00f2 dei sentimenti non espressi per la Cacciatrice, lasciando per\u00f2 Gotham un'ennesima volta prima che questi si intensificassero.\nDick fu poi costretto ad agire legalmente in caso contro la Justice Society coinvolgendo un diario scritto da Bruce Wayne, che insinuava che la prima squadra di supereroi erano collaborazionisti dei Nazisti durante la Seconda Guerra Mondiale. Grayson scopr\u00ec che nascosti nei passaggi vi erano prove che puntavano ad un piano di Per Degaton, che fu successivamente sventato. Venne poi a scoprire da Helena, che suo padre si ammal\u00f2 di cancro terminale durante il suo periodo come editore di un giornale.\nNella serie limitata \"Crisi sulle Terre infinite\", il multiverso come noi lo conosciamo fu distrutto. Tra i mondi perduti vi fu la Terra-Due. Dopo questa crisi, la Terra-Due \"non fu mai esistita\" e rimosse retroattivamente il Robin di Terra-Due dalla storia, mescolando elementi del suo passato con la Terra-Uno, creando effettivamente una nuova continuit\u00e0 moderna. Robin, insieme alla Cacciatrice, mor\u00ec proteggendo degli innocenti dalle mani dei demoni ombra dell'universo anti-materiale.\nTuttavia, una versione di questi Robin e Cacciatrice esistettero su un qualche piano dell'esistenza in quanto entrambi furono menzionati dallo Star-Spangled Kid originale mentre questi stava lavorando ad un caso con la Justice Society che coinvolgeva il criminale viaggiatore del tempo Extant.\nDivergenze con Terra-Uno.\nAttraverso la sua storia documentata, questa versione di Dick Grayson mostr\u00f2 un'incrollabile fedelt\u00e0 a Batman, addirittura rimpiazzando il suo mentore come membro vacante della Justice Society of America. Adott\u00f2 un costume simile a quello del suo mentore, inclusi veicoli equipaggiati a posteriori e dispositivi derivanti dalle versioni originali di Batman piuttosto che utilizzando degli equipaggiamenti unici usati dal Grayson di Terra-Uno. Restando al fianco del suo mentore durante l'influenza dello Psico-Pirata su Wayne e, successivamente, durante il cancro, illustr\u00f2 la sua completa fede nel suo guardiano di un tempo.\nRobin svilupp\u00f2 risentimento verso il Batman di Terra-Uno durante il loro primo incontro dopo la morte dell'originale, tramutando poi questo sentimento in rispetto invidioso e infine in accettazione. Precedentemente, Robin mostr\u00f2 una specie di comportamento quasi damentore nei confronti della sua giovane controparte, provvedendo a fornirgli un costume con elementi che lui stesso avrebbe adottato.\n\"52\".\nNel numero finale di \"52\", fu rivelato un nuovo multiverso, originariamente consistente di 52 identiche realt\u00e0. Tra le realt\u00e0 parallele mostrate esiste la designata \"Terra-2\". Come risultato del \"mangiare\" aspetti di questa realt\u00e0 da parte di Mr. Mind, questa nuova versione ebbe aspetti visivi simili a quelli della Terra-Due pre-Crisi, includendo Robin tra gli altri personaggi della Justice Society of America.\nBasato su un commento di Grant Morrison, questo universo alternativo non \u00e8 la Terra-2 pre-Crisi. Tuttavia, in \"Justice Society of America Annual\" n. 1, pubblicato nell'estate 2008, Silver Scarab spieg\u00f2 che gli eventi della Crisi erano ricordati dalla gente di questa Terra-2, e che dalla \"loro\" prospettiva la Terra-2 era l'unica Terra ad essere sopravvissuta alla Crisi, sollevando cos\u00ec teorie sulla veridicit\u00e0 della distruzione di Terra-2 o se fosse mai stata veramente rimpiazzata da una sua nuova versione. Certamente, Robin, la Cacciatrice e la Justice Society erano tutti vivi.\nTuttavia, fu confermato in \"Justice Society Annual\" n. 1 (2008) che la Terra-2 post-Crisi era completamente separata dalla Terra-Due pre-Crisi, cominciando dalla morte di Alan Scott, dal pensionamento di Wonder Woman e della sua incoronazione come Regina delle Amazzoni, Jay Garrick era un ragazzo (non confermato se era sempre lui o suo figlio) e pi\u00f9 direttamente a Grayson, Wayne era stato ucciso dal Joker come affermato dalla Helena di Terra-2 post-Crisi e dal vecchio Joker morente che conosceva direttamente le identit\u00e0 segrete di Batman di Terra-2, della Cacciatrice e dello stesso Robin. Sempre affermato in \"Justice Society Annual\" n. 1, come diversamente tra il Grayson di Terra-2 post-Crisi dalla sua versione precedente, ci fu il fatto che il Grayson di Terra-2 post-Crisi era innamorato di Helena Wayne e lei ricambiava il suo amore, anche se non lo affermarono mai neanche a loro stessi. Questa \u00e8 una completa inversione dalle versioni pre-Crisi di Terra-Due, che si consideravano fratello e sorella, poich\u00e9 furono entrambi cresciuti dal Bruce Wayne di Terra-Due pre-Crisi, Commissario di Polizia di Gotham City.\nRobin di Terra-Due in altri media.\nGrayson comparve nell'episodio \"The Color of Revenge\" della serie animata \"\". Questa versione di Robin fu descritta come il protettore di Bl\u00fcdhaven - la citt\u00e0 in cui combatte il crimine nei fumetti come Nightwing - ma vestiva un costume giallo, non grigio come quello di Batman, come mostrato in \"Justice League of America\" vol. 1 n. 55, come quello del Robin adulto di Terra-Due pre-Crisi. La rottura tra lui e Batman si era gi\u00e0 formata, e lo si vide arrabbiato con Batman perch\u00e9 lo trattava ancora come se fosse la sua spalla piuttosto che un collega supereroe. Fu solo dopo aver cooperato con Batman per sconfiggere Crazy Quilt che Robin ottenne il rispetto che desiderava. Dopo che Crazy Quilt fu sconfitto, Robin si un\u00ec a Batman quando Killer Moth dirott\u00f2 la Gotham Bank Money Train, ma fu a cavallo del cart del sidecar di Batman (qualcosa che lui stesso afferm\u00f2 di non voler pi\u00f9 fare).\nRitorn\u00f2 poi come Robin, sempre indossando il suo costume giallo, nell'episodio \"Sidekicks Assemble!\" dove Dick fu mostrato al fianco dei membri originali della realt\u00e0 principale dei Teen Titans Speedy (Roy Harper) ed Aqualad (Garth) ora entrambi giovani uomini che volevano il diritto di essere considerati eroi adulti contro Ra's al Ghul, e non pi\u00f9 spalle dei loro mentori. Alla fine dell'episodio, Grayson cambi\u00f2 la sua identit\u00e0 e nome in quelle di Nightwing. Anche in questa realt\u00e0, era ancora Batman che diede a Grayson il suo nome in codice, proprio come nella sua versione dei fumetti e in altre versioni animate come la serie animata \"Teen Titans\"."}
{"id": "4390114", "revid": "31269", "url": "https://it.wikipedia.org/wiki?curid=4390114", "title": "Polizeiinspektion 1", "text": "Polizeiinspektion 1 \u00e8 una serie televisiva poliziesca tedesca prodotta da Helmut Ringelmann ed andata in onda sull'emittente televisiva ARD dal 1977 al 1988. Interpreti principali sono Walter Sedlmayr, Elmar Wepper e Max Grie\u00dfer; la serie fu diretta principalmente da Zbyn\u011bk Brynych e Michael Braun.\nDella serie furono prodotte 10 stagioni, per un totale di 130 episodi. La prima puntata and\u00f2 in onda il 1\u00ba ottobre 1977; l'ultima \u00e8 stata trasmessa il 19 dicembre 1988.\nDescrizione.\nProtagonista della serie \u00e8 un commissariato di polizia di Monaco di Baviera, a capo del quale c'\u00e8 Franz Sch\u00f6ninger detto Franz. A lui si affiancano i colleghi Helmut Heinl e Robert \"Bertl\" Moosgruber.\nOltre alle indagini poliziesche, entra in scena anche la vita privata dei protagonisti: Franz \u00e8 sposato con Elisabeth ed ha un figlio di nome Karli, mentre Helmut \u00e8 sposato con Ilona ed ha una figlia di nome Susi."}
{"id": "4390127", "revid": "287204", "url": "https://it.wikipedia.org/wiki?curid=4390127", "title": "Chiesa di San Gaetano (Treviso)", "text": "La chiesa di San Gaetano \u00e8 un luogo di culto cattolico del centro di Treviso, sede dell'omonima rettoria dipendente dalla Parrocchia di Santa Maria Maggiore.\nStoria.\nSede dell'ospizio dei Cavalieri templari, fu edificata una prima volta nel XIII secolo. Ancor oggi si conservano tracce di quell'edificio, unitamente a parti affrescate di epoca romanica. Soppressi i Templari, il 12 agosto 1308 con la bolla \"Faciens misericordam\" da papa Clemente V, la chiesa venne affidata ai Cavalieri Gerosolimitani che le attribuirono il nome di \"San Giovanni Battista al Tempio \" (la chiesa \u00e8 conosciuta, infatti, anche come San Giovanni Gerosolimitano). Venne poi data \"in commendam\" ai Morosini, quindi ai Cornaro e infine ai Mocenigo. Nel XIX secolo pass\u00f2 alla Diocesi, ente cui tuttora appartiene.\nDescrizione.\nEsterno.\nA partire dal 1504 fu innalzata l'attuale facciata ad opera di Giacomo del Lago di Como. Essa appare tripartita, a doppio ordine e con timpano triangolare, arricchita da una raffinata fascia decorativa in affresco, nonch\u00e9 da un altro affresco, nel timpano, del \"battesimo di Ges\u00f9\". Il resto dell'edificio fu eretto nel 1509 su progetto di Antonio Maria da Milano, che eresse puri preimetrali ed abside ispirandosi alla cappella del Santissimo Sacramento della cattedrale cittadina.\nInterno.\nInternamente si presenta a navata unica, con due cappelle laterali sporgenti e altri due altari ai lati dell'arco trionfale. Fu completamente rimaneggiata a partire dal 1768, quando in luogo del precedente aspetto gotico, fu trasformata in un raffinato ambiente barocco. Conserva numerosi dipinti racchiusi in eleganti cornici a stucco, tra i quali spiccano cinque tele di Giambattista Canal.\nOrgano a canne.\nSulla cantoria in controfacciata, con parapetto riccamente intagliato in stile rococ\u00f2, racchiuso entro un'elegante cassa dipinta a finto marmo, si trova l'organo a canne Callido \"opus 62\", costruito nel 1770; pesantemente rimaneggiato nel 1878 dall'organaro Tolfo di San Vito al Tagliamento, \u00e8 stato riportato alle sue caratteristiche originarie da Gustavo Zanin di Codroipo nel 1993.\nLo strumento \u00e8 a trasmissione meccanica sospesa, con un'unica tastiera di 50 note con prima ottava scavezza e pedaliera a leggio con ottava scavezza e l'ultimo pedale che attiva il \"Tamburo\".\nEventi ospitati.\nLa chiesa ha ospitato nel maggio 2018 un concerto jazz, facente parte del festival musicale Treviso Suona Jazz. Anche l'edizione 2019 del medesimo festival si \u00e8 caratterizzata per un concerto in questa sede il giorno 24.5.2019, con i musicisti Gabriele Mirabassi e Simone Zanchini."}
{"id": "4390132", "revid": "55840117", "url": "https://it.wikipedia.org/wiki?curid=4390132", "title": "Guardie zoofile", "text": ""}
{"id": "4390133", "revid": "263989", "url": "https://it.wikipedia.org/wiki?curid=4390133", "title": "University of Vermont", "text": ""}
{"id": "4390134", "revid": "1444886", "url": "https://it.wikipedia.org/wiki?curid=4390134", "title": "Stress block", "text": "Con stress block ci si riferisce a uno dei 3 diagrammi di tensioni-deformazioni del calcestruzzo. In alternativa al diagramma parabola-rettangolo (il pi\u00f9 comune) la normativa ammette l'uso del diagramma rettangolare equivalente, esteso a 0.8 volte l'altezza della zona compressa.\nNel caso di sezione rettangolare, l'uso del diagramma rettangolare comporta k=0.8 e \u03b7=0.4 e dunque \u00e8 praticamente equivalente al diagramma parabola-rettangolo. Nel caso di sezioni a T, l'ipotesi di trascurare il contributo del calcestruzzo teso fa s\u00ec che, quando l'asse neutro attraversa la soletta, la sezione a T inflessa si comporti allo stesso modo di una sezione rettangolare con base uguale alla larghezza della soletta compressa. Quando invece l'asse neutro cade al di sotto del lembo inferiore della soletta, il comportamento cambia e non sono pi\u00f9 validi i coefficienti k e \u03b7. In questo caso l'utilizzo dello stress block permette di calcolare con facilit\u00e0 le risultanti di compressione nella soletta e nella nervatura. Nel caso interessi solo la soletta, si svolge il calcolo allo stesso modo di una sezione rettangolare utilizzando i coefficienti di cui sopra; nel caso interessi anche la nervatura, si pu\u00f2 dividere la risultante di compressione totale nella risultante della soletta e nella risultante della nervatura. Poich\u00e9 non \u00e8 noto a priori se lo stress block interessi solamente la soletta o anche la nervatura, si pu\u00f2 procedere assumendo in prima approssimazione che esso interessi solamente la soletta, si calcola l'asse neutro corrispondente e si controlla che sia verificata la condizione 0.8x \u2264 t. Se questa \u00e8 soddisfatta, l'asse neutro \u00e8 corretto e si procede col calcolo del momento resistente; se invece risulta 0.8x &gt; t si ripete il calcolo nell'ipotesi che lo stress block coinvolga anche la nervatura."}
{"id": "4390141", "revid": "22475", "url": "https://it.wikipedia.org/wiki?curid=4390141", "title": "Susan de Vere", "text": "Biografia.\nLady Susan era la pi\u00f9 giovane figlia di Edward de Vere, XVII conte di Oxford, e di lady Anne Cecil, figlia dello statista William Cecil, I barone Burghley, capo consigliere della regina Elisabetta ed esponente di spicco del suo Consiglio privato.\nQuando aveva un anno sua madre mor\u00ec. Lei e le sue sorelle vissero a casa del nonno materno Richard Cecil, dove ricevettero una formazione eccellente. Nel 1591 il padre di Susan si spos\u00f2 per la seconda volta con Elizabeth Trentham.\nMatrimonio.\nPoco dopo la morte del padre, il 27 dicembre 1604, Susan spos\u00f2 Philip Herbert, IV conte di Pembroke (1584-1649). Herbert era un cortigiano e politico inglese durante il regno di Giacomo I e Carlo I. \nUn anno dopo il matrimonio, fu creato \"barone Herbert di Shurland\" e \"I conte di Montgomery\". \nEbbero quattro figli:\nMorte.\nMor\u00ec nel 1629, e fu sepolta nell'Abbazia di Westminster, a Londra."}
{"id": "4390148", "revid": "1543377", "url": "https://it.wikipedia.org/wiki?curid=4390148", "title": "Dichiarazione di Welles", "text": "La dichiarazione di Welles (\"Welles Declaration\", in lingua inglese), fu un atto diplomatico di condanna nei confronti dell'occupazione sovietica delle repubbliche baltiche (Lituania, Lettonia ed Estonia) avvenuta tra il 14 ed il 17 giugno 1940, mentre l'attenzione del mondo era concentrata sul conflitto fra la Germania e la Gran Bretagna (la Francia, che era gi\u00e0 capitolata dopo l'occupazione di Parigi da parte della \"Wehrmacht\", aveva chiesto l'armistizio alla Germania). Essa venne emessa il 23 luglio 1940 dal sottosegretario di Stato Sumner Welles (dal quale il nome), ed iniziava proclamando il rifiuto, da parte degli Stati Uniti d'America, di riconoscere ufficialmente l'annessione dei tre piccoli stati baltici. Essa fu un'applicazione della dottrina Stimson alla questione Baltica.\nLa dichiarazione era conforme all'atteggiamento del presidente Franklin Delano Roosevelt verso le espansioni territoriali e rifletteva il punto di vista dei livelli pi\u00f9 alti della sua amministrazione.\nAntefatti.\nTra il XIX ed il XX secolo.\nDurante tutto il XIX secolo la zona era controllata dalla Russia imperiale. I movimenti del Risveglio nazionale lettone, Risveglio nazionale lituano e quello estone, si adoperavano per ottenere l'indipendenza dei rispettivi Paesi. Terminata la prima guerra mondiale lo scopo fu ottenuto: la Lituania proclam\u00f2 la propria indipendenza il 16 febbraio 1918, l'Estonia la proclam\u00f2 il 24 febbraio 1918 e la Lettonia il 18 novembre 1918. Tutti e tre gli stati furono ammessi come stati indipendenti alla Societ\u00e0 delle Nazioni nel 1921.\nGli Stati Uniti li riconobbero ufficialmente tutti e tre nel luglio del 1922. Il riconoscimento ebbe luogo durante la transizione fra l'Amministrazione democratica di Woodrow Wilson e quella repubblicana di Warren Harding.\nGli Stati Uniti non presero alcuna iniziativa significativa, n\u00e9 sul piano economico n\u00e9 su quello politico, nei confronti dei tre Paesi Baltici durante il periodo fra le due guerre mondiali, tuttavia intrattennero con essi normali rapporti diplomatici.\nGli Stati Uniti avevano sofferto, durante la prima guerra mondiale, una perdita di vite umane e perseguirono una politica isolazionista, determinati ad evitare ogni eventuale coinvolgimento nei conflitti europei. Nel 1932 il segretario di Stato Henry L. Stimson critic\u00f2 formalmente l'invasione giapponese della Manciuria del 1931 e la risultante dottrina Stimson fu la base per la futura dichiarazione Welles\nLo scoppio della seconda guerra mondiale.\nLa situazione cambi\u00f2 con lo scoppio della seconda guerra mondiale. A settembre del 1939 i tedeschi invasero la Polonia, la Gran Bretagna ne rimase coinvolta e la serie di successi delle armate tedesche in Danimarca e Norvegia e nei Paesi Bassi durante la primavera del 1940 fu allarmante. La Gran Bretagna era palesemente minacciata e i suoi governanti discussero la possibilit\u00e0 di un'alleanza con l'Unione Sovietica. In quelle circostanze un confronto diretto con la Gran Bretagna sul Baltico era difficoltoso.\nRoosevelt non desiderava coinvolgere gli Stati Uniti nella guerra; il suo \"discorso della quarantena\", tenuto il 5 ottobre 1937 a Chicago e denunciante le aggressioni di Italia, Germania e Giappone ricevette risposte di tipo opposto: critiche da alcuni commentatori e plauso da altri.\nWelles si sent\u00ec pi\u00f9 libero dopo questo discorso e guardava alle questioni post-belliche dei confini ed all'impostazione di un corpo armato internazionale, sotto la guida degli Stati Uniti, che potesse intervenire in queste inevitabili dispute. Roosevelt vide il pi\u00f9 severo documento pubblico di Welles come un esperimento che avrebbe saggiato l'umore del pubblico riguardo alla politica estera statunitense.\nI protocolli segreti contenuti nel patto Molotov-Ribbentrop del 1939 fra Germania ed Unione Sovietica relegavano Estonia, Lettonia e Lituania nella sfera d'influenza sovietica. Durante il periodo fra la fine del 1939 e l'inizio del 1940 l'Unione Sovietica emise una serie di \"ultimatum\" ai governi degli Paesi Baltici, che terminarono con la loro completa annessione all'Unione Sovietica. (Quasi nello stesso periodo, l'Unione Sovietica esercitava una simile pressione sulla Finlandia.) Circa 30.000 soldati sovietici entrarono nei Paesi Baltici nel giugno 1940 e seguirono gli arresti dei loro \"leader\" e di molti cittadini. Elezioni di \"Assemblee del Popolo\" furono tenute a met\u00e0 di luglio nei tre stati e i candidati sostenuti dagli occupanti ebbero fra il 92.2% e il 99.2% dei voti. Nel mese di giugno John Cooper Wiley, funzionario del Dipartimento di Stato invi\u00f2 a Washington, mediante telegrammi in codice, informazioni sugli sviluppi nel Baltico e tali rapporti ebbero influenza su Welles. Gli Stati Uniti risposero il 15 luglio con un emendamento all'\"Ordine esecutivo n. 8389\" che \"congel\u00f2\" i beni dei Paesi Baltici negli USA, insieme poi a quelli per gli altri paesi occupati dalla Germania nazista ed emettendo la dichiarazione condannatoria di Welles.\nLa dichiarazione.\nLa preparazione.\nLa dichiarazione venne preparata con la collaborazione dell'alto funzionario del Dipartimento di Stato, Loy W. Henderson.\nIn una conversazione avvenuta il mattino del 23 luglio, Welles chiese a Henderson di preparare un comunicato stampa \u00ab\u2026esprimente simpatia per il popolo degli Stati Baltici e condanna dell'azione sovietica\u00bb. Dopo aver rivisto la bozza iniziale, Welles espresse enfaticamente l'opinione che essa non fosse abbastanza dura. In presenza di Henderson, Welles chiam\u00f2 Roosevelt e gli lesse il testo ed entrambi convenirono che era troppo blanda. Welles allora modific\u00f2 alcune frasi aggiungendone altre, apparentemente suggerite dal Presidente. Secondo Henderson:\n\u00abIl Presidente Roosevelt era indignato per il modo con il quale l'Unione Sovietica aveva annesso gli Stati Baltici ed approv\u00f2 personalmente le frasi condannatorie redatte dal sottosegretario Welles in materia.\u00bb La Dichiarazione venne resa pubblica e telegrafata all'ambasciata statunitense a Mosca, pi\u00f9 tardi nello stesso giorno.\nIl testo.\nCos\u00ec fu pubblicata la dichiarazione:\nImpatto.\nDurante la guerra.\nWelles annunci\u00f2 pure che il Governo degli Stati Uniti avrebbe continuato a riconoscere i Ministri degli esteri dei Paesi Baltici come inviati di un governo sovrano. Allo stesso tempo il Dipartimento di Stato diede istruzioni ai rappresentanti degli Stati Uniti affinch\u00e9 si ritirassero da quei Paesi per \"consultazioni\". Nel 1940 il quotidiano \"The New York Times\" descrisse la Dichiarazione di Welles come \u00ab\u2026uno dei documenti diplomatici pi\u00f9 eccezionali emesso dal Dipartimento di Stato in molti anni\u00bb.\nLa dichiarazione fu una fonte di contestazioni durante la successiva alleanza con la Gran Bretagna e la stessa Unione Sovietica, ma Welles persistette nel difenderla. Durante una discussione con i giornalisti Welles sostenne che l'URSS aveva manovrato per dare \u00ab\u2026una parvenza di legalit\u00e0 agli atti aggressivi a beneficio della Storia\u00bb.\nNel dicembre del 1941 il ministro degli Esteri Sovietico Molotov ricevette a Mosca il ministro per gli Affari esteri della Gran Bretagna Anthony Eden e gli sollecit\u00f2 un accordo che riconoscesse l'annessione del territorio delle tre repubbliche baltiche da parte del suo governo, ma Eden si rifiut\u00f2 di trattare l'argomento, adducendo come motivo l'impegno preso con gli Stati Uniti di non stipulare accordi che implicassero modifiche territoriali, prima della fine della guerra. Si convenne che Eden avrebbe trasmesso le richieste sovietiche al proprio governo ed a quello degli Stati Uniti. Questi furono informati ma obiettarono che l'aderire a tale richiesta avrebbe costituito una violazione della Carta Atlantica. Dopo l'ingresso degli Stati Uniti nella Seconda guerra mondiale, le cose cambiarono, ma in un primo tempo gli Stati Uniti mantennero le loro posizioni sul problema dei Paesi Baltici, nonostante l'atteggiamento pi\u00f9 possibilista della Gran Bretagna di Churchill.\nNel \"memorandum\" del 1942, che descriveva le sue conversazioni con l'ambasciatore britannico Lord Halifax, Welles sostenne che egli avrebbe preferito connotare il plebiscito, che approvava queste annessioni, come un falso. Nell'aprile dello stesso anno egli scrisse che l'annessione era \u00ab\u2026non solo indifendibile da un punto di vista morale, ma parimenti straordinariamente stupida.\u00bb Egli riteneva che qualunque concessione sulla questione baltica avrebbe creato un precedente che avrebbe condotto ad ulteriori conflitti di confine nella parte orientale della Polonia ed in altre zone.\nCon l'intensificarsi della guerra, Roosevelt accett\u00f2 la necessit\u00e0 di sostenere l'Unione Sovietica ed era riluttante a riferirsi a conflitti postbellici. Durante la Conferenza di Teheran, egli assicur\u00f2 Stalin scherzando, che se le Forze Armate Sovietiche avessero rioccupato i Paesi Baltici, egli non intendeva scatenare una guerra contro l'Unione Sovietica per questo motivo. Tuttavia, egli chiar\u00ec che la questione di un \"referendum\" e dei diritti di autodeterminazione avrebbe rivestito grande importanza per gli Stati Uniti. Nonostante il suo lavoro con i rappresentanti sovietici nei primi mesi del 1940 per spingere l'alleanza, Welles vide l'assenza di incarichi da parte di Roosevelt e di Churchill, come pericolosa.\nL'impatto postbellico.\nLa Dichiarazione di Welles colleg\u00f2 la politica statunitense verso i Paesi Baltici con la Dottrina Stimson, che non riconosceva le occupazioni giapponesi, tedesche ed italiane durante gli anni trenta. Essa rompeva con le politiche wilsoniane, che avevano sostenuto una forte presenza della Russia come contrappeso alla potenza della Germania. Durante la Guerra fredda, gli Stati Uniti usarono la questione Baltica come fulcro di leva nelle relazioni U.S.- URSS.\nHersch Lauterpacht, un giudice di diritto internazionale, descrisse le basi della dottrina del non-riconoscimento come fondata sul principio del \"ex injuria jus non oritur\":\nQuesta istituzione del non-riconoscimento si basa sul principio che gli atti contrari al diritto internazionale non sono validi e non possono divenire una fonte legittima di diritto per chi si \u00e8 comportato illegalmente. Essa applica al diritto internazionale uno dei principi del diritto riconosciuti dalle nazioni civilizzate. Il principio \"ex injuria jus non oritur\" \u00e8 una delle massime fondamentali della giurisprudenza. Un'illegalit\u00e0 non pu\u00f2, di norma, diventare una fonte legittima di diritto per chi viola la legge.\nCome la Dottrina Stimson, la Dichiarazione di Welles era di natura ampiamente simbolica, sebbene essa abbia offerto dei vantaggi materiali attraverso l'Ordine Esecutivo n. 8484.\nEssa rese possibile ai rappresentanti diplomatici delle tre repubbliche baltiche il finanziamento delle loro attivit\u00e0 in vari altri stati e la protezione della propriet\u00e0 delle navi battenti bandiera baltica. L'aver stabilito la politica di non riconoscimento consent\u00ec, dopo la guerra, a circa 120.000 profughi dai Paesi Baltici di evitare il rimpatrio nell'Unione Sovietica ed invocare dall'estero l'indipendenza dei loro paesi.\nLa posizione degli Stati Uniti riguardo ai Paesi Baltici ed alla loro annessione forzata all'Unione Sovietica rimase ufficialmente identica nei successivi 51 anni. Di conseguenza i Presidenti USA e le successive risoluzioni del Congresso riaffermarono la sostanza della Dichiarazione. Il Presidente Dwight D. Eisenhower afferm\u00f2 il diritto delle tre repubbliche all'indipendenza in una nota indirizzata al Congresso il 6 gennaio 1957. Dopo aver ratificato gli Accordi di Helsinki nel luglio 1975, alla Camera dei Rappresentanti pass\u00f2 una risoluzione che tale ratifica non avrebbe modificato l'atteggiamento ufficiale degli Stati Uniti sulla sovranit\u00e0 dei Paesi Baltici.\nIl 26 luglio 1983, nel 61\u00ba anniversario del riconoscimento \"de jure\" dei Paesi Baltici da parte degli Stati Uniti del 1922, il Presidente Ronald Reagan dichiar\u00f2 ancora una volta che gli Stati Uniti riconoscevano l'indipendenza di Estonia, Lettonia e Lituania. La dichiarazione venne anche letta alle Nazioni Unite. Nei 51 anni che seguirono gli eventi del 1940, tutte le mappe ufficiali degli USA e le pubblicazioni che citavano i Paesi Baltici comprendevano l'affermazione del non riconoscimento da parte degli Stati Uniti dell'annessione all'Unione Sovietica.\nI movimenti indipendentisti in questi stati negli anni ottanta e novanta ebbero successo e le Nazioni Unite riconobbero le tre repubbliche come stati indipendenti nel 1991. I tre stati divennero poi membri dell'Unione europea e della NATO. Il loro sviluppo dal momento in cui acquisirono l'indipendenza viene visto come una delle evoluzioni di maggior successo del periodo post-Sovietico.\nCommentando la Dichiarazione nel suo settantesimo anniversario, il Segretario di Stato Hillary Clinton la descrisse come \u00ab\u2026un tributo all'impegno di ciascuno dei nostri paesi verso gl'ideali di libert\u00e0 e democrazia.\u00bb Il 23 luglio 2010 a Vilnius, la capitale della Lituania, venne formalmente dedicata alla Dichiarazione una lapide commemorativa con testo in lingua inglese e lituana.\nBibliografia.\nin lingua inglese, salvo diverso avviso"}
{"id": "4390150", "revid": "1442080", "url": "https://it.wikipedia.org/wiki?curid=4390150", "title": "Tito Otacilio Crasso (console 261 a.C.)", "text": "Biografia.\nProbabilmente era fratello di Manio Otacilio Crasso, il console dell'anno 263 a.C.; Tito fu eletto console nel 261 a.C. con Lucio Valerio Flacco.\nEbbe il comando dell'esercito romano in Sicilia e prosegu\u00ec le operazioni militari dopo la presa di Agrigento. In ogni caso non si hanno notizie di battaglie e di altri fatti da ricordare durante il periodo del suo consolato."}
{"id": "4390156", "revid": "952962", "url": "https://it.wikipedia.org/wiki?curid=4390156", "title": "Buraza", "text": "Buraza \u00e8 un comune del Burundi situato nella provincia di Gitega con 47.485 abitanti (censimento 2008).\nSuddivisione amministrativa.\nIl comune \u00e8 suddiviso in 19 colline."}
{"id": "4390159", "revid": "767487", "url": "https://it.wikipedia.org/wiki?curid=4390159", "title": "Vasilij Vasil'evic Nikitin (mineralogista)", "text": "Fu docente di mineralogia all'Universit\u00e0 di Lubiana. Nella sua vita, principalmente dedicata, oltre che all'insegnamento, all'approfondimento dell'ottica cristallografica, adott\u00f2 nelle sue ricerche il metodo introdotto da Evgraf Stepanovi\u010d F\u00ebdorov per la determinazione delle costanti ottiche dei minerali, del quale divenne anche uno dei divulgatori, ampliandone nel contempo anche il campo di applicazione."}
{"id": "4390162", "revid": "767487", "url": "https://it.wikipedia.org/wiki?curid=4390162", "title": "Botte di fortuna", "text": "Botte di fortuna (\"The Brass Teapot\") \u00e8 un film del 2012 diretto da Ramaa Mosley.\nTrama.\nJohn e Alice sono una giovane coppia di sposi che vive in una piccola cittadina statunitense. Rimasti entrambi senza lavoro e con pochi soldi, per loro si prospetta un futuro difficile finch\u00e9 un incidente stradale li conduce in un negozio di antiquariato di due fratelli ebrei: qui Alice si ritrova attratta da un oggetto, una teiera, che decide di rubare.\nPresto i due si renderanno conto di non avere a che fare con una teiera comune: l'oggetto sembra infatti essere in grado di produrre magicamente denaro contante ogni qualvolta uno dei proprietari o una delle persone a loro vicine viene fisicamente ferita o comunque prova del dolore. Non resisteranno quindi alla tentazione di provocare del male a s\u00e9 stessi pur di iniziare ad accumulare soldi e provare cos\u00ec a risolvere i loro problemi, mentre gli originali proprietari della teiera hanno intenzione di recuperarla al pi\u00f9 presto.\nLa teiera d\u00e0 soldi in base al dolore provato (anche quello non fisico) e ne d\u00e0 sempre di meno, spingendo quindi la coppia a gesti sempre pi\u00f9 estremi come cercare di \"raccogliere\" i dolori degli altri o spingersi a cattiverie sempre peggiori. Ricevono pi\u00f9 volte visite poco amichevoli da parte dei due fratelli ebrei che cercano, senza successo, di riprendersi la teiera; visitando i parenti con l'intenzione di fare dichiarazioni sconvolgenti, si dichiarano solo gelosi e vegani.\nRendendosi conto che si stanno rammollendo decidono di smetterla, ma prima Alice vuole ottenere un milione di dollari commettendo l'omicidio di un pedofilo. Mentre scavano la fossa per nascondere il futuro cadavere, John si ribella e cerca aiuto dal Dr. Ling, un signore cinese che li aveva implorati pi\u00f9 volte di disfarsi della teiera: il Dr. Ling si dimostra amichevole come al solito ma li avverte che, per privare la teiera dei suoi poteri, essa deve essere donata da entrambi e per loro \u00e8 troppo tardi.\nPer convincere Alice a smetterla senza commettere l'omicidio, John tenta il suicidio con la teiera in mano, riuscendo a convincere la giovane moglie: durante la notte, per\u00f2, la teiera viene rubata da Arnie, un loro ex amico, che poi trovano a casa sua esaltato dal potere della teiera assieme a sua moglie; Arnie e la moglie decidono quindi di uccidere Alice e John sparandogli, ma in quel momento arrivano i due ebrei: si scatena quindi una sparatoria in cui restano uccisi Arnie, sua moglie e i due ebrei.\nLa coppia si libera quindi definitivamente della teiera donandola al dr. Ling, che li aspetta fuori dalla casa e che alla fine la getter\u00e0 in mezzo al mare; successivamente donano una generosa cifra ai loro amici.\nDistribuzione.\nDopo aver esordito al Toronto International Film Festival l'8 settembre 2012, viene distribuito in alcune piattaforme video on demand dal 28 febbraio 2013 e nelle sale statunitensi a cura della Magnolia Pictures dal 5 aprile 2013 in distribuzione limitata.\nAccoglienza.\nIl \"Los Angeles Times\" defin\u00ec la trama \u00abun mix insolito di favola e satira\u00bb, dove la bizzarra premessa cela verit\u00e0 pi\u00f9 semplici e correlate alla vita di tutti i giorni. L'\"Huffington Post\" defin\u00ec \u00absbalorditiva\u00bb la prima regia di un lungometraggio di Ramaa Mosley, spiegando come il film analizza con umanit\u00e0 e sensibilit\u00e0 temi riguardanti il sogno americano, l'attaccamento ai soldi e il cosa e quanto si \u00e8 disposti a fare pur di guadagnarne."}
{"id": "4390163", "revid": "1543377", "url": "https://it.wikipedia.org/wiki?curid=4390163", "title": "Noach (parashah)", "text": "Noach o Noah (ebraico: \u05e0\u05b9\u05d7\u05b7 \u2014 ebraico del nome proprio \"No\u00e8\", terza parola e incipit della relativa parashah) \u00e8 la seconda porzione settimanale della Torah (\"parashah\" o anche \"parsha/parsci\u00e0\") nel ciclo annuale ebraico di letture bibliche dal Pentateuco. Rappresenta il passo della Genesi. Gli ebrei lo leggono durante il secondo Shabbat dopo Simchat Torah, generalmente in ottobre o novembre.\nLa parashah narra le storie del Diluvio universale e dell'Arca di No\u00e8, della successiva ubriachezza di No\u00e8, della maledizione di Canaan e della Torre di Babele.\nLetture.\nNella lettura tradizionale della Torah durante lo Shabbat, la parshah \u00e8 suddivisa in sette letture, o in ebraico \u05e2\u05dc\u05d9\u05d5\u05ea, \"aliyot\". Nel testo masoretico del Tanakh (Bibbia ebraica), Parshah Noach ha sei divisioni a \"porzione aperta\" (ebr. \u05e4\u05ea\u05d5\u05d7\u05d4, \"petuchah\") (circa equivalenti a paragrafi, spesso abbreviati con la lettera ebraica \u05e4 - \"peh\", approssimativamente equivalente alla lettera italiana \"P\"). La Parshah Noach ha numerose altre suddivisioni, chiamate a \"porzione chiusa\" (ebr. \u05e1\u05ea\u05d5\u05de\u05d4, \"setumah\") (abbreviate con la lettera ebraica \u05e1 - \"samekh\", circa equivalente alla lettera italiana \"S\") nell'ambito delle divisioni a porzione aperta (\u05e4\u05ea\u05d5\u05d7\u05d4, \"petuchah\"). La prima porzione aperta (\u05e4\u05ea\u05d5\u05d7\u05d4, \"petuchah\") divide la prima lettura (\u05e2\u05dc\u05d9\u05d4, \"aliyah\"). La seconda porzione aperta (\u05e4\u05ea\u05d5\u05d7\u05d4, \"petuchah\"), ricopre la rimanenza della prima e di tutte le lettura dalla seconda alla quinta (\u05e2\u05dc\u05d9\u05d5\u05ea, \"aliyot\"). La terza e quarta divisione a porzione aperta (\u05e4\u05ea\u05d5\u05d7\u05d4, \"petuchah\") suddividono la sesta lettura (\u05e2\u05dc\u05d9\u05d4, \"aliyah\"); e la quinta e sesta divisione a porzione aperta (\u05e4\u05ea\u05d5\u05d7\u05d4, \"petuchah\") suddividono divide la settima lettura (\u05e2\u05dc\u05d9\u05d4, \"aliyah\"). Le divisioni a porzione chiusa (\u05e1\u05ea\u05d5\u05de\u05d4, \"setumah\") introducono la terza e quarta lettura (\u05e2\u05dc\u05d9\u05d5\u05ea, \"aliyot\") e suddividono la sesta e settima lettura (\u05e2\u05dc\u05d9\u05d5\u05ea, \"aliyot\").\nPrima lettura.\nNella prima lettura (\u05e2\u05dc\u05d9\u05d4, \"aliyah\"), la Torah narra di No\u00e8 che \"era uomo giusto e integro tra i suoi contemporanei e camminava con Dio.\" No\u00e8 aveva tre figli: Sem, Cam, e Jafet. \"Dio guard\u00f2 la terra ed ecco essa era corrotta, perch\u00e9 ogni uomo aveva pervertito la sua condotta sulla terra.\" La prima porzione aperta (\u05e4\u05ea\u05d5\u05d7\u05d4, \"petuchah\") finisce qui.\nNella continuazione della lettura, Dio dice a No\u00e8 di aver deciso di mandare un diluvio per \"distruggere sotto il cielo ogni carne, in cui \u00e8 alito di vita.\" Dio dirige No\u00e8 a costruire un'arca di legno di cipresso e di spalmarla di pece dentro e fuori. L'Arca doveva essere \"trecento cubiti di lunghezza, cinquanta di larghezza e trenta di altezza\", e avere un'apertura per la luce vicino al tetto, da un lato la porta e tre ponti. Dio poi annuncia che former\u00e0 un'alleanza con No\u00e8, e che questi, i suoi figli, sua moglie, le mogli dei figli e due di ogni specie di animale \u2014 maschio e femmina \u2014 sopravviveranno nell'Arca. No\u00e8 esegue tutto come Dio gli aveva comandato di fare. La prima lettura (\u05e2\u05dc\u05d9\u05d4, \"aliyah\") termina qui con la fine del capitolo \nSeconda lettura.\nNella seconda lettura (\u05e2\u05dc\u05d9\u05d4, \"aliyah\"), al capitolo sette giorni prima del Diluvio, Dio dice a No di entrare nell'Arca insieme alla famiglia, e di prendere sette paia di animali puri e di ogni uccello, e un paio di ogni altro animale, per tenere in vita le loro specie. Quando No\u00e8 comp\u00ec 600 anni, il Diluvio arriv\u00f2 e nello stesso giorno No\u00e8, la sua famiglia e gli animali, entrarono nell'Arca e Dio li chiuse dentro. La seconda lettura (\u05e2\u05dc\u05d9\u05d4, \"aliyah\") finisce qui.\nTerza lettura.\nNella terza lettura (\u05e2\u05dc\u05d9\u05d4, \"aliyah\"), le piogge caddero per 40 giorni e 40 notti, le acque inondarono ovunque superando le montagne di 15 cubiti, e tutto per\u00ec, eccetto No\u00e8 e coloro che erano con lui sull'Arca: \"Per\u00ec ogni essere vivente che si muove sulla terra, uccelli, bestiame e fiere e tutti gli esseri che brulicano sulla terra e tutti gli uomini... Cos\u00ec fu sterminato ogni essere che era sulla terra.\" Dopo che le acque furono restate alte sopra la terra per centocinquanta giorni, Dio si ricord\u00f2 di No\u00e8 e degli animali, e fece soffiare un vento che spinse via le acque dalla terra, cosicch\u00e9 l'Arca si pos\u00f2 sui monti di Ararat. Alla fine dei 40 giorni, No\u00e8 apr\u00ec la finestra e mand\u00f2 fuori un corvo \" per vedere se le acque si fossero ritirate, ed esso usc\u00ec andando e tornando finch\u00e9 si prosciugarono le acque sulla terra.\" Poi mand\u00f2 fuori una colomba, per accertare se le acque si fossero ritirate dal suolo, ma la colomba, \"non trovando dove posare la pianta del piede, torn\u00f2 a lui nell'arca, perch\u00e9 c'era ancora l'acqua su tutta la terra.\" Aspett\u00f2 quindi altri sette giorni, poi di nuovo fece uscire la colomba, che \"torn\u00f2 a lui sul far della sera; ecco, essa aveva nel becco un ramoscello di ulivo.\" No\u00e8 aspett\u00f2 altri sette giorni e poi rimand\u00f2 fuori la colomba, che non torn\u00f2 pi\u00f9. Quando tolse la copertura dell'arca, vide che la superficie del suolo era asciutta. La terza lettura (\u05e2\u05dc\u05d9\u05d4, \"aliyah\") e la porzione chiusa (\u05e1\u05ea\u05d5\u05de\u05d4, \"setumah\") finiscono qui.\nQuarta lettura.\nNella quarta lettura (\u05e2\u05dc\u05d9\u05d4, \"aliyah\"), Dio dice a No\u00e8 di uscire dall'Arca con la sua famiglia e di liberare gli animali. Poi No\u00e8 eleva un altare a Dio e offre in sacrificio uno di ogni animale mondo e di ogni uccello mondo. \"Il Signore ne odor\u00f2 la soave fragranza e pens\u00f2: \u00abNon maledir\u00f2 pi\u00f9 il suolo a causa dell'uomo, perch\u00e9 l'istinto del cuore umano \u00e8 incline al male fin dalla adolescenza; n\u00e9 colpir\u00f2 pi\u00f9 ogni essere vivente come ho fatto. Finch\u00e9 durer\u00e0 la terra, seme e messe, freddo e caldo, estate e inverno, giorno e notte non cesseranno\u00bb\". Dio bened\u00ec No\u00e8 ed i suoi figli e disse loro: \u00abSiate fecondi e moltiplicatevi e riempite la terra. Il timore e il terrore di voi sia in tutte le bestie selvatiche e in tutto il bestiame e in tutti gli uccelli del cielo ... Quanto si muove e ha vita vi servir\u00e0 di cibo.\u00bb Dio proib\u00ec la consumazione di \"carne con la sua vita - cio\u00e8 il suo sangue dentro\" \u2013 dicendo inoltre: \u00abne domander\u00f2 conto ad ogni essere vivente e domander\u00f2 conto della vita dell'uomo all'uomo, a ognuno di suo fratello. Chi sparge il sangue dell'uomo dall'uomo il suo sangue sar\u00e0 sparso, perch\u00e9 ad immagine di Dio Egli ha fatto l'uomo.\u00bb Dio ripete quindi che siano fecondi e prolifichino. La quarta lettura (\u05e2\u05dc\u05d9\u05d4, \"aliyah\") e la porzione chiusa (\u05e1\u05ea\u05d5\u05de\u05d4, \"setumah\") terminano qui.\nQuinta lettura.\nNella quinta lettura (\u05e2\u05dc\u05d9\u05d4, \"aliyah\"), Dio stabilisce un'alleanza con No\u00e8, coi suoi figli e con ogni creatura vivente, che mai pi\u00f9 avrebbe mandato un diluvio a distruggere la terra. Dio mette l'arcobaleno tra le nuvole in cielo quale segno della Sua alleanza in terra cosicch\u00e9, \u00abquando raduner\u00f2 le nubi sulla terra e apparir\u00e0 l'arco sulle nubi ricorder\u00f2 la mia alleanza che \u00e8 tra me e voi e tra ogni essere che vive in ogni carne e noi ci saranno pi\u00f9 le acque per il diluvio, per distruggere ogni carne.\u00bb La quinta lettura (\u05e2\u05dc\u05d9\u05d4, \"aliyah\") e la seconda porzione aperta (\u05e4\u05ea\u05d5\u05d7\u05d4, \"petuchah\") terminano qui.\nSesta lettura.\nNella sesta lettura (\u05e2\u05dc\u05d9\u05d4, \"aliyah\"), No\u00e8 \u00e8 il primo a piantare una vigna e si ubriaca, rimanendo scoperto nella sua tenda. Cam, padre di Canaan, vede la nudit\u00e0 di suo padre e lo dice ai suoi fratelli. Sem e Jafet pongono un panno su entrambe le loro schiene e, camminando all'indietro, coprono loro padre senza guardare la sua nudit\u00e0. Quando No\u00e8 si sveglia e apprende cosa Cam gli aveva fatto, maledice Canaan, il figlio di Cam, che diventi \"schiavo degli schiavi\" di Jafet e Sem, mentre prega Dio di arricchire Jafet e benedire Sem. \"L'intera vita di No\u00e8 fu di novecentocinquanta anni, poi mor\u00ec.\" La terza porzione (\u05e4\u05ea\u05d5\u05d7\u05d4, \"petuchah\") finisce qui.\nLa lettura continua col capitolo , che elenca i discendenti di Sem, Cam e Jafet dai quali provennero le nazioni della terra dopo il Diluvio. Tra i discendenti di Jafet ci furono le nazioni marittime. Cush, figlio di Cam, ebbe un figlio di nome Nimrod, che divenne il primqui con la fine del capitolo 10 o potente della terra, grande cacciatore, re di Babilonia e del territorio di Shinar. Da l\u00ec origin\u00f2 Asshur, che edific\u00f2 Ninive. Mizraim, figlio di Cam, ebbe dei figli che originarono i filistei e i caphtoriti. Un porzione chiusa (\u05e1\u05ea\u05d5\u05de\u05d4, \"setumah\") finisce qui.\nProseguendo la lettura, i discendenti di Canaan \u2014 Sidone, Heth, i gebusei, gli amorrei, i girgasiti, gli hiviti, gli arkiti, i siniti, gli arvaditi, gli zemariti e gli amatiti \u2014 si sparsero da Sidone fino a Gherar, vicino Gaza, e a Sodoma e Gomorra. Un'altra porzione chiusa (\u05e1\u05ea\u05d5\u05de\u05d4, \"setumah\") termina qui.\nIl resto della lettura elenca i discendenti di Sem, tra cui fu Eber. la sesta lettura (\u05e2\u05dc\u05d9\u05d4, \"aliyah\") e la quarta porzione aperta (\u05e4\u05ea\u05d5\u05d7\u05d4, \"petuchah\") terminano qui con la fine del capitolo .\nSettima lettura.\nNella settima lettura (\u05e2\u05dc\u05d9\u05d4, \"aliyah\"), al capitolo tutti sulla terra parlavano la stessa lingua. Con le migrazioni dei popoli dall'oriente, alcuni si stabilirono nella terra di Shinar (Sennaar). la gente del posto inizi\u00f2 a farsi dei mattoni e costruire una citt\u00e0 dicendo: \"Venite, costruiamoci una citt\u00e0 e una torre, la cui cima tocchi il cielo e facciamoci un nome, per non disperderci su tutta la terra.\" Il Signore scese a vedere la citt\u00e0 e la torre che gli uomini stavano costruendo e disse: \u00abEcco, essi sono un solo popolo e hanno tutti una lingua sola; questo \u00e8 l'inizio della loro opera e ora quanto avranno in progetto di fare non sar\u00e0 loro impossibile.\u00bb Dio scese e confuse la loro lingua, cosicch\u00e9 non comprendessero pi\u00f9 l'uno la lingua dell'altro, e li disperse per tutta la terra ed essi cessarono di costruire la citt\u00e0. Per questo la citt\u00e0 si chiam\u00f2 Babele, perch\u00e9 l\u00e0 il Signore confuse la lingua di tutta la terra e di l\u00e0 il Signore li disperse su tutta la terra. La quinta porzione aperta (\u05e4\u05ea\u05d5\u05d7\u05d4, \"petuchah\") finisce qui.\nIl continuo della lettura elenca i discendenti di Sem. Otto divisioni di porzioni chiuse (\u05e1\u05ea\u05d5\u05de\u05d4, \"setumah\") separano ogni generazione.\nLa lettura prosegue con la lista di otto generazioni dopo Sem, e Terah che ebbe tre figli: Abram (che diventer\u00e0 Abramo), Nacor e Aran.\nAran ebbe un figlio, Lot, e due figlie, Milca e Isca, e poi mor\u00ec a Ur mentre il padre Terah era ancora in vita.\nNella lettura del maftir (\u05de\u05e4\u05d8\u05d9\u05e8), questa parte conclude la parshah, Abram sposa Sarai e Nacor sposa la figlia di Aran, Milca. Sarai era sterile. Terah prende Abram, Sarai e Lot, e insieme partono da Ur verso la terra di Canaan, ma quando arrivano a Carran, ci si fermano e l\u00ec muore Terah. La settima lettura (\u05e2\u05dc\u05d9\u05d4, \"aliyah\"), la sesta porzione aperta (\u05e4\u05ea\u05d5\u05d7\u05d4, \"petuchah\"), capitolo e la parshah terminano qui.\nAntichi paralleli.\nGenesi 6-8.\n dell'Epopea di Gilgamesh, composta in Mesopotamia nei secoli XIV-XI prima dell'era volgare (a.e.v.), presenta una storia del Diluvio parallela a quella della Parshah Noach. L'archeologo e storico Gary Rendsburg nota le seguenti similarit\u00e0 e differenze:\nInterpretazione intrabiblica.\nGenesi 11.\n narra che Terah, padre di Abramo, viveva oltre il fiume Eufrate e serviva altri d\u00e8i.\nMentre riferisce che Terah prese Abram, Lot e Sarai e usc\u00ec da Ur dei Caldei giungendo a Carran, e successivamente narra l'intimazione di Dio ad Abram di lasciare il suo paese e la casa di suo padre, riferisce che Dio scelse Abram e lo port\u00f2 fuori da Ur dei Caldei.\nInterpretazione rabbinica classica.\nLa parashah viene discussa in queste fonti rabbiniche dell'era della Mishnah e del Talmud.\nGenesi 6.\nInterpretando le parole \"No\u00e8 era uomo giusto e integro tra i suoi contemporanei\" in Rabbi Yochanan bar Nafcha insegna che No\u00e8 era considerato giusto tra i suoi contemporanei, ma non sarebbe stato considerato giusto in altre generazioni. Shimon ben Lakish tuttavia asserisce che se No\u00e8 era considerato giusto durante la sua generazione, allora sicuramente sarebbe stato un giusto anche in altre generazioni. Rabbi Haninah paragona l'opinione su No\u00e8 di Rabbi Yochanan a una botte di vino che giace in una volta di acido: dove si trova, il suo aroma \u00e8 fragrante (rispetto all'acido), altrove per\u00f2 non verrebbe considerato fragrante. Rabbi Oshaia paragona l'opinione di Lakish ad una fiala di olio di nardo che giace tra i rifiuti. Se \u00e8 fragrante dove si trova, quanto pi\u00f9 lo sarebbe tra le spezie!\nSimilmente, Rabbi Judah e Rabbi Nehemiah differivano nell'interpretare le parole \"No\u00e8 era uomo giusto e integro tra i suoi contemporanei\" in . Rabbi Judah insegnava che solo \"tra i suoi contemporanei\" egli era un uomo giusto (in paragone). Se fosse vissuto nella generazione di Mos\u00e8 o Samuele, No\u00e8 non sarebbe stato chiamato giusto. Rabbi Judah diceva che sulla strada dei ciechi, colui che ha un solo occhio \u00e8 chiamato lungimirante, e l'infante \u00e8 chiamato dotto. Rabbi Judah lo paragonava all'uomo con una cantina che apre un barile e lo trova di aceto, ne apre un altro e trova ancora aceto, ne apre un terzo e trova che si sta inacidendo. Quando la gente gli dice che si stava inacidendo, allora chiede se la cantina contenesse qualcosa di meglio. Allo stesso modo, \"tra i suoi contemporanei\" No\u00e8 era un uomo giusto. Tuttavia Rabbi Nehemiah insegnava che se No\u00e8 era un uomo giusto persino tra i suoi contemporanei (nonostante l'ambiente corrotto), quanto pi\u00f9 lo sarebbe stato se fosse vissuto ai tempi di Mos\u00e8. Rabbi Nehemiah paragonava No\u00e8 ad una fiala di profumo chiusa ermeticamente in un cimitero, che nonostante ci\u00f2 emanava un aroma fragrante. Quanto pi\u00f9 fragrante sarebbe stata la fiala se si fosse trovata fuori dal cimitero.\nInterpretazione rabbinica medievale.\nGenesi 8.\nMaimonide afferma che si riferisce all'\"inclinazione a fare il male\" (\"yetzer hara\"). Maimonide insegna che i tre termini \u2014 l'avversario (\u05d4\u05b7\u05e9\u05b8\u05bc\u05c2\u05d8\u05b8\u05df, \"ha-satan\"), l'inclinazione al male (\"yetzer hara\"), e l'angelo della morte \u2014 designano tutti la stessa cosa: le azioni attribuite a questi tre sono in realt\u00e0 le azioni dello stesso identico agente. Maimonide asserisce che il termine ebraico \u05e9\u05b8\u05bc\u05c2\u05d8\u05b8\u05df, \"satana\", deriva dalla stessa radice di \u05e9\u05b0\u05c2\u05d8\u05b5\u05d4, \"seteh\" - \"allontanarsi\", coma da e quindi implica la nozione di allontanarsi e passare oltre da qualcosa/qualcuno. L'avversario quindi fa allontanare le persone dalla verit\u00e0 e conduce sulla via dell'errore. Maimonide insegna che la stessa idea \u00e8 contenuta in \u00abl'istinto del cuore umano \u00e8 incline al male fin dalla adolescenza.\u00bb Maimonide riferisce che i Saggi hanno detto anche che le persone ricevono l'inclinazione al male sin dalla nascita, dato che afferma \"il peccato \u00e8 accovacciato alla tua porta\" e dice \u201ce l'istinto del cuore umano \u00e8 incline al male fin dalla adolescenza.\" Per\u00f2 anche l'inclinazione al bene viene sviluppata. Maimonide insegna che i Saggi si riferiscono all'inclinazione al male e al bene quando asseriscono che ogni persona \u00e8 accompagnata da due angeli, uno alla destra e uno alla sinistra, della misericordia e della giustizia o rigore, anche severo, quasi intesi come uno buono e uno cattivo.\nNell'analisi critica.\nAlcuni studiosi secolari che seguono l'Ipotesi Documentale trovano evidenza nella parashah di quattro fonti separate, e quindi reputano che la parashah intrecci insieme due resoconti della storia del Diluvio composti dai \"Jahvisti\" (a volte abbreviati con J) che scrissero probabilmente verso il X secolo a.e.v. e dal \"Codice Sacerdotale\" prodotto nel VI e V secolo a.e.v. Uno di tali studiosi, Richard Elliott Friedman, attribuisce alla tradizione \"Jahvista\" i passi 7, 16b\u201320, 22\u201323; 6, 8\u201312, 13b, e 20\u201322. Attribuisce inoltre al tradizione \"Codice Sacerdotale\" i passi 21, 20; 3b-5, 7, 13a, e 14\u201319. Per una distribuzione simile, si veda \"\" a Wikiversit\u00e0 . Friedman inoltre attribuisce ad un Redattore successivo (a volte abbreviato con R) la clausola introduttiva in e ad un'altra fonte il resoconto dell'et\u00e0 di No\u00e8 durante il Diluvio in \nFriedman attribuisce alla tradizione \"Jahvista\" anche la narrazione dell'ubriachezza di No\u00e8 e la maledizione di Canaan in , le genealogie in 21, 24\u201330; e la storia della Torre di Babele in Assegna al \"Codice Sacerdotale\" la narrazione dell'Alleanza dell'arcobaleno in e le genealogie in 20, 22\u201323, 31\u201332; e Assegna al Redattore le clausole introduttive in e 27a e il resoconto di Terah in e 32b. Attribuisce inoltre ad un'altra fonte la genealogia di Sem in e 32a.\nGary Rendsburg rileva tuttavia che la storia del Diluvio ha molte analogie con l'Epopea di Gilgamesh. Egli sostiene che la maggioranza delle fonti non avrebbero rintracciato questi elementi dalla trama della Epopea di Gilgamesh in modo indipendente. Quindi Rendsburg sostiene che la storia del Diluvio fu composta come un tutto unificato.\nComandamenti.\nMaimonide cita la parshah per un comandamento positivo:\nTuttavia, il Sefer haChinukh, attribuisce il comandamento a : \u00abSiate fecondi e moltiplicatevi, riempite la terra.\u00bb\nNella liturgia.\nIl dominio di Dio sul Diluvio in \u00e8 riflesso da che a sua volta \u00e8 uno dei sei Salmi che vengono recitati all'inizio del servizio di preghiera \"Kabbalat Shabbat\" e nuovamente quando la Torah viene riposta nella sua Arca (\"Aron haQodesh\") alla fine della funzione mattutina dello Shabbat.\nAlcune comunit\u00e0 ebraiche leggono le parole \"perch\u00e9 ad immagine di Dio Egli ha fatto l'uomo\" da mentre studiano il Capitolo 3 del \"Pirkei Avot\" durante lo Shabbat tra Pesach e Rosh Hashanah. e quindi si intrattengono sulla discussione delle dieci generazioni da Adamo fino al Diluvio e altre dieci generazioni da No\u00e8 ad Abramo (elencate in ) mentre successivamente studiano il Capitolo 5 del \"Pirkei Avot\".\nHaftarah.\nLa haftarah della parashah \u00e8:\nCollegamenti alla Parashah.\nSia la parshah che la haftarah narrano la potenza dell'alleanza di Dio. Sia la parshah che la haftarah riportano il patto di Dio con No\u00e8 di non distruggere mai pi\u00f9 la terra con un diluvio. Nella parshah e nella haftarah, Dio rivela la sua ira per le trasgressioni umane. Nel corso della punizione divina, e e tutte usano le parole \"mai . . . pi\u00f9\" (\"lo' \u2018od\"). La \"rettitudine\" dei Figli di Israele in riecheggia la \"rettitudine\" di No\u00e8 nel suo tempo in .\nBibliografia.\nLa parashah ha paralleli o viene discussa nelle seguenti fonti :"}
{"id": "4390165", "revid": "181699", "url": "https://it.wikipedia.org/wiki?curid=4390165", "title": "Giheta", "text": "Giheta \u00e8 un comune del Burundi situato nella provincia di Gitega con 73.017 abitanti (censimento 2008).\nSuddivisione amministrativa.\nIl comune \u00e8 suddiviso in 31 colline."}
{"id": "4390171", "revid": "952962", "url": "https://it.wikipedia.org/wiki?curid=4390171", "title": "Gishubi (Burundi)", "text": "Gishubi \u00e8 un comune del Burundi situato nella provincia di Gitega con 55.927 abitanti (censimento 2008).\nSuddivisione amministrativa.\nIl comune \u00e8 suddiviso in 33 colline."}
{"id": "4390175", "revid": "834", "url": "https://it.wikipedia.org/wiki?curid=4390175", "title": "Itaba", "text": "Itaba \u00e8 un comune del Burundi situato nella provincia di Gitega con 51.139 abitanti (censimento 2008).\nSuddivisione amministrativa.\nIl comune \u00e8 suddiviso in 19 colline."}
{"id": "4390176", "revid": "952962", "url": "https://it.wikipedia.org/wiki?curid=4390176", "title": "Makebuko", "text": "Makebuko \u00e8 un comune del Burundi situato nella Provincia di Gitega con 59.456 abitanti (censimento 2008).\nSuddivisione amministrativa.\nIl comune \u00e8 suddiviso in 29 colline."}
{"id": "4390177", "revid": "952962", "url": "https://it.wikipedia.org/wiki?curid=4390177", "title": "Mutaho", "text": "Mutaho \u00e8 un comune del Burundi situato nella provincia di Gitega con 65.354 abitanti (censimento 2008).\nSuddivisione amministrativa.\nIl comune \u00e8 suddiviso in 19 colline."}
{"id": "4390178", "revid": "117233664", "url": "https://it.wikipedia.org/wiki?curid=4390178", "title": "Philip Herbert, V conte di Pembroke", "text": "Biografia.\nEra il figlio di Philip Herbert, IV conte di Pembroke, e di sua moglie lady Susan de Vere. Succedette al padre nel 1649.\n\u00c8 stato deputato per Wiltshire (1640) e Glamorgan (1640-1649).\nMatrimoni.\nSpos\u00f2, il 28 marzo 1639, Penelope Naunton, figlia di sir Robert Naunton. Ebbero un figlio:\nSpos\u00f2, nel 1649, Catherine Villiers, figlia di sir William Villiers, I baronetto, e di Rebecca Roper. Ebbero tre figli:\nMorte.\nMor\u00ec l'11 dicembre 1669."}
{"id": "4390179", "revid": "1494169", "url": "https://it.wikipedia.org/wiki?curid=4390179", "title": "Kickapoo (disambigua)", "text": ""}
{"id": "4390180", "revid": "1305772", "url": "https://it.wikipedia.org/wiki?curid=4390180", "title": "Eusebio", "text": ""}
{"id": "4390186", "revid": "952962", "url": "https://it.wikipedia.org/wiki?curid=4390186", "title": "Nyanrusange", "text": "Nyanrusange \u00e8 un comune del Burundi situato nella provincia di Gitega con 40.904 abitanti (censimento 2008).\nSuddivisione amministrativa.\nIl comune \u00e8 suddiviso in 18 colline."}
{"id": "4390189", "revid": "952962", "url": "https://it.wikipedia.org/wiki?curid=4390189", "title": "Ryansoro", "text": "Ryansoro \u00e8 un comune del Burundi situato nella provincia di Gitega con 35.835 abitanti (censimento 2008).\nSuddivisione amministrativa.\nIl comune \u00e8 suddiviso in 17 colline."}
{"id": "4390194", "revid": "952962", "url": "https://it.wikipedia.org/wiki?curid=4390194", "title": "Bugenyuzi", "text": "Bugenyuzi \u00e8 un comune del Burundi situato nella provincia di Karuzi con 81.938 abitanti (censimento 2008).\nSuddivisione amministrativa.\nIl comune \u00e8 suddiviso in 25 colline."}
{"id": "4390196", "revid": "729019", "url": "https://it.wikipedia.org/wiki?curid=4390196", "title": "Horch Typ C", "text": "La Horch Typ C era un'autovettura prodotta in due versioni dal 1911 al 1922 dalla Casa automobilistica tedesca Horch. Le due versioni in cui venne proposta presero le denominazioni di 6/18 PS e 8/24 PS.\nStoria e profilo.\nI primi modelli prodotti dalla Horch stavano lasciando il posto, dopo i primi dieci anni di produzione, a modelli che puntavano via via verso fasce di gamma sempre pi\u00f9 alte, lasciando cos\u00ec scoperti i segmenti inferiori del mercato. Fu per questo motivo che al Salone di Berlino del 1911 la Casa di Zwickau introdusse due modelli che andassero a presidiare le fasce meno esclusive del mercato dell'epoca. Uno fu la \"8/24 PS\", mentre l'altro, ancora pi\u00f9 economico, fu la \"6/18 PS\". I due modelli erano strettamente imparentati tra loro dal punto di vista tecnico e condividevano lo stesso telaio.\nLa Horch 6/18 PS.\nLa versione di base della \"Typ C\" nasceva su un telaio in lamiera d'acciaio profilato ad U, con sospensioni ad assale rigido su entrambi gli assi ed in particolare con molle a balestra semiellittica all'avantreno e balestre a tre quarti sul retrotreno. L'impianto frenante prevedeva invece un sistema a ganasce che agivano sulle ruote posteriori e sulla trasmissione. Quest'ultima si avvaleva a sua volta del solito sistema a cardano, con frizione a cono e cambio a 4 marce.\nLa \"6/18 PS\" montava un motore monoblocco a 4 cilindri in linea da 1588\u00a0cm\u00b3 (alesaggio e corsa: 74.5 x 90\u00a0mm) e fu perci\u00f2 la prima Horch a scendere sotto i due litri di cilindrata. Tale motore era fissato al telaio mediante due traverse specificamente progettate per le due versioni della \"Typ C\". L'alimentazione era affidata ad un carburatore Cudell (si sarebbe passati al carburatore Zenith solo a partire dal 1914), mentre l'accensione avveniva mediante un magnete Eisemann. Caratterizzato da una distribuzione a valvole laterali disposte lungo lo stesso lato del motore (schema detto \"a testa piatta\" o \"ad L\"), questo motore erogava una potenza massima di 18\u00a0CV, sufficienti per spingere la vettura ad una velocit\u00e0 massima di 60\u00a0km/h. \nLa \"6/18 PS\" fu prodotta fondamentalmente in tre varianti di carrozzeria, vale a dire: torpedo, limousine o landaulet, ed in due misure di passo (2.800 e 2.875\u00a0mm). Fu prodotta e commercializzata fino al 1920 in 208 esemplari, ad un prezzo di 5.000 marchi per il solo autotelaio.\nLa Horch 8/24 PS.\nContemporaneamente alla \"6/18 PS\", sempre a Berlino, fu introdotta anche la \"8/24 PS\", che venne concepita sullo stesso telaio del modello pi\u00f9 economico, ma previsto anche in una variante maggiorata di interasse. Infatti, la \"8/24 PS\" fu proposta anche con telaio da 2.95\u00a0m di passo, in qualit\u00e0 di modello che andava a porsi un gradino sopra la \"6/18 PS\". Il motore era una versione a corsa allungata dell'unit\u00e0 motrice che equipaggiava la \"Typ C\" di base. Grazie all'allungamento della corsa dei pistoni da 90 a 120\u00a0mm, la cilindrata crebbe fino a 2080\u00a0cm\u00b3, mentre la potenza massima sal\u00ec fino a 24\u00a0CV a 1800 giri/min. La \"8/24 PS\" fu proposta nelle medesime varianti di carrozzeria della \"6/18 PS\", pi\u00f9 un'inedita variante phaeton a due posti. La velocit\u00e0 massima variava, a seconda del telaio e delle carrozzerie scelte dal cliente, tra i 55 ed i 70\u00a0km/h. La \"8/24 PS\" fu prodotta fino ad un paio di anni dopo l'uscita di produzione della \"sorella\" minore. Nel 1922 dalle linee di Zwickau usc\u00ec l'esemplare numero 908, l'ultimo della \"Typ C\".\nL'eredit\u00e0 delle due \"Typ C\" sarebbe stata raccolta da modelli di segmento superiore, quali la Typ 10, i quali contemporaneamente andarono a sostituire anche i modelli immediatamente superiori alle due \"Typ C\"."}
{"id": "4390197", "revid": "729019", "url": "https://it.wikipedia.org/wiki?curid=4390197", "title": "Sia Partners", "text": "Pure player del management consulting sin dalla nascita nel 1999, e indipendente da auditors, software vendors e system integrators, Sia Partners \u00e8 una societ\u00e0 internazionale che offre una expertise in pi\u00f9 di 30 settori e servizi attraverso i suoi 20 uffici nel mondo. Accompagna le aziende nella definizione e nella declinazione operativa delle scelte strategiche, facendo leva su tutte le dimensioni della trasformazione: business transformation, organizzazione e processi, risorse umane, CIO Advisory, risk management &amp; compliance. Come \"Pioneer of Consulting 4.0\", sviluppa diversi bot e integra l\u2019AI (Artificial Inteligence) nelle sue soluzioni.\nPresente in Italia dal 2006 con due uffici a Roma e a Milano, Sia Partners \u00e8 una boutique di consulenza di business fortemente integrata nel network internazionale del Gruppo.\nStoria e crescita.\nFondata nel 1999 da Matthieu Courtecuisse (laureato all\u2019ENSAE ParisTech nel 1995), la societ\u00e0 \u00e8 nata a Parigi attorno al settore dei servizi finanziari. Oggi la societ\u00e0 si \u00e8 estesa ai settori dell'energia, delle telecom e media, del trasporto e logistica, del manufacturing, del settore pubblico, delle assicurazioni e dell\u2019attuariato. Sia Partners dispone anche di competenze consolidate nell\u2019ambito delle risorse umane e della strategia dei Sistemi Informativi.\nSia Partners \u00e8 caratterizzata dalla sua totale indipendenza da fornitori di soluzioni software, dagli integratori di soluzioni e dalle societ\u00e0 di audit, con 20 uffici in 15 paesi del mondo. Nel 2006, la societ\u00e0 si \u00e8 inizialmente estesa in Belgio (Bruxelles) e in Italia (Roma e Milano).\nNel settembre 2008 la societ\u00e0 ha avviato la sua prima operazione di crescita esterna con l'acquisizione di EDS Consulting Services France (prima AT Kearney Interactive).\nNel novembre 2010, Sia Partners ha acquisito la societ\u00e0 Axelboss, il polo di management consulting della societ\u00e0 Valtech, incrementando gli effettivi da 30 a quasi 300.\nNel settembre 2011, ha avviato l'attivit\u00e0 di consulenza attuariale.\nNell'agosto 2012, Sia Partners ha acquisito OTC Americas, filiale di New York del gruppo OTC Conseil al fine di rinforzare la presenza internazionale e la vicinanza alle banche d'investimento. Il respiro internazionale della societ\u00e0 \u00e8 stato altres\u00ec rinforzato nell'ottobre 2012 con il cambio di marchio delle strutture storiche Sia Conseil France e Sia Conseil Maroc verso il marchio internazionale Sia Partners.\nNel 2012, Sia Partners \u00e8 diventata leader delle societ\u00e0 indipendenti di consulenza in Francia.\nNel settembre 2013, Sia Partners ha annunciato l\u2019acquisizione delle attivit\u00e0 internazionali di Management Consulting dell\u2019Investance Group, societ\u00e0 di consulenza e di servizi dedicati al settore della finanza . Tale acquisizione ha comportato l\u2019inserimento di 60 nuovi consulenti, e l\u2019apertura di 3 nuove sedi: Londra (20 consulenti), Hong Kong e Singapore (20 consulenti). Nello stesso tempo, il team di New York \u00e8 stato raddoppiati raggiungendo il numero di 40 dipendenti.\nNel febbraio 2014, Sia Partners ha rinforzato la sua offerta di servizi tramite l\u2019acquisizione della societ\u00e0 Sourcing France (precedentemente Factea France). Nell\u2019agosto 2014, Sia Partners ha aperto il secondo ufficio in Nord America a Montreal in Canada. Nell\u2019aprile 2015, ha aperto il terzo ufficio in Asia ed in Nord America, in particolare a Tokyo e a Charlotte.\nLo stesso anno la societ\u00e0 annuncia una crescita annuale della sua attivit\u00e0 di circa il 30%. Attualmente, il CEO Courtecuisse si aspetta che questa tendenza continui, in particolare negli Stati Uniti (dove l\u2019azienda ha appena acquisito un ufficio nel financial district di Manhattan), e punta verso la costa ovest per una futura espansione.\nNel settembre 2016 Sia Partners ha comunicato l\u2019annessione del Molten Group, una societ\u00e0 con base a Londra e Houston (nel Texas), specializzata nel settore della trasformazione, dell\u2019industria petrolifera e del gas.\nL\u2019anno 2017 la societ\u00e0 si apre a nuovi orizzonti, con la creazione del fondo di investimento \u201cStudio\u201d. Lo scopo di tale fondo \u00e8 di investire 5 milioni di euro in tre anni in start-up selezionate. Studio conta attualmente 4 start-up: Big Moustache (gennaio 2017), un sito francese di e-commerce di prodotti per la rasatura per maschi; Livsty (dicembre 2017) a piattaforma innovativa di equity release ; Cleep (aprile 2018), un\u2019applicazione che semplifica e centralizza lo shopping online ; Lettria (dicembre 2018), uno strumento NLP (Natural Language Processing) avanzato dedicato alla comprensione della lingua francese tramite l\u2019intelligenza artificiale.\nNel maggio 2018, Sia Partners acquista l\u2019agenzia francese digitale di marketing FOVE, con l\u2019obiettivo di amplificare la sua azione nel settore creativo e digitale della customer experience. La somma dell\u2019expertise di FOVE e di quella di Sia Partners dinamizza lo sviluppo di nuove offerte, come la creazione di strategie di comunicazione, di customer relationship su pluricanali, e di brand conception.\nNel settembre 2018 Sia Partners effettua due nuove acquisizioni nel Regno Unito: Inzenka, specializzata nella consulenza nei settori di innovazione e crescita, e SKT Consulting, concentrata sul regulatory consulting indirizzato al wealth management e al corporate banking. Insieme, Sia Partners porta il suo organico nel Regno Unito al numero di 80, fra partner e consulenti."}
{"id": "4390201", "revid": "63727", "url": "https://it.wikipedia.org/wiki?curid=4390201", "title": "Horch 6/18 PS", "text": ""}
{"id": "4390202", "revid": "63727", "url": "https://it.wikipedia.org/wiki?curid=4390202", "title": "Horch 8/24 PS", "text": ""}
{"id": "4390204", "revid": "133248", "url": "https://it.wikipedia.org/wiki?curid=4390204", "title": "La Cattedrale e il Bazaar", "text": ""}
{"id": "4390215", "revid": "76963", "url": "https://it.wikipedia.org/wiki?curid=4390215", "title": "Rachel Korine", "text": "Biografia.\nRachel Simon \u00e8 nata nel 1986 a Nashville, nel Tennessee, e ha debuttato come attrice nel 2007 nel film \"Mister Lonely\" nel ruolo di Cappuccetto Rosso. Lo stesso anno sposa il suo attuale marito, il regista, produttore e sceneggiatore Harmony Korine, regista e sceneggiatore della stessa \"Mister Lonely\". Rachel e il marito hanno anche avuto una figlia, Lefty.\nDal suo matrimonio con Korine, l'attrice \u00e8 apparsa in diversi lungometraggi del marito, come il film del 2009 \"Trash Humpers\" nel ruolo di Momma e, successivamente, nel film del 2013 \"Spring Breakers - Una vacanza da sballo\", nel film pi\u00f9 celebre di Harmony cos\u00ec come nel ruolo pi\u00f9 conosciuto di Rachel. Ha rivestito il ruolo di Cotty, il controverso personaggio di un'adolescente solita a fumare e a prendere parte a party selvaggi che parte insieme a tre amiche in Florida durante il periodo di vacanza primaverile, dove le quattro vengono coinvolte in una spietata lotta fra gang e criminali locali.\nAutonomamente dai lavori del marito, nel 2009 recita nel cortometraggio \"The Dirty Ones\", rivestendo poi l'anno successivo il ruolo di Savannah nel film \"Septien\". Nel 2012 recita nei panni di Rach in un altro cortometraggio, \"Lotus Community Workshop\", e successivamente nel film \"The Fourth Dimension\", pellicola a cui collabora parallelamente anche il marito. Nel 2014 ritorna alle scene nei panni di Zoe nel film \"Druid Peak\"."}
{"id": "4390219", "revid": "339392", "url": "https://it.wikipedia.org/wiki?curid=4390219", "title": "Uni\u00f3n Nacional Opositora", "text": ""}
{"id": "4390238", "revid": "1305772", "url": "https://it.wikipedia.org/wiki?curid=4390238", "title": "Take It to the Limit (Eagles)", "text": "Take It to the Limit \u00e8 un singolo del gruppo musicale statunitense Eagles.\nIl disco.\nNegli Stati Uniti fu pubblicato come doppio lato A (versione mono e stereo) verso la fine del 1975, mentre nel Regno Unito venne pubblicato nel 1976, avente come lato B il brano \"Best of My Love\". Entrambi i brani musicali presentano lo stesso stile musicale: due ballate aventi un \"sound\" che va dal folk al pop rock."}
{"id": "4390247", "revid": "55842177", "url": "https://it.wikipedia.org/wiki?curid=4390247", "title": "Agostino III Cusani", "text": ""}
{"id": "4390248", "revid": "52953", "url": "https://it.wikipedia.org/wiki?curid=4390248", "title": "Lobulo polmonare", "text": "Il lobulo polmonare secondario \u00e8 la pi\u00f9 piccola suddivisione polmonare che possa essere riconosciuta macroscopicamente (ad occhio nudo). \u00c8 composto dal bronchiolo lobulare e dall'arteria lobulare (che nel polmone porta sangue povero di ossigeno), nonch\u00e9 dai vasi linfatici.\nStruttura.\nBronchiolo lobulare, arteria lobulare e linfatici sono immersi nel connettivo intralobulare. Le vene (che portano sangue ricco di ossigeno) e una parte dei vasi linfatici decorrono in un'altra parte del lobulo secondario: quella periferica, il setto interlobulare.\nLa forma grossolanamente conica del lobulo secondario ha un diametro alla base di mm 15-20 (per cui \u00e8 distinguibile all'esame HRTC o TC ad alta risoluzione), fondamentale per l'inquadramento nosografico di alcune alterazioni del polmone.\nDiramazioni terminali del bronchiolo.\nOgni bronchiolo lobulare d\u00e0 origine ai bronchioli terminali, i quali danno origine agli acini (da tre a cinque per ogni bronchiolo terminale).\nNe consegue che il lobulo polmonare secondario:\nAltre strutture.\nNel lobulo polmonare secondario sono comprese didatticamente altre strutture: l'acino ed il lobulo polmonare primario. Entrambe indistinguibili ad occhio nudo, sono costituite dalle seguenti strutture:\nIl concetto di \"zona\" e \"lobo\".\nCentinaia di lobuli secondari costituiscono una \"zona\" (o segmento). A loro volta, da due a cinque zone insieme costituiscono un \"lobo\" polmonare. Vi sono tre lobi per il polmone destro e due per quello sinistro.\nI lobi sono indipendenti tra loro sia dal punto di vista anatomico che funzionale; allo stesso modo le zone. Dal punto di vista chirurgico, questo consente di risparmiare quote non indifferenti di parenchima polmonare, ad esempio nell'asportazione di tumori.\nIl polmone destro ha tre lobi e dieci zone:\nIl polmone sinistro ha due lobi e dieci zone:"}
{"id": "4390249", "revid": "1793900", "url": "https://it.wikipedia.org/wiki?curid=4390249", "title": "MGM Grand Garden Arena", "text": "Il MGM Grand Garden Arena \u00e8 un'arena situata a Paradise, nella zona sud della citt\u00e0 di Las Vegas, nello stato americano del Nevada. L'arena, inaugurata nel 1993, \u00e8 principalmente utilizzata per grandi eventi sportivi e concerti. Ha ospitato importanti eventi come i Billboard Music Award e VH1 Divas LIve, inoltre, eventi sportivi come gli Ultimate Fighting Championship. Dal 1996 al 2000 \u00e8 stato registrato il programma sportivo di Wrestling WCW Halloween Havoc, della TV americana WCW. Il 25 maggio 2019 ha ospitato il primo PPV della AEW, Double or Nothing."}
{"id": "4390250", "revid": "692467", "url": "https://it.wikipedia.org/wiki?curid=4390250", "title": "West Slope", "text": ""}
{"id": "4390255", "revid": "827882", "url": "https://it.wikipedia.org/wiki?curid=4390255", "title": "Doodie Bloomfield", "text": "Carriera.\nNel 1936 ha giocato nel Workers Sport della Mount Royal Independent Basketball League. L'anno successivo pass\u00f2 alla squadra della Young Men's Hebrew Association (YMHA) di Montr\u00e9al, squadra in cui gioc\u00f2 fino allo scoppio della seconda guerra mondiale. Bloomfield si arruol\u00f2 nella Royal Canadian Air Force, e al termine del conflitto bellico ritorn\u00f2 a giocare con la YMHA.\nNel 1948 venne selezionato dal per le Olimpiadi di Londra, classificandosi al 9\u00ba posto finale. Fu uno dei pochi componenti della squadra a non far parte della squadra di basket della University of British Columbia.\nBloomfield mor\u00ec prematuramente nel 1950 all'et\u00e0 di 32 anni a causa di un cancro. Il 31 gennaio 1951 la YMHA decise di ritirare la maglia numero 8 in suo onore. Nel corso degli anni cinquanta \u00e8 stato eletto, insieme con Norm Baker, come uno dei migliori cestisti canadesi della prima met\u00e0 del XX secolo."}
{"id": "4390260", "revid": "486946", "url": "https://it.wikipedia.org/wiki?curid=4390260", "title": "Edizioni Scolastiche Mondadori", "text": ""}
{"id": "4390262", "revid": "71155", "url": "https://it.wikipedia.org/wiki?curid=4390262", "title": "Bootlegging", "text": ""}
{"id": "4390263", "revid": "599013", "url": "https://it.wikipedia.org/wiki?curid=4390263", "title": "When a Girl Loves", "text": ""}
{"id": "4390265", "revid": "5695", "url": "https://it.wikipedia.org/wiki?curid=4390265", "title": "Guerre carliste", "text": "Per guerre carliste si intendono tutte le guerre civili, discontinue ma persistenti, combattutesi in Spagna durante il XIX secolo. Furono originate da Don Carlos di Borbone-Spagna, il quale, rifiutando di accettare l\u2019abrogazione della legge salica operata dal fratello Ferdinando VII, si proclam\u00f2 nel 1833 re di Spagna, causando un conflitto che, a varie riprese, si concluse solo nel 1876..\nI protagonisti indiscussi di questi scontri furono i carlisti, controrivoluzionari e cattolici, che combattevano per il mantenimento della tradizione nella monarchia spagnola, ma soprattutto contro il liberalismo promosso dalla regina Isabella II di Spagna e tutto ci\u00f2 che esso comportava; in seguito scesero in campo anche contro la Repubblica Spagnola.\nSecondo alcuni le guerre carliste, dette anche \"carlistadas\", vengono considerate la prima vera guerra civile della Spagna, che ha messo per la prima volta nella storia d'Europa la Cristianit\u00e0 contro la Rivoluzione.\nLe zone in cui il carlismo raccolse maggiori consensi, e quindi il luogo da cui proveniva il maggior numero di volontari che entrarono a far parte dell'esercito carlista, si trovano nel nord della Spagna: Paesi Baschi, Navarra e Catalogna sono considerate le roccaforti del carlismo; alcuni nuclei distaccati si formarono a Valencia e in Aragona. Col passare del tempo la mobilitazione carlista si concentr\u00f2 soltanto in alcune zone, in modo particolare in Navarra. A causa di questi scontri la Spagna visse un secolo tormentato, in cui si alternarono piccole sommosse, scontri in campo aperto e anni di apparente calma: Miguel de Unamuno defin\u00ec questo periodo come un'epoca in cui era possibile \"sentire la pace come fondamento della guerra e la guerra come fondamento della pace\". Infatti nonostante non siano mai riusciti ad ottenere esiti favorevoli, i carlisti diedero il via a numerose sommosse, come la Prima e la Seconda Guerra Carlista. Oltre a questi due grandi scontri, ce ne furono anche altri, pi\u00f9 o meno circoscritti a certe regioni o a ristrette fasce della popolazione, come la Guerra dei Matiners o l'Ortegada. Dopo questi fenomeni, il movimento armato si trasform\u00f2 in un partito che tutt'oggi \u00e8 presente nel panorama politico spagnolo.\nLe origini del conflitto.\nLe cause della nascita del movimento carlista risalgono agli inizi del XIX secolo, quando una carestia di cereali in Castiglia fece sorgere i primi malumori. A quel tempo sedeva sul trono Carlo IV. Il figlio Ferdinando VII divenne re grazie ad un colpo di stato passato alla storia col nome di \"rivolta di Aranjuez\": insieme ai suoi sostenitori, nel marzo 1808, circond\u00f2 il palazzo del primo ministro Manuel Godoy, favorito del re e presunto amante della regina, che ormai era riuscito ad accentrare tutto il potere nelle sue mani; cos\u00ec facendo scaten\u00f2 una serie di eventi che misero in discussione la monarchia assoluta e i suoi principi e segnarono la fine di un'era in cui la Spagna era una superpotenza indiscussa. Per far s\u00ec che la folla risparmiasse Godoy, Carlo IV come prima cosa lo licenzi\u00f2, poi abdic\u00f2. Nonostante gran parte della popolazione lo sostenesse, il regno di Ferdinando VII in quel 1808 dur\u00f2 solo per un brevissimo periodo, prima che fosse deposto dalle truppe di Napoleone e trattenuto in esilio per sei anni. Ritornato in Spagna dopo una lunga insurrezione organizzata dalle \"juntas\" (comitati di notabili che amministravano le provincie spagnole a livello locale) e sostenuta dagli inglesi, regn\u00f2 dal 1813 al 1833.\nA causa delle sue scelte, nei confronti della Costituzione di Cadice prima e durante l'occupazione francese poi, il Desiderato Ferdinando VII non ebbe l'incondizionato sostegno della popolazione, come invece ci si sarebbe aspettato alla sua ascesa, e dovette fronteggiare un discreto numero di oppositori. Quando poi, il 29 marzo 1830, abrog\u00f2 la legge Salica che comportava l'esclusione delle donne dalla successione al trono, e di fatto annull\u00f2 la precedente designazione del fratello Don Carlos, proclamando la figlia Isabella II di Spagna legittima erede, quelle che prima erano solo contese di fazioni a corte divennero una vera e propria guerra civile, e i suoi oppositori si organizzarono in un movimento armato che diede battaglia per molti anni alla nuova regina e alla sua politica liberale: fu cos\u00ec che nacque ufficialmente il carlismo. L'anno era il 1833 e il movimento aveva gi\u00e0 una struttura organizzata in grado di mobilitare risorse per la propria causa.\nSecondo altri studiosi, fra cui spiccano lo storico spagnolo Jordy Canal e Raymond Carr, il carlismo deve essere considerato come una prosecuzione del movimento realista, gi\u00e0 presente sul territorio spagnolo ai tempi di Carlo IV e manifestatosi apertamente negli anni Venti. Il carlismo quindi, come movimento socio-politico dal carattere anti liberale, avrebbe origini molto antiche, risalenti addirittura all'Ancien R\u00e9gime\nPrima guerra carlista (1833-1840).\nLe due fazioni.\nDopo la morte di Ferdinando VII, la Spagna era dunque divisa in due opposte fazioni: da una parte i neonati Carlisti, sostenitori di Don Carlos che si autoproclam\u00f2 re con il titolo di Carlo V, appoggiato dai monarchici legittimisti, dai cattolici tradizionalisti e soprattutto dai reazionari antiliberali; dall'altro lato troviamo gli Isabelinos, cio\u00e8 i liberali, i massoni, i \"cattolici\" costituzionalisti e le frange pi\u00f9 progressiste della societ\u00e0 spagnola, che speravano di strappare a Maria Cristina di Borbone-Due Sicilie - divenuta reggente a causa della giovane et\u00e0 di sua figlia Isabella \u2013 alcune riforme in cambio del loro appoggio.\nAnalizziamo ora, per ciascuna delle due fazioni, le motivazioni che portavano a sostegno delle loro tesi e i grandi punti di disaccordo. Il grande tema su cui si scontrarono riguardava prevalentemente la questione dinastica: gli Isabelinos sostenevano che la stessa legge di successione spagnola, entrata in vigore nel 1713 sotto il regno di Filippo V di Spagna, era stata promulgata con una serie di irregolarit\u00e0; i carlisti lo negavano strenuamente affermando che Filippo V, in quanto re-conquistatore e fondatore di una nuova dinastia, in quel contesto storico e politico, era dotato di poteri speciali e che quindi la legge non presentava alcuna irregolarit\u00e0 formale. Al contrario era da considerare totalmente irregolare la Prammatica Sanzione di Ferdinando VII, un mero protocollo invalidato dal fatto che solo i deputati avevano il diritto di trattare in Parlamento questioni come la modifica di una legge fondamentale, quale la legge di successione e dunque, per modificarla, erano necessari dei poteri straordinari e specifici, di cui il re non era in possesso. Secondo gli oppositori questi poteri non erano affatto necessari, tanto pi\u00f9 che la legge del 1713 non era ancora in vigore: la \"Nov\u00edssima Recopilaci\u00f3n\" del 1805, una collezione di leggi spagnole compilata per origine di Carlo V, al cui interno si trovava la legge di successione, era un documento di carattere storico pi\u00f9 che politico; infatti vi erano riportate molte leggi in disuso e non erano presenti molte di quelle in vigore. In ultimo, gli Isabelinos sostenevano che la Prammatica Sanzione era stata ideata da Carlo IV, padre di Don Carlos, e che Ferdinando VII si era solo limitato a presentarla. Il Parlamento stesso, nel 1833, riunito per giurare fedelt\u00e0 alla principessa Isabella, le aveva confermato la legittimit\u00e0 del suo ruolo, e questo rendeva vana qualunque tipo di contestazione. I Carlisti non solo negavano l'intervento di Carlo IV nella stesura del protocollo, ma sostenevano anche che i membri del Parlamento erano stati convocati al solo scopo di prestare giuramento alla regina, senza che gli fosse concesso alcun potere di deliberazione; come prima cosa avrebbero invece dovuto stabilire a chi prestare giuramento: se a Isabella II di Spagna o a Don Carlos.\nOltre a queste motivazioni le linee di frattura riguardavano la struttura dello Stato, per gli uni regionale mentre gli altri accentrata, la configurazione mono- o bicamerale del Parlamento, la forma di governo parlamentare o di emanazione regia, la repubblica o la monarchia come forma di governo e, soprattutto, sul piano economico, la realizzazione di un blocco tra capitalisti e agrari o il definitivo superamento dei vecchi retaggi feudali in favore dei borghesi.\nIn ultimo \u00e8 importante ricordare che all'interno dello stesso movimento carlista coesistevano due ideologie distinte: una, che prevalse, riunita sotto il motto \"Dio, patria, famiglia\", e un'altra che faceva leva sul principio di autodeterminazione delle realt\u00e0 regionali.\nGli scontri.\nIl 29 settembre 1833 Ferdinando VII mor\u00ec: quando, il 3 ottobre, a Talavera de la Reina, il funzionario delle poste Manuel Mar\u00eda Gonz\u00e1lez, in seguito catturato e fucilato, grid\u00f2 per la prima volta \"Viva Carlo V!\", in tutto il paese scoppi\u00f2 la guerra civile.\nLa Santa Alleanza, formata da Russia, Austria e Prussia, che si era ricostituita proprio in quel Settembre del 1833, nonostante non avesse riconosciuto Isabella come nuova regina, appoggi\u00f2 solo moralmente Don Carlos. Il Vaticano ordin\u00f2 ai membri della Chiesa di rimanere imparziali di fronte al conflitto, mentre l'Inghilterra, che insieme a Francia e Portogallo firm\u00f2 il 2 aprile del 1834 il Trattato della Quadruplice Alleanza, difese la Spagna liberale inviando 12.000 uomini e numerosi aiuti per la difesa, come risulta da una nota che Lord Palmerston present\u00f2 alla Camera dei Comuni. Anche Francia e Portogallo, per mantenere la medesima linea politica, inviarono soldati e munizioni, senza per\u00f2 mai eguagliare l'Inghilterra.\nDi contro, i volontari che facevano parte dell'esercito carlista erano costretti a attrezzarsi con le proprie armi e coi propri vestiti, essendo per lo pi\u00f9 contadini o, comunque, uomini di modesta estrazione. Nonostante l'evidente squilibrio dei due eserciti, la guerra dur\u00f2 sette anni. Questo fatto si pu\u00f2 spiegare solo grazie all'abilit\u00e0 dei comandanti carlisti, che conoscevano molto bene la geografia del luogo e la sfruttarono per trarne i maggiori vantaggi, e il sostegno della popolazione civile unita all'entusiasmo dei volontari dell'esercito.\nIn Navarra e nelle province basche la popolazione insorse a sostegno di Don Carlos. I primi mesi, il cosiddetto periodo del \"levantamiento\", furono assai duri per i Carlisti: la causa \u00e8 da ricercare sicuramente nella cattiva organizzazione dell'esercito, tanto che parve subito che la rivolta non avrebbe avuto alcun successo. L'evento che segn\u00f2 la svolta avvenne il giorno 7 dicembre: Tom\u00e1s de Zumalac\u00e1rregui (Ormaiztegi, Guip\u00fazcoa, 29 dicembre 1788 \u2013 Zegama, Guip\u00fazcoa, 24 giugno 1835) venne nominato da Don Carlos comandante delle forze militari.\nDa questo momento l'esercito carlista inizi\u00f2 a conseguire qualche vittoria e, pi\u00f9 per il valore simbolico del gesto che per reale bisogno, Zumalac\u00e1rregui chiese a don Carlos di fare ritorno in Spagna (allora risiedeva ancora in Inghilterra, dove era stato trasferito dopo la deposizione del re Michele del Portogallo che lo aveva ospitato su richiesta di Ferdinando VII dal Marzo 1833). Per esaudire le richieste di Zumalac\u00e1rregui, fece ritorno in Spagna e si un\u00ec ai suoi comandanti in testa alle truppe nel nord del paese. Zumalac\u00e1rregui da questo momento inizi\u00f2 a collezionare numerose vittorie (Artaza, Eraul e Viana sono alcune), tanto che gli Isabelinos lo individuarono come una vera minaccia, mentre Don Carlos iniziava gi\u00e0 ad organizzare un proprio governo nominandone i ministri.\nNel 1835 i Carlisti si resero conto che per poter proseguire nell'impresa erano necessari capitali: don Carlos riusc\u00ec a trovare dei finanziatori che per\u00f2 pretesero dall'esercito la conquista di una provincia:Bilbao. Nonostante le obiezioni che Zumalac\u00e1rregui sollev\u00f2 sin dall'inizio, don Carlos acconsent\u00ec e il suo comandante non pot\u00e9 far altro che obbedire. Fu proprio durante la presa di Bilbao che Zumalac\u00e1rregui venne colpito da una pallottola vagante che gli caus\u00f2 la morte il 24 giugno del 1835.\nDopo la morte di Zumalac\u00e1rregui, lo stesso don Carlos prese il comando dell'esercito del nord, insieme a Vicente Gonz\u00e1lez Moreno (Cadice, 9 dicembre 1778 \u2013 6 settembre 1836) prima, e al generale Egu\u00eda poi. Quest'ultimo, rendendosi conto che se fossero rimasti confinati nel nord non sarebbe stato possibile vincere la guerra, mise in atto una nuova strategia militare che doveva permettere di prendere alla sprovvista le truppe dell'esercito reale insinuandosi nelle loro file. La tattica risult\u00f2 vincente tanto che durante la campagna non solo conquist\u00f2 numerose citt\u00e0 e province, ma riusc\u00ec anche ad arruolare nuovi volontari, al punto tale che \"...torn\u00f2 al nord con pi\u00f9 soldati di quando era partito\".\nGli scontri continuarono a lungo con esiti alterni e un avvicendarsi di generali al comando: dopo la morte del generale Zumalac\u00e1rregui e dopo che il generale Villarreal diede le dimissioni dopo una grave disfatta dei suoi a Bilbao, subentr\u00f2 don Sebastiano, nipote di don Carlos, che avvi\u00f2 subito i preparativi per la \"Spedizione Reale\": la conquista di Madrid.\nL'impresa era titanica e nelle intenzioni avrebbe dovuto segnare un'importante svolta a favore dei carlisti. Gli storici spiegano le ragioni per cui la Spedizione fu organizzata proprio in quel momento in maniera diversa: Oyarzun sostiene che la possibilit\u00e0 di un'intromissione da parte della Francia nella guerra civile spagnola avrebbe convinto i carlisti a compiere un passo decisivo come la Spedizione, cos\u00ec come Palacio Atard e Ferrer, che affermano che le ragioni furono sia politiche che militari. In ultimo, Francisco Melgar (1849-1926) spiega l'azione facendo riferimento ad una lettera di cui erano venuti a conoscenza i carlisti scritta dalla reggente a suo fratello, il re di Napoli, dove essa dichiarava di non vedere altra soluzione al conflitto se non un accordo con don Carlos poich\u00e9 temeva di essere sconfitta.\nLa \"Spedizione Reale\" inizi\u00f2 il 15 maggio 1837. I carlisti impiegarono un cospicuo numero di forze armate, ma non abbastanza: l'esercito riusc\u00ec a raggiungere solo le mura della citt\u00e0. Le truppe della reggente Maria Cristina, guidate dal generale Baldomero Espartero, attaccarono l'esercito carlista quando ormai era stremato il 19 settembre dello stesso anno e lo spinsero nuovamente nel Nord del Paese.\nNonostante la tremenda sconfitta, la guerra non si poteva ancora dire finita: come gi\u00e0 era accaduto con gli altri generali sconfitti, don Sebastiano fu sostituito, senza fortuna, da Guergu\u00e9 prima e da Maroto poi, il quale si mise in contatto con i liberali moderati nel tentativo di raggiungere un accordo. Sia il governo carlista che lo stesso don Carlos non si mostrarono favorevoli ad un accordo con il nemico e dunque, per evitare ostacoli lungo il suo cammino, Maroto li fece fucilare e arriv\u00f2 addirittura a minacciare di morte lo stesso don Carlos se non lo avesse assecondato. Questo ammutinamento da parte di Maroto e delle sue truppe fu la causa di un netto spaccamento all'interno delle forze carliste, dal momento che chi non si schier\u00f2 dalla sua parte lo vide come un traditore o addirittura una spia inviata dal governo spagnolo.\nNel sud della Spagna.\nCome abbiamo visto, i fatti pi\u00f9 importanti relativi alla Prima Guerra Carlista si verificarono nel nord della penisola: lo stesso \"levamiento\" part\u00ec dai Paesi Baschi e dalla Catalogna. Ma anche nel sud si svolsero alcune vicende che \u00e8 opportuno citare.\nIl generale carlista Miguel G\u00f3mez Damas tent\u00f2 di rendere il sud un'altra roccaforte del Carlismo, come era avvenuto in alcune province nordiche e, per questo, attacc\u00f2 e conquist\u00f2 la citt\u00e0 di Algeciras il 22 novembre 1836. I festeggiamenti per la vittoria per\u00f2 durarono poco: il 23 novembre, subito dopo aver lasciato la citt\u00e0, l'Isabelino Ram\u00f3n Mar\u00eda Narv\u00e1ez y Campos sconfisse le truppe carliste nella \"Battaglia di Majaceite\". Un cronista inglese scrisse che \"a Majaciete Narv\u00e1ez salv\u00f2 l'Andalusia dall'invasione Carlista grazie a un brillante \"coup de main\", con una rapida ma distruttiva azione, che sarebbe rimasta nella memoria delle province del sud molto a lungo.\".\nDopo questa sconfitta, il generale Ramon Cabrera, che aveva collaborato alla presa dell'Andalusia, conquist\u00f2 Cordova e Extremadura. Fu per\u00f2 cacciato dai territori conquistati dopo la sconfitta riportata nella Battaglia di Villarrobledo del 1836.\nIl Convegno di Vergara e la fine del conflitto.\nIl 31 agosto 1839 con il Convegno di Vergara si apr\u00ec il tavolo delle trattative.\nIl governo spagnolo, nella persona di Baldomero Espartero, si impegnava a riconoscere i gradi e le onorificenze dei militari carlisti e a proporre al Parlamento la concessione dei \"Fueros\" per le comunit\u00e0 del Nord.\nNel sud, dove durante la guerra era stata praticata prevalentemente la guerriglia, la resistenza continu\u00f2 fino al 30 maggio 1840: il generale Cabrera continu\u00f2 a combattere con l'esercito che aveva costituito nel 1838 e che da allora aveva ottenuto numerose vittorie, rifiutando di riconoscere gli accordi del Convegno. Il 30 maggio \u00e8, per l'appunto, la data in cui Cabrera fu sconfitto dalle truppe di Baldomero Espartero e fu costretto a ritirarsi in Francia.\nIl 4 luglio 1840 gli ultimi soldati carlisti attraversarono la frontiera mentre Espartero fu nominato reggente al trono per conto della minorenne Isabella: fu la fine di una guerra che durava da sette anni.\nSeconda guerra: la rivolta dei Matiners (1846-1849).\nPer guerra dei Matiners o seconda guerra carlista, si intende una rivolta avvenuta nella regione della Catalogna tra il 1846 e il 1849.\nIn questa regione erano sin dal 1840 dei piccoli gruppi carlisti che avevano continuato ad operare per mezzo di guerriglie e che nel 1846 si mobilitarono compatti contro il governo spagnolo.\nIl 1846 fu un anno difficile sia dal punto di vista politico che economico per la Spagna e per la Catalogna: tanto per cominciare ci furono le dimissioni di Ram\u00f3n Mar\u00eda Narv\u00e1ez, presidente del Consiglio dei Ministri, che aveva fatto alcune riforme agrarie di stampo liberale impopolari presso la popolazione. Dopo le sue dimissioni, nel giro di un anno e mezzo, si susseguirono sei governi. Questo fatto ebbe conseguenze negative soprattutto sulle popolazioni del nord che, sin dal 1840, chiedevano al governo aiuti economici che non risultavano mai sufficienti a soddisfare le necessit\u00e0 della popolazione. La regione della Catalogna subiva inoltre anche le conseguenze dalla rivoluzione industriale europea che fece colare a picco l'industria tessile catalana.\nNel 1845 Don Carlos abdic\u00f2 in favore del figlio Carlo Luigi di Borbone e Braganza (1818-1861), che assunse il titolo di Carlos VI. Nel tentativo di mettere definitivamente pace tra le due fazioni, i carlisti proposero un'unione fra il nuovo pretendente e Isabella II. Il matrimonio tanto auspicato dai carlisti naufrag\u00f2 miseramente dal momento che i consiglieri di Isabella preferirono a Carlos VI il cugino della regina Francesco d'Assisi di Borbone-Spagna. Questo rifiuto fu il pretesto che fece scoppiare la rivolta dei popoli catalani.\nIl 12 settembre 1846 Carlo VI rese pubblico un manifesto che richiamava tutti i carlisti nuovamente alla battaglia. In realt\u00e0 la guerra inizialmente si manifest\u00f2 sotto forma di guerriglia, comandata dal sacerdote Benet Tristany, incarcerato e fucilato nel 1847. Nonostante la scarsa organizzazione, la tattica risult\u00f2 tutto sommato vincente, probabilmente perch\u00e9 i guerriglieri conoscevano molto bene la geografia della loro regione e la sfruttarono per trarne il maggiore profitto.\nRamon Cabrera, che aveva preso parte alla Prima Guerra Carlista, al momento dello scoppio di questa seconda rivolta si trovava in esilio a Lione. Sin dal primo momento manifest\u00f2 pubblicamente i suoi dubbi sul successo della sommossa ma, nonostante questo, rimase fedele alla causa e obbed\u00ec al richiamo alle armi del suo re: il 23 giugno 1848 attravers\u00f2 il confine francese e si dedic\u00f2 subito alla formazione di un nuovo grande esercito, chiamato Esercito Reale di Catalogna, senza per\u00f2 avere successo.\nNumerose furono le sconfitte per l'esercito carlista negli ultimi mesi del 1848: le pi\u00f9 memorabili a Guip\u00fazcoa, Burgos, Navarra e Aragona.\nInfine, nel 1849, la rivolta giunse al termine: nel mese di Aprile Carlo VI fu fermato mentre stava tentando di attraversare il confine che lo separava dalla Spagna e, nello stesso mese, il generale Cabrera fu costretto alla ritirata dall'esercito avversario e si rifugi\u00f2 coi suoi in Francia. A causa di queste disfatte le guerriglie andarono dissolvendosi poco a poco fino a sparire del tutto.\nL'8 giugno 1849 il governo spagnolo decise di concedere l'amnistia a tutti i carlisti che si fossero presentati entro un mese alle autorit\u00e0 per dichiarare fedelt\u00e0 alla regina Isabella II. Stando alle informazioni fornite dal governo francese e dalla stampa spagnola, risulta che molti carlisti approfittarono di questa amnistia e fecero ritorno in patria.\nUn \"Alzamiento\" carlista avvenne poi tra il giugno 1855 e la met\u00e0 del 1856. Il conflitto bellico ebbe luogo ancora principalmente in Catalogna come seguito della Guerra dei Matiners.\nL\"'Ortegada\".\nViene chiamato cos\u00ec il tentativo, avvenuto il 1\u00ba aprile 1860, del generale carlista Jaime Ortega di detronizzare Isabella II e sostituirla con il pretendente carlista Carlo VI.\nLa rivolta.\nIl generale Ortega, sostenuto da personalit\u00e0 di spicco come il cardinale e arcivescovo di Toledo Cirilo de Alameda y Brea e la famiglia di Carlo VI, nonch\u00e9 lo stesso Carlo VI, organizz\u00f2 una spedizione con circa 3.000 uomini in partenza dalle isole Baleari verso Sant Carles de la R\u00e0pita nel tentativo di innescare una nuova sollevazione di alcuni centri della Catalogna che avrebbero costretto la regina ad abdicare.\nIl generale Ortega organizz\u00f2 questa spedizione dopo aver ricevuto da alcuni carlisti un'informazione che gli fece credere di avere la vittoria in pugno. La notizia riguardava un'affermazione che la regina avrebbe fatto in confidenza ad alcuni membri del governo: essa avrebbe affermato di voler abdicare qualora contro di lei si fosse sollevata una massa unitaria e rappresentativa di tutto il volere popolare. Molti, fra cui il generale Cabrera, si mostrarono subito scettici e considerarono la notizia una diceria senza fondamento.\nIgnorando le opinioni di Cabrera, che ormai era considerato un personaggio influente e abile politico, Ortega part\u00ec, la nave sbarc\u00f2 a Sant Carles de la R\u00e0pita il 2 aprile e i soldati cominciarono a marciare verso Tortosa. Il malcontento delle truppe, che gi\u00e0 si era manifestato durante il viaggio in un tentativo di ammutinamento, non era ancora sedato: il giorno 3 aprile si rifiutarono di proseguire la marcia dal momento che il generale li teneva all'oscuro dei suoi piani. Ortega tent\u00f2 di ripristinare l'ordine per mezzo di un discorso dove avrebbe dovuto osannare le doti di Carlo VI e spiegare il suo intento rivoluzionario. Il discorso, invece che placare gli animi, fu un disastro e Carlo VI fu costretto a fuggire per evitare di essere ucciso dall'esercito in rivolta; il giorno dopo anche Ortega fu costretto alla fuga e si diresse a Ulldecona per raggiungere il pretendente.\nLa fuga del generale dur\u00f2 poco: venne catturato nei pressi di Calanda e condannato a morte dalla corte marziale il 17 aprile per alto tradimento; fu giustiziato la mattina seguente.\nNonostante l'Ortegada si sia rivelata un totale insuccesso, l'intento del generale fu comunque raggiunto diversi anni dopo, quando Isabella II fu costretta ad abdicare in seguito alla Rivoluzione spagnola del 1868.\nTerza guerra carlista (1872-1876).\nNel 1861 Carlo VI mor\u00ec e il nuovo pretendente al trono carlista divenne Carlos Mar\u00eda di Borbone e Austria-Este col titolo di Carlo VII.\nDopo l'abdicazione di Isabella una rivolta carlista avvenne nel 1869 in alcune parti della Spagna (principalmente nelle province di Le\u00f3n, Vecchia Castiglia e La Mancha) tra luglio e agosto 1869.\nNel 1870 le Cortes, il Parlamento spagnolo, nominarono re di Spagna Amedeo I di Savoia.\nI primi scontri.\nNel 1872 Carlo VII, non approvando la scelta di nominare Amedeo di Savoia re di Spagna, invi\u00f2 al nuovo generale carlista Diaz de Rada una lettera dove richiamava tutti i suoi sudditi alle armi. Il 21 aprile fu il giorno stabilito per l'inizio dell'insurrezione e, in quella data, i generali carlisti si mobilitarono verso i Paesi Baschi con i loro eserciti per andare a proteggere l'arrivo in Spagna del \u2018'loro re'\u2019. Diversamente da come Carlo VII si aspettava, gli eserciti si rivelarono nuovamente poco organizzati e mal coordinati, tanto che non riusc\u00ec neppure a mettersi in contatto con i suoi generali: si lament\u00f2 della situazione anche nei suoi appunti personali, affermando che si era trovato entro i confini spagnoli con solo 18 uomini armati di bastoni.\nPer evitare un nuovo conflitto, il governo spagnolo invi\u00f2 immediatamente delle truppe per sopprimere la rivolta sul nascere: cogliendoli di sorpresa ottennero una facile vittoria il 4 maggio a Oroquieta in Navarra.\nDopo questa prima sconfitta i carlisti ne subirono altre e cos\u00ec Carlo VII ritorn\u00f2 in Francia e i generali del suo esercito si accordarono col governo per un'amnistia. Ci\u00f2 nonostante la rivolta continu\u00f2 in Catalogna, dove i carlisti avevano conseguito diverse vittorie e conquistato alcune citt\u00e0. Carlo VII si mantenne in contatto con questa minoranza di rivoluzionari ancora attiva e riusc\u00ec addirittura ad incrementare il loro numero firmando una carta nel Giugno 1872 dove prometteva di restituire loro quei diritti che Filippo V gli aveva tolto. Questo fatto, sommato alla caduta del regno di Amedeo I e alla conseguente proclamazione della repubblica, convinse i carlisti a riaprire lo scontro armato.\nLa guerra.\nL'esercito si mosse compatto nel febbraio 1873. La prima battaglia di quella che alcuni considerano la Terza Guerra Carlista si svolse a Eraul e si concluse con la vittoria dei carlisti. A questa vittoria ne seguirono altre, come quella a Estella e nella grande battaglia di Montejurra, combattutasi il 7,8 e 9 novembre. La guerra procedeva a favore dei carlisti su tutti i fronti e pareva che la loro vittoria avrebbe concluso lo scontro armato. Nel Gennaio 1874 per\u00f2, Carlo VII ordin\u00f2, come Don Carlos prima di lui, di attaccare la citt\u00e0 di Bilbao. Questo ordine cambi\u00f2 l'andamento della guerra.\nBasandosi sull'esperienza del 1835, che era costata la vita al generale Zumalac\u00e1rregui, la maggior parte dei generali carlisti si manifestarono contrari alla conquista della citt\u00e0 dei Paesi Baschi. Ci\u00f2 nonostante la citt\u00e0 fu presa d'assalto il 21 febbraio 1874. L'assedio di Bilbao dur\u00f2 a lungo e gli scontri furono violenti: la citt\u00e0 venne bombardata dai carlisti nel tentativo di distruggere i luoghi di raccolta delle provviste destinate all'esercito nemico fino alla met\u00e0 di Aprile. Ormai allo stremo, l'esercito liberale attacc\u00f2 e costrinse i carlisti a cessare il fuoco, cos\u00ec da evitare che Bilbao cedesse per la fame. Dopo una lunga serie di disfatte, le forze carliste furono definitivamente costretta a lasciare Bilbao dall'esercito di Francisco Serrano il 2 maggio 1874.\nQuesto pesante fallimento allontan\u00f2 una volta per tutte la possibilit\u00e0 di una vittoria sui liberali da parte dei carlisti.\nDopo la sconfitta a Bilbao la situazione rest\u00f2 immobile per diverso tempo: sia l'esercito liberale che quello carlista non sferrarono attacchi decisivi. Il governo spagnolo piuttosto tent\u00f2 di sancire un accordo con la Francia per evitare che il territorio di confine fra Francia e Spagna fosse usato dai carlisti come base di partenza per le loro spedizioni. Non solo, alla fine, il governo spagnolo ottenne addirittura il permesso dei francesi di far attraversare il confine all'esercito liberale, di modo che potesse attaccare sia da nord che da sud la Catalogna, dove si verificavano ancora ripetute guerriglie.\nIn Catalogna la guerra aveva un andamento diverso rispetto al resto della Spagna: si prediligevano i piccoli scontri dove i carlisti avevano sempre avuto la meglio, tanto che riuscirono a conquistare la citt\u00e0 di Olot e a formare qui un governo indipendente che aveva l'ambiziosa aspirazione di essere considerato il \"vero\" governo di Spagna. In seguito a questo fatto, il colonnello Despujol attacc\u00f2 e sconfisse il 4 giugno i carlisti, i quali, successivamente, sotto la guida dell'infante Alfonso Carlo, conquistarono Cuenca nel giro di due giorni. La gioia per la conquista fu subito stroncata dall'esercito nemico che li costrinse presto alla ritirata.\nNell'ottobre 1874 Alfonso Carlo lasci\u00f2 il comando dell'esercito a causa della sua rivalit\u00e0 personale con il comandante delle sue file Savalla e per la scissione, voluta da Carlo VII, dell'esercito della Catalogna che venne separato da quello del Centro. Il primo dei due eserciti resistette ancora per circa un anno, il secondo, troppo disorganizzato, si sciolse subito.\nL'ultimo anno.\nIl tracollo definitivo ci fu con l'ascesa al trono di Spagna di Alfonso XII, figlio di Isabella II. Il nuovo re prepar\u00f2 un nuovo esercito che superava di gran numero quello dei volontari carlisti e li attacc\u00f2 sul finire del 1875.\nLa guerra continu\u00f2 ancora fino al 16 febbraio 1876, data in cui la citt\u00e0 di Estella fu liberata dall'occupazione carlista. Dodici giorni dopo Carlo VII decise di ritirarsi in Francia con quel che restava del suo esercito. \nPer il suo appoggio ai carlisti, il governo della Prima repubblica spagnola pun\u00ec il popolo basco abolendo definitivamente i \"fueros\", le organizzazioni regionali per cui si erano tanto battuti durante le carlistade.\nIl 28 febbraio 1876 fu il giorno in cui ebbe fine l'ultima \"carlistada\", giorno in cui Carlo VII, attraversando il confine e dirigendosi nuovamente in Francia, pronunci\u00f2 l'ultimo discorso ai suoi sostenitori, dicendo: \"Torner\u00f2!\". Ma fino alla morte nel 1909 non vi torner\u00e0 pi\u00f9. Alcuni considerano il termine della terza carlistada come la conclusione definitiva del Romanticismo.\nLa questione \"guerra carlista\".\nAlcuni non concordano sul fatto che la guerra dei Martiners debba essere considerata parte delle \"carlistadas\". In effetti questa guerra assunse tratti simili a quelli delle altre guerre carliste e venne percepita come tale solo in Catalogna. Alcuni storici sostengono che, data l'area circoscritta in cui si manifest\u00f2 apertamente, pu\u00f2 essere considerato solo un sollevamento popolare di una minoranza.\nPer la stessa ragione, alcuni considerano anche la Guerra civile spagnola (1936-1939) come la quarta delle \"carlistadas\", visto che i Carlisti parteciparono attivamente all'Alzamiento. Sarebbe per\u00f2 sbagliato considerarla tale visto che questi furono solo una delle diverse forze nazionaliste e monarchiche che parteciparono al conflitto dalla parte di Franco."}
{"id": "4390268", "revid": "486946", "url": "https://it.wikipedia.org/wiki?curid=4390268", "title": "Medicina basata sui fatti", "text": ""}
{"id": "4390270", "revid": "486946", "url": "https://it.wikipedia.org/wiki?curid=4390270", "title": "Medicina basata sulle prove", "text": ""}
{"id": "4390271", "revid": "110157", "url": "https://it.wikipedia.org/wiki?curid=4390271", "title": "CAF Champions League 2013", "text": "La CAF Champions League 2013 \u00e8 stata la 49\u00aa edizione della massima competizione per squadre di club in Africa, la 17\u00aa con il formato attuale. L'Al-Ahly ha vinto il trofeo per l'ottava volta, la seconda consecutiva.\nDistribuzione squadre.\nTeoricamente, sino a 56 associazioni della CAF possono iscrivere le proprie squadre alla Champions League 2013, con le migliori 12 che possono iscriverne 2. Per questa competizione, la CAF usa la graduatoria quinquennale del periodo 2007-11.\nSistema della graduatoria.\nLa CAF calcula i punti per ogni associazione in base ai risultati dei propri club nella Champions League e nella Coppa della Confederazione CAF, non prendendo in considerazione l'anno corrente. I criteri per i punti sono i seguenti:\nI punti sono moltiplicati per un dato coefficiente a seconda dell'anno, come segue:\nSquadre qualificate.\nLe squadre in grassetto accedono direttamente al primo turno.\nQualificazioni.\nSecondo turno.\nLe perdenti accedono al turno di play-off della Coppa della Confederazione CAF 2013."}
{"id": "4390273", "revid": "599013", "url": "https://it.wikipedia.org/wiki?curid=4390273", "title": "Sbarramento di Saltusio", "text": "Lo sbarramento Saltusio (in tedesco Sperre Saltaus) \u00e8 uno sbarramento che fa parte del \"XIII settore di copertura Venosta\", nel Vallo alpino in Alto Adige. Lo sbarramento si trova presso Saltusio, nel territorio comunale San Martino in Passiria, in Val Passiria, una laterale della Valle dell'Adige in Alto Adige.\nStoria.\nQuesto sbarramento difensivo appartenente al III sistema difensivo, costituiva un ultimo baluardo sulla citt\u00e0 di Merano. Un primo progetto di tale sbarramento fu presentato dal 4\u00ba Corpo d'Armata Alpino di Bolzano e costituiva in 5 opere di tipo 7000, ovvero resistenti ai medio calibri, e con un armamento totale previsto di 8 mitragliatrici e 3 pezzi anticarro.\nIn questo primo progetto si prevedeva anche la costruzione di un fossato anticarro nel fondo valle, edificato in modo tale da sbarrare la valle dalla strada statale 44 del Passo di Giovo all'opera 1.\nNel dicembre 1939 il Comando di Corpo di Stato Maggiore (C.C.S.M.) consider\u00f2 l'ipotesi di estendere lo sbarramento sulle ali ma anche in profondit\u00e0, in modo da formare 2/3 ordini di opere difensive. L'anno seguente vi fu una revisione del progetto precedente, adattandolo alla nuova circolare 15000, e alle varianti previste dalla commissione difesa \"Palma\" nel marzo 1940. Fu cos\u00ec che le opere previste divennero 8, e a causa della nuova circolare resistenti anche ai grossi calibri, sempre disposte a cavaliere del Passirio.\nL'arrivo della seconda guerra mondiale fece s\u00ec che solo la parte muraria di tale sbarramento fu completata; mentre allestimenti e armamenti non furono mai approntati. Anche la costruzione del fossato anticarro fu sospesa.\nDopo la riattivazione in ambito NATO, allo sbarramento composto di 4 opere, \u00e8 stato dato il nome in codice \"Ulisse\". Lo sbarramento aveva assegnati: 6 ufficiali, 12 sottufficiali e 151 soldati di truppa, per un totale di 169 uomini."}
{"id": "4390275", "revid": "36426", "url": "https://it.wikipedia.org/wiki?curid=4390275", "title": "Nucleo olivare inferiore", "text": "Il nucleo olivare inferiore si trova nella porzione superiore del bulbo o midollo allungato ed \u00e8 costituito da sostanza grigia.\nAnatomia.\nEsso determina sulla superficie anteriore ed esterna del bulbo una caratteristica sporgenza, denominata oliva, che si colloca tra il nervo ipoglosso e il solco dell'emergenza, dal quale emergono, in ordine dall'alto verso il basso, i nervi glossofaringeo, vago e accessorio.\nIl nucleo olivare inferiore presenta una concavit\u00e0 rivolta medialmente.\nFibre afferenti ed efferenti.\nIl nucleo olivare inferiore riceve fibre dai fasci gracile e cuneato e dal fascio sensitivo del nervo trigemino. Esso, inoltre, riceve fibre anche dal nucleo rosso, il quale cede nella sua porzione pi\u00f9 cospicua il fascio centrale del tegmento, che dalla formazione reticolare si reca al cervelletto, facendo stazione appunto nel nucleo olivare inferiore.\nImportanza clinica.\nPoich\u00e9 il nucleo olivario inferiore (ION) \u00e8 strettamente associato al cervelletto, le lesioni nell'IO o nel cervelletto causano degenerazione nell'altro. Si sa poco sul danno al nucleo olivario inferiore indipendente dal cervelletto. Ad oggi, l'unico disturbo noto che colpisce specificamente il nucleo olivario inferiore \u00e8 una forma estremamente rara di degenerazione chiamata degenerazione olivaria ipertrofica (HOD).\nSebbene il nucleo olivario inferiore non sia spesso studiato da solo, la degenerazione nello ION \u00e8 stata identificata in disturbi tipicamente associati al cervelletto. Questi disturbi includono paralisi sopranucleare, malattia di Leigh, e SCA6, e ce ne sono molti altri. Tutti questi disturbi coinvolgono la coordinazione motoria."}
{"id": "4390277", "revid": "830939", "url": "https://it.wikipedia.org/wiki?curid=4390277", "title": "Vitylo", "text": ""}
{"id": "4390280", "revid": "1543377", "url": "https://it.wikipedia.org/wiki?curid=4390280", "title": "St Helen's (Isole Scilly)", "text": "St Helen's (in cornico: \"Enys Elidius\") \u00e8 una delle circa cinquanta isole disabitate dell'arcipelago delle Isole Scilly in Cornovaglia, Regno Unito; ha una superficie di circa 0,20\u00a0km\u00b2.\nL'isola costituisce il nucleo principale di un \"Sito di Speciale Interesse Scientifico\" (SSSI) e alcune sue emergenze sono state classificate come monumenti antichi di importanza nazionale. L'isola \u00e8 raggiungibile con imbarcazioni a noleggio o private, sebbene in estate ci siano alcune corse di linea. St Helen's ricade sotto la gestione dell\"'Isles of Scilly Wildlife Trust\".\nGeografia.\nSt Helen's \u00e8 la terza pi\u00f9 grande isola disabitata delle Scilly e si trova nella zona settentrionale dell'arcipelago, tra Tresco e St Martin\u2019s. Ha una superficie di 18.85 ettari e un'altezza massima di 42 metri. Assieme ad alcune piccole isole nelle vicinanze costituisce il cosiddetto gruppo di St Helen's; le altre isole sono Foreman's Island, Men\u2013a\u2013vaur, Northwethel, Round Island e Te\u00e4n. L'isola \u00e8 per lo pi\u00f9 costituita da una collina di granito ercinico grossolano. Il punto di approdo dell'isola \u00e8 una spiaggia sabbiosa sul versante meridionale, caratterizzata da dune di sabbia, dove rimangono i resti di un molo in granito. Le rovine del lazzaretto si trovano in un'area pianeggiante dietro le dune, mentre pi\u00f9 all'interno, alle pendici della collina, sorgono quelle di un complesso monastico. A est del complesso si trovano un pozzo e i muretti di alcuni campi.\nPreistoria.\nTumuli.\nI tumuli di St Helen's rappresentano una significativa percentuale dei complessivi 387 tumuli conservati sulle Isole Scilly e godono dello status di antichi monumenti di interesse nazionale. Il campo di tumuli dell'Et\u00e0 del bronzo comprende quattro tumuli ad anello sulle pendici nordoccidentali della collina. Il primo tumulo ha un diametro di 4 metri e presenta un anello di terra con pietre sporgenti a intervalli regolari, largo 1 metro e alto 0,2 metri. Il secondo tumulo \u00e8 un ovale di 4 x 3 metri con un anello largo 0,4 metri e alto 0,2 metri; incorpora due lastre di pietra contigue poste al di sotto del bordo. Il terzo tumulo hya un diametro di 6 metri e presenta un anello con pietre a intervalli regolari, largo mediamente 1 metro e alto 0,3 metri. Il quarto tumulo ha un diametro di 4 metri e presenta un anello di pietre a intervalli regolari dalla larghezza media di 0,7 metri e alto 0,2 metri.\nStoria.\nLa cappella paleocristiana.\nSul versante meridionale di St Helen's sorge un complesso religioso altomedievale, costituito dai probabili resti dell'Eremo di Sant'Elidio, una cappella dell'VIII secolo in cui il santo visse e nel quale si ritiene sia anche sepolto. Gli scavi archeologici fanno supporre che il sito si sia sviluppato a partire da un eremo solitario, costituito da una sola capanna rotonda e un oratorio, fino a diventare un eremo comunitario con un certo numero di capanne a pianta utilizzate come celle individuali, attorno agli edifici della chiesa e dell'oratorio. Sono state scavate anche cinque tombe, situate a est del luogo destinato ad abitazione e risalente all'eremo primitivo. Era inoltre presente un sistema di campi coltivati, che forniva derrate alimentari all'eremo e, in tempi successivi, ai residenti del lazzaretto. All'inizio dell'XI secolo sul lato nordorientale della zona destinata ad abitazione fu costruita una piccola chiesa; intorno al 1120 la chiesa fu assegnata all'Abbazia di Tavistock, nel Devon. Ci\u00f2 comport\u00f2 un aumento del numero di pellegrini che visitavano il luogo per venerare Sant'Elidio e al complesso furono apportate numerose modifiche e ristrutturazioni. Inoltre, ulteriori scavi condotti sul sito hanno portato alla luce tegole decorate e alcune parti del santuario del XII sec. in marmo di Purbeck, ove si suppone fossero conservate le reliquie di Sant'Elidio. Si dice anche che un tempo esistesse una strada rialzata che collegava la chiesa abbaziale di Tresco, attraverso le colline, alla chiesa dell'isola di St Helen's. Attualmente, il giorno 8 agosto di ogni anno, presso le rovine della piccola chiesa, si tengono celebrazioni religiose all'aperto per celebrare la Festa di Sant'Elidio.\nSt Helen's Pool.\nSt Helen's Pool \u00e8 un tratto di mare immediatamente al largo di St Helen's, che offre un ancoraggio protetto per le imbarcazioni, sebbene esiste la possibilit\u00e0 che le barche risentano del moto ondoso all'approssimarsi dell'alta marea.\nEsistono evidenze che, alla fine dell'epoca medievale, i monaci di Tresco abbiano imposto un pedaggio alle navi che ormeggiavano a St Helen's Pool, in quanto si ritiene che nel Medioevo esso rappresentasse il principale approdo delle isole.\nIl lazzaretto.\nL'ospedale di isolamento di St Helen's, noto anche come \"Pest House\" (il lazzaretto), fu una stazione di quarantena costruita nel 1764 per ospitare gli appestati delle navi di passaggio a Old Grimsby (Tresco) e a St Helen's Pool. Fu costruito dopo che un Atto del Parlamento Inglese del 1754 ebbe decretato che ogni nave con casi di peste a nord di Cabo Fisterra e diretta in Inghilterra avrebbe dovuto ormeggiare al largo di quest'isola. La stazione includeva, oltre all'edificio destinato a ospedale di isolamento, uno scalo di alaggio e un ampio molo. L'ospedale si presenta come un edificio a pianta rettangolare e privo di tetto avente dimensioni esterne di 7 x 5,5 metri, con un'aggiunta sul lato orientale destinata a ospitare due stanze. Le mura dell'edificio sono spesse 0,6 metri e alte 3 metri e sono realizzate in malta e pietrisco, con alcuni elementi costituiti da pietre pi\u00f9 grandi. L'edificio \u00e8 stato recentemente restaurato e messo in sicurezza per prevenirne il crollo, grazie al sostegno economico dell'English Heritage. Nei pressi del lazzaretto si trova un cimitero, comprendente la tomba di un medico di bordo dell'et\u00e0 di 27 anni, che venne inviato sull'isola per curare la malattia e mor\u00ec egli stesso nel giro di una settimana, e di vari passeggeri provenienti dall'Africa e dall'Asia, anch'essi morti nell'ospedale.\nNatura ed ecologia.\nL'isola fa parte del \"Sito di Speciale Interesse Scientifico\" (SSSI) denominato St Helen's (with Northwethel and Men-a-vaur), in considerazione dei suoi rari esemplari di flora e dei suoi uccelli marini nidificatori. Il SSSI fu notificato nel 1971 e confermato nel 1986: esso comprende tutte le terre al di sopra dell'altezza media della linea di costa.\nFlora.\nNel 1940 le zone pi\u00f9 elevate di St Helen's erano coperte da una prateria marina, costituita da brugo (\"Calluna vulgaris\") ed erica cinerea (\"Erica cinerea\"), che fu distrutta dalle fiamme provocate dalle bombe incendiarie dell'aviazione tedesca durante la Seconda guerra mondiale. Ulteriori incendi si verificarono durante la siccit\u00e0 del 1949 e quando Job Edward Lousley cens\u00ec la vegetazione nel 1957 il suolo si presentava profondo solamente 2,5 / 5 centimetri, grigio e con detriti granitici. La pianta pi\u00f9 abbondante era la piantaggine barbarella (\"Plantago coronopus\") e la borracina inglese (\"Sedum anglicum\"). Gli incendi hanno probabilmente influito anche sulla frequenza e sull'estensione dei licheni e delle briofite. All'epoca della pubblicazione del libro di Lousley, Flora (1971), la vegetazione non si era ancora ricostituita in prateria e nel 1987 il fico degli Ottentotti (\"Carpobrotus edulis\") risultava diffuso sulla maggior parte della zona. Nel 2002 la pianta risultava in gran parte estinta, verosimilmente a causa della nebbia salina o di climi eccessivamente freddi. Nel 2009, in occasione della riconferma del SSSI, la vegetazione dell'isola, compresa la prateria, fu considerata \"in condizioni favorevoli\". Lousley riscontr\u00f2 che anche ampie superfici di scogliere e rocce erano coperte dal fico degli Ottentotti, seminato dai gabbiani che portano la pianta ai loro nidi: la pianta \u00e8 in grado di mettere radici e di diffondersi anche su terreni spogli.\nI suoli pianeggianti sul lato meridionale della collina presentano suoli pi\u00f9 profondi con humus nero e granelli di sabbia bianca. La flora \u00e8 dominata da un intrico di felci aquiline (\"Pteridium aquilinum\") e di rovi (\"Rubus ulmifolius\") e si presenta relativamente abbondante in confronto con molte delle altre isole; probabilmente ci\u00f2 \u00e8 dovuto al fatto che St Helen's \u00e8 meno esposta alla nebbia salina per la sua posizione relativamente protetta, essendo circondata da altre isole. La lunga storia di insediamenti umani ha inoltre favorito l'insediamento di ulteriori specie, sia introdotte direttamente dall'uomo sia favorite dalla pratica del pascolo, che ha permesso lo sviluppo di suoli pi\u00f9 profondi nelle zone pianeggianti. Attorno al lazzaretto si estendono distese erbose e macchia, con piante da fiori quali la cicuta (\"Conium maculatum\"), lo spondilio (\"Heracleum sphondylium\") e ricche colonie di castagnola (\"Scrophularia scorodonia\"), presente in un'unica area. Fatto insolito per una piccola isola delle Scilly, sono presenti anche il salice cenerino (\"Salix cinerea\"), l'euforbia delle faggete (\"Euphorbia amygdaloides\") e la cannella delle paludi (\"Calamagrostis epigejos\"). In passato le zone attorno agli edifici erano probabilmente coltivate o destinate al pascolo. Per consentire l'accesso ai visitatori durante le funzioni religiose di agosto, la vegetazione attorno alle rovine e sul sentiero che porta al punto di attracco viene tagliata.\nSul versante nord-occidentale dell'isola si riscontra una zona di prateria marittima, con abbondante armeria marittima (\"Armeria maritima\"), barbabietola di mare (\"Beta vulgaris maritima\") e malvone (\"Lavatera arborea\").\nRomice delle rocce.\nIl romice delle rocce (\"Rumex rupestris\") \u00e8 una delle pi\u00f9 rare specie di romice e rientra nel \"Piano di Azione per la Biodiversit\u00e0 del Regno Unito\" (BAP); \u00e8 una delle ragioni per cui le Isole Scilly sono classificate come \"Special Area of Conservation\" (SAC). La specie fu registrata nel 1957 da Lousley, ma da allora non \u00e8 pi\u00f9 stata osservata e si ritiene che sia estinta su St Helen's. Fu registrata nella vicina Te\u00e4n nel 2005.\nFauna.\nLa fauna delle isole pi\u00f9 esterne dell'arcipelago delle Scilly \u00e8, in genere, scarsamente documentata sia per le difficolt\u00e0 nel raggiungerle sia per i tempi lunghi necessari all'indagine.\nMammiferi.\nSt Helen's vanta una lunga storia di insediamenti umani; quando Issac North visit\u00f2 le isole nel 1850 vi riscontr\u00f2 capre domestiche (\"Capra aegagrus hircus\") e cervi. I cervi erano ancora presenti nel 1865, e nel 1870 furono descritte delle pecore (\"Ovis aries\") allo stato selvatico. La crocidura minore (\"Crocidura suaveolens\") fu osservata sulle basse scogliere nel 1964 e il coniglio (\"Oryctolagus cuniculus\") non \u00e8 pi\u00f9 stato segnalato dal 1980.\nUccelli.\nCooper (2006) registr\u00f2 alcuni mugnaiacci (\"Larus marinus\") nidificatori, una quantit\u00e0 di gabbiani reali nordici (\"Larus argentatus\") e un'abbondante colonia di gabbiani tridattili (\"Rissa tridactyla\") sulle scogliere orientali, mentre Parslow (2007) segnala una grande colonia di zafferani (\"Larus fuscus\") e una piccola colonia di pulcinelle di mare (\"Fratercula arctica\"). Il Censimento degli Uccelli Marini del 2000 registr\u00f2 cinque nidi di berte minori atlantiche (\"Puffinus puffinus\").\nAltre isole del gruppo di St Helen's.\nForeman's Island.\nForeman's Island \u00e8 una piatta isola di 0.37 ettari sul lato meridionale del St Helen's Pool, tra Te\u00e4n e Tresco. Fa parte di un gruppo di scogli e isolotti importanti come luoghi di riproduzione degli uccelli marini. Sull'isola \u00e8 stata registrata la presenza della sputacchina media (\"Philaenus spumarius\").\nMen\u2013a\u2013vaur.\nMen\u2013a\u2013vaur sorge a nord-ovest di ed \u00e8 formata da tre placche di granito dalla superficie complessiva di 0.55 ettari e dall'altezza di 38 metri. Fa parte del SSSI per i suoi uccelli di mare, comprendenti otto specie nidificatrici. La colonia di gazze marine (\"Alca torda\") riveste importanza nazionale nel Regno Unito e, assieme a quelle di fulmari (\"Fulmaris glacialis\") e di urie (\"Uria aalge\"), \u00e8 la pi\u00f9 grande delle Isole Scilly; le altre specie presenti sono il gabbiano tridattilo, il mugnaiaccio, lo zafferano, il gabbiano reale nordico, il marangone dal ciuffo (\"Phalacrocorax aristotelis\") e la pulcinella di mare. Il falco pellegrino (\"Falco peregrinus\") e il corvo comune (\"Corvus corax\") nidificano sull'isola saltuariamente.\nLousley registr\u00f2 la presenza sull'isola di coclearia (\"Cochlearia officinalis\"), malvone e una specie di atriplice, nonostante le piante da fiore non siano elementi permanenti. \u00c8 documentata la presenza del raro coleottero \"Omalium allardi\".\nNorthwethel.\nNorthwethel \u00e8 un'isola dalla superficie di 4.63 ettari e alta 15.2 metri nel Canale di Old Grimsby, al largo di Grimble Porth (Tresco). L'isola \u00e8 costituita da due colline collegate da una bassa striscia di terra. Sull'isola \u00e8 presente una spiaggia sabbiosa sul versante sud, utilizzata come punto di approdo, e un piccolo stagno di acqua salmastra a ridosso della riva.\nGli insediamenti umani risalgono all'Et\u00e0 del Bronzo e sono testimoniati da un raggruppamento di nove tumuli, uno dei quali associato a una tomba a camera la cui entrata ha un diametro di 5,5 metri, con due pietre di copertura tuttora in sito. La camera \u00e8 orientata da est a ovest ed \u00e8 lunga 3.0 metri, larga 1,36 metri nel punto centrale e 0,45 metri all'entrata. Sono presenti anche un sistema di campi coltivati di epoca preistorica e un insediamento con (probabilmente) sei capanne a pianta circolare. Alcune delle capanne sono integrate nei muretti dei campi, tre o quattro dei quali, di forma irregolare, sono ancora osservabili. Le capanne hanno una larghezza interna variabile dai 4,0 ai 6,0 metri. Un certo numero di reperti provenienti dall'isola, comprendenti selci, ossa e ceramiche di datazione incerta, sono oggi osservabili presso lo Isles of Scilly Museum a Hugh Town, sull'isola di St Mary\u2019s. Si dice che 1.500 \"Roundhead\" siano sbarcati sull'isola erroneamente convinti di avere raggiunto Tresco: un recinto di forma grosso modo rettangolare con muretti a secco sui due lati potrebbe essere un \u2033rifugio per l'armata parlamentarista\u2033. Nella parte occidentale dell'isola sono visibili i resti di una nave arrugginita.\nLousley visit\u00f2 l'isola un pomeriggio di maggio del 1957 e registr\u00f2 54 specie di piante, per quanto la maggior parte dell'isola fosse ricoperta da un groviglio di felci e rovi alto fino a 1 metro e difficile da penetrare. Specie vegetali insolite per le Isole Scilly crescono nello stagno di acqua salmastra: si tratta della \"Glaux maritima\", della \"Stuckenia pectinata\" e del farinello rosso (\"Chenopodium rubrum\"). John Hunt, durante una visita negli anni ottanta, riscontr\u00f2 una crescita \"rigogliosa\" di felci.\nRound Island.\nRound Island \u00e8 un'isola di 4,09 ettari di superficie situata a nord di St Helen's, che ospita un faro sul punto pi\u00f9 alto; fa parte del \"Sito di Speciale Interesse Scientifico\" (SSSI) di \"Pentle Bay, Merrick and Round Islands\".\nTe\u00e4n.\nTe\u00e4n \u00e8 un'isola di 16,13 ettari di superficie ubicata tra St Helen's a nord-ovest e St Martin's a est. L'isola vanta una lunga storia di insediamenti umani ed \u00e8 stata classificata come \"Sito di Speciale Interesse Scientifico\" (SSSI) nel 1971. \u00c8 inoltre inclusa nel \"Geological Conservation Review\" delle Isole Scilly per la presenza di un tombolo di collegamento tra isole."}
{"id": "4390288", "revid": "767487", "url": "https://it.wikipedia.org/wiki?curid=4390288", "title": "Il giorno fortunato di Paperino", "text": "Il giorno fortunato di Paperino (\"Donald's Lucky Day\") \u00e8 un film del 1939 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 13 gennaio 1939, distribuito dalla RKO Radio Pictures.\nTrama.\nAlle ore 23,50 di un certo venerd\u00ec 13, due criminali mettono una bomba, con esplosione a mezzanotte, in un pacco, per poi incaricare Paperino a consegnare, entro mezzanotte, il pacco al 1313 della 13\u00aa strada. Durante il tragitto, Paperino viene avvertito dalla radio sulla sua bicicletta sulla cattiva sorte che si dice porti quel giorno e su altre superstizioni. Dopo essere quasi passato sotto una scala ed aver rotto uno specchio, Paperino si scontra contro un carretto di mele e la sua bicicletta si rompe. Decide perci\u00f2 di proseguire a piedi, ma si imbatte in un gatto nero e, nel tentativo di non farsi attraversare la strada da esso, finisce su un'asse sospesa in mare. Dopo parecchi sforzi per non cadere in acqua, Paperino scopre che nel pacco c'\u00e8 una bomba prossima a esplodere, che il gatto butta in mare. L'esplosione che ne segue fa cadere una montagna di pesci addosso a Paperino, che ritiene di essere stato fortunato nonostante i brutti segni. Un branco di gatti randagi assale per\u00f2 immediatamente Paperino, mangiando in pochi istanti tutto il pesce.\nEdizioni home video.\nVHS.\nIl cortometraggio \u00e8 incluso, con il primo doppiaggio, nella videocassetta \"Paperino e i racconti misteriosi\", uscita a giugno 1985. Il primo doppiaggio \u00e8 inoltre incluso nella prima edizione della videocassetta \"La storia di Paperino\", uscita nel gennaio 1985. Il ridoppiaggio \u00e8 incluso nella seconda edizione di quest'ultima videocassetta, uscita nel gennaio 1990.\nDVD.\nIl cortometraggio \u00e8 incluso, con il ridoppiaggio, nel DVD \"Walt Disney Treasures: Semplicemente Paperino - Vol. 1\"."}
{"id": "4390296", "revid": "1442080", "url": "https://it.wikipedia.org/wiki?curid=4390296", "title": "Prosperita Open 2004 - Singolare", "text": "Il singolare del torneo di tennis Prosperita Open 2004, facente parte dell'ATP Challenger Series, ha avuto come vincitore Janko Tipsarevi\u0107 che ha battuto in finale Peter Luczak 6-3, 7-65."}
{"id": "4390297", "revid": "1442080", "url": "https://it.wikipedia.org/wiki?curid=4390297", "title": "Prosperita Open 2004 - Doppio", "text": "Il doppio del torneo di tennis Prosperita Open 2004, facente parte dell'ATP Challenger Series, ha avuto come vincitori Tuomas Ketola e Petr P\u00e1la che hanno battuto in finale \u0141ukasz Kubot e Tom\u00e1\u0161 Z\u00edb 6-4, 6-4."}
{"id": "4390300", "revid": "1855146", "url": "https://it.wikipedia.org/wiki?curid=4390300", "title": "Vilayet di Van", "text": "Il vilayet di Van (in turco: \"Vil\u00e2yet-i Van\"), fu un vilayet dell'Impero ottomano, nell'area dell'attuale Turchia.\nStoria.\nNel 1875 l'eyalet di Erzurum venne diviso in sei vilayets: Erzurum, Van, Hakkari, Bitlis, Hozat (Dersim) e Kars-\u00c7ildir. Nel 1888 per ordine del sultano Hakkari venne unito al vilayet di Van, ed Hozat a quello di Mamuret ul-Aziz.\nIl centro economico della provincia era la citt\u00e0 di Van ed il territorio confinava con Russia e Persia, con un gran numero di guarnigioni. Il sanjak di Van ed il Sanjak di Hakkari ricoprono i territori delle attuali provine turche di Van, Hakk\u00e2ri e parte della province di \u015e\u0131rnak, Mu\u015f e Bing\u00f6l.\nGeografia antropica.\nSuddivisioni amministrative.\nI sanjak del vilayet di Van nel XIX erano:"}
{"id": "4390301", "revid": "1442080", "url": "https://it.wikipedia.org/wiki?curid=4390301", "title": "Forest Hills Challenger 2004 - Singolare", "text": "Il singolare del torneo di tennis Forest Hills Challenger 2004, facente parte dell'ATP Challenger Series, ha avuto come vincitore Juan-Pablo Guzman che ha battuto in finale Edgardo Massa che si \u00e8 ritirato sul punteggio di 7-6(7), 3-1."}
{"id": "4390303", "revid": "1442080", "url": "https://it.wikipedia.org/wiki?curid=4390303", "title": "Forest Hills Challenger 2004 - Doppio", "text": "Il doppio del torneo di tennis Forest Hills Challenger 2004, facente parte dell'ATP Challenger Series, ha avuto come vincitori Jason Marshall e Bruno Soares che hanno battuto in finale Michael Berrer e Wang Yeu-tzuoo 7-65, 6-3."}
{"id": "4390304", "revid": "1442080", "url": "https://it.wikipedia.org/wiki?curid=4390304", "title": "Kosice Open 2004 - Singolare", "text": "Il singolare del torneo di tennis Kosice Open 2004, facente parte dell'ATP Challenger Series, ha avuto come vincitore Peter Luczak che ha battuto in finale Janko Tipsarevi\u0107 7-5, 7-5."}
{"id": "4390305", "revid": "1543377", "url": "https://it.wikipedia.org/wiki?curid=4390305", "title": "Franco Fochi", "text": "Biografia.\nNato a Parma, ha vissuto a Pisa, dove ha insegnato materie letterarie in varie scuole e dove \u00e8 morto nel 2007. \u00c8 padre di Anna Fochi, anglista e di Gianni Fochi, divulgatore scientifico.\nPubblicazioni.\n\u00c8 stato uno dei pi\u00f9 affermati linguisti italiani del dopoguerra e autore per la rivista \"Lingua Nostra\". Si \u00e8 adoperato per la difesa del congiuntivo e per una certa opposizione al purismo, in particolare riguardo all'uso dell'apostrofo nella lingua italiana.\nFranco Fochi \u00e8 stato traduttore di classici greci e latini, in particolare di Sofocle e Plauto, e di William Shakespeare.\nAutore di teatro, la sua opera \"Giuda\" \u00e8 stata tradotta anche in altre lingue (fu pubblicata in spagnolo dall'editore \"Esc\u00e9licer\" nel 1970) e rappresentata in Francia, Svezia, Spagna e Germania, e adattata per la televisione nel 1977. Altre due opere sono \"Saio e Porpora\", sulla vita di fra' Girolamo Savonarola, e \"Il pellegrino\", su Romeo da Villanova, personaggio cantato da Dante Alighieri nel canto sesto del Paradiso.\nPersonalit\u00e0 di area cattolica, con il saggio \"E con il tuo Spirito: Chiesa e lingua italiana a pi\u00f9 di trent'anni dalla riforma liturgica\" (1997) ha indagato il ruolo dell'italiano nella riforma liturgica. Ha inoltre pubblicato con Mondadori nel 1958 una traduzione molto apprezzata dell'Imitazione di Cristo. Ha collaborato alla rivista \"Studi Cattolici\" ha indagato il ruolo dell'italiano nella riforma liturgica.\nFochi fu anche saggista, con le opere \"Pisa e il suo verde piano\" (1961) e \"La festa turbata\" (1986).\nHa vinto Nel 2006 il \"Premio Ada Negri\", per una raccolta di poesie."}
{"id": "4390306", "revid": "599013", "url": "https://it.wikipedia.org/wiki?curid=4390306", "title": "Kosice Open 2004 - Doppio", "text": "Il doppio del torneo di tennis Kosice Open 2004, facente parte dell'ATP Challenger Series, ha avuto come vincitori Devin Bowen e Peter Luczak che hanno battuto in finale Jan Hernych e Petr Kralert 6-2, 7-66."}
{"id": "4390310", "revid": "2166030", "url": "https://it.wikipedia.org/wiki?curid=4390310", "title": "Vilayet di Adrianopoli", "text": "Il vilayet di Adrianopoli o vilayet di Edirne (in turco: \"Vil\u00e2yet-i Edirne\"), fu un vilayet dell'Impero ottomano, nell'area dell'attuale Turchia europea.\nStoria.\nQuesto vilayet comprendeva territori dell'attuale Turchia europea, della parte orientale del nord della Grecia e della parte meridionale della Bulgaria. Sul finire del XIX secolo sappiamo che la citt\u00e0 pi\u00f9 popolosa appariva essere la capitale Adrianopoli con quasi 80.000 abitanti, seguita dai principali centri della regione come Tekirda\u011f (35.000), Gallipoli (25.000), K\u0131rk Kilise (16.000), \u0130ske\u00e7e (14.000), \u00c7orlu (11.500), Dimetoka (10.000), Enos (8000), G\u00fcm\u00fclcine (8000) e Dedea\u011fa\u00e7 (3000). Ad est confinava con il vilayet di Istanbul, oltre che col mar Nero e col mar di Marmara, ad ovest col vilayet di Salonicco, a nord con la Bulgaria ed a sud col mar Egeo.\nGeografia antropica.\nSuddivisioni amministrative.\nI sangiaccati del vilayet di Adrianopoli nel XIX secolo erano:"}
{"id": "4390314", "revid": "1498232", "url": "https://it.wikipedia.org/wiki?curid=4390314", "title": "Aeroporti in Finlandia", "text": "Questa \u00e8 una lista degli aeroporti civili, militari e degli eliporti in Finlandia."}
{"id": "4390318", "revid": "1442080", "url": "https://it.wikipedia.org/wiki?curid=4390318", "title": "Sanremo Tennis Cup 2004 - Singolare", "text": "Il singolare del torneo di tennis Sanremo Tennis Cup 2004, facente parte dell'ATP Challenger Series, ha avuto come vincitore Potito Starace che ha battuto in finale Peter Wessels 6-4, 6-4."}
{"id": "4390320", "revid": "1442080", "url": "https://it.wikipedia.org/wiki?curid=4390320", "title": "Sanremo Tennis Cup 2004 - Doppio", "text": "Il doppio del torneo di tennis Sanremo Tennis Cup 2004, facente parte dell'ATP Challenger Series, ha avuto come vincitori Daniele Bracciali e Giorgio Galimberti che hanno battuto in finale Manuel Jorquera e Diego Moyano 4-6, 7-66, 6-2."}
{"id": "4390321", "revid": "1442080", "url": "https://it.wikipedia.org/wiki?curid=4390321", "title": "Zagreb Open 2004 - Singolare", "text": "Il singolare del torneo di tennis Zagreb Open 2004, facente parte della categoria ATP Challenger Tour, ha avuto come vincitore Adri\u00e1n Garc\u00eda che ha battuto in finale Rub\u00e9n Ram\u00edrez Hidalgo 6-3, 7-5."}
{"id": "4390325", "revid": "228587", "url": "https://it.wikipedia.org/wiki?curid=4390325", "title": "Josh", "text": ""}
{"id": "4390326", "revid": "1442080", "url": "https://it.wikipedia.org/wiki?curid=4390326", "title": "Zagreb Open 2004 - Doppio", "text": "Il doppio del torneo di tennis Zagreb Open 2004, facente parte della categoria ATP Challenger Tour, ha avuto come vincitori Karol Beck e Jaroslav Levinsk\u00fd che hanno battuto in finale Jordan Kerr e Tom Vanhoudt 6-2, 7-64."}
{"id": "4390328", "revid": "47767", "url": "https://it.wikipedia.org/wiki?curid=4390328", "title": "Yehoshua", "text": ""}
{"id": "4390329", "revid": "1516087", "url": "https://it.wikipedia.org/wiki?curid=4390329", "title": "Vilayet di Bosnia", "text": "Il vilayet di Bosnia (in turco: \"Vil\u00e2yet-i Bosna\"), fu un vilayet dell'Impero ottomano, nell'area dell'attuale Bosnia.\nStoria.\nIl vilayet di Bosnia confinava a sud col vilayet del Kosovo e prima delle riforme amministrative del 1864, era chiamato eyalet di Bosnia. La provincia ottomana cess\u00f2 di fatto di esistere quando l'Impero austro-ungarico occup\u00f2 l'area della Bosnia e dell'Erzegovina nel 1878, curandone l'amministrazione. Ad ogni modo, la sovranit\u00e0 ottomana termin\u00f2 formalmente solo nel 1908, quando l'Austria-Ungheria decise di annettere direttamente il territorio ai propri domini.\nGeografia antropica.\nSuddivisioni amministrative.\nI sangiaccati del vilayet di Bosnia nel XIX secolo erano:"}
{"id": "4390330", "revid": "599013", "url": "https://it.wikipedia.org/wiki?curid=4390330", "title": "Budapest Challenger 2004 - Singolare", "text": "Il singolare del torneo di tennis Budapest Challenger 2004, facente parte dell'ATP Challenger Series, ha avuto come vincitore Novak \u0110okovi\u0107 che ha battuto in finale Daniele Bracciali 6-1, 6-2."}
{"id": "4390331", "revid": "599013", "url": "https://it.wikipedia.org/wiki?curid=4390331", "title": "Budapest Challenger 2004 - Doppio", "text": "Il doppio del torneo di tennis Budapest Challenger 2004, facente parte dell'ATP Challenger Series, ha avuto come vincitori Kornel Bardoczky e Gergely Kisgyorgy che hanno battuto in finale Daniele Bracciali e Manuel Jorquera 6-4, 6-2."}
{"id": "4390333", "revid": "1442080", "url": "https://it.wikipedia.org/wiki?curid=4390333", "title": "Fergana Challenger 2004 - Singolare", "text": "Il singolare del torneo di tennis Fergana Challenger 2004, facente parte dell'ATP Challenger Series, ha avuto come vincitore Igor' Kunicyn che ha battuto in finale Prakash Amritraj 6-4, 7-5."}
{"id": "4390334", "revid": "1442080", "url": "https://it.wikipedia.org/wiki?curid=4390334", "title": "Fergana Challenger 2004 - Doppio", "text": "Il doppio del torneo di tennis Fergana Challenger 2004, facente parte dell'ATP Challenger Series, ha avuto come vincitori Raven Klaasen e Jean-Julien Rojer che hanno battuto in finale Harsh Mankad e Aisam-ul-Haq Qureshi 6-3, 6-1."}
{"id": "4390336", "revid": "1442080", "url": "https://it.wikipedia.org/wiki?curid=4390336", "title": "Prague Open 2004 - Singolare", "text": "Il singolare del torneo di tennis Prague Open 2004, facente parte dell'ATP Challenger Series, ha avuto come vincitore Jan Hernych che ha battuto in finale Ivo Min\u00e1\u0159 6-1, 6-4."}
{"id": "4390337", "revid": "1543377", "url": "https://it.wikipedia.org/wiki?curid=4390337", "title": "Ritirata da Gettysburg", "text": "La ritirata da Gettysburg dell'Armata Confederata della Virginia Settentrionale del Robert E. Lee inizi\u00f2 il 4 luglio 1863 a seguito della disfatta subita nella battaglia di Gettysburg.\nLee, inseguito dall'Armata del Potomac del maggiore generale nordista George G. Meade, condusse le sue truppe attraverso il Maryland e riusc\u00ec ad attraversare il fiume Potomac fino ad arrivare in Virginia.\nMigliaia di soldati sudisti feriti vennero trasportati in treno attraverso le South Mountain mentre il resto degli uomini di Lee attraversarono \u2013 in condizioni climatiche avverse e subendo continui attacchi nemici \u2013 Fairfield ed il Monterey Pass fino ad arrivare a Hagerstown (Maryland). L\u00ec scoprirono che le acque in piena del Potomac avevano distrutto i ponti rendendo ancor pi\u00f9 complicate le operazioni di attraversamento.\nLee ordin\u00f2 dunque la costruzione di un nuovo ponte e di una serie di strutture difensive in attesa dell'arrivo delle forze nordiste di Meade. Quando Meade arriv\u00f2 i sudisti erano gi\u00e0 riusciti a terminare la costruzione del ponte e a ritirarsi verso la Virginia."}
{"id": "4390339", "revid": "599013", "url": "https://it.wikipedia.org/wiki?curid=4390339", "title": "Prague Open 2004 - Doppio", "text": "Il doppio del torneo di tennis Prague Open 2004, facente parte dell'ATP Challenger Series, ha avuto come vincitori Karol Ku\u010dera e Cyril Suk che hanno battuto in finale Martin Damm e Dusan Karol 6-3, 65-7, 6-3."}
{"id": "4390340", "revid": "598631", "url": "https://it.wikipedia.org/wiki?curid=4390340", "title": "Teatro Sanzio", "text": "Il Teatro Raffaello Sanzio \u00e8 il principale teatro di Urbino.\nStoria.\nVenne eretto sulla parte superiore del bastione della Rampa elicoidale. Tale bastione era denominato dell'Abbondanza, in quanto le strutture superiori dell'edificio erano utilizzate, fin dal XVI secolo, come granai cittadini. Nel 1840 fu indetto un concorso per scegliere l'architetto a cui affidare il progetto del nuovo teatro; venne scelto quello del senigalliese Vincenzo Ghinelli.\nI lavori di costruzione iniziarono nel 1845 e si protrassero fino al 1853; con la costruzione del teatro furono abbattute alcune strutture della parte superiore della Rampa elicoidale, utilizzate ormai da diversi anni come granai cittadini (Capannone dell'Abbondanza).\nLa decorazione interna fu affidata a Raffaelle Antonioli da Gubbio, che si occup\u00f2 di affrescare il soffitto della sala, Francesco Serafini decor\u00f2 il sipario con una scena raffigurante \"la Gloria d'Urbino\" mentre Romolo Liverani ebbe l'incarico di realizzare le scenografie. L'atrio \u00e8 ornato da due busti marmorei, uno raffigurante Raffaello Sanzio (a cui il teatro \u00e8 dedicato), opera di Carlo Finelli del 1853, ma rimasto incompiuto per la morte dell'artista; mentre l'altro busto raffigurava Donato Bramante, realizzato dallo scultore Giambattista Pericoli (futuro primo direttore dell'Istituto di Belle Arti delle Marche) nel 1850.\nOltre al teatro, il Ghinelli aveva progettato anche il tessuto urbanistico circostante, come per esempio la realizzazione di una piccola esedra davanti alla facciata dell'edificio per rendere pi\u00f9 agevoli le manovre delle carrozze. Le decorazioni interne furono rifatte da Diomede Catalucci, tra il 1896 e il 1897.\nInvece, tra il 1977 e il 1982, l'edificio fu sottoposto ad una radicale ristrutturazione, ad opera dell'architetto Giancarlo De Carlo, che apport\u00f2 considerevoli modifiche soprattutto agl'ambienti interni del teatro.\nIl 30 gennaio 2014, all'interno di questo teatro, \u00e8 stato girato il video della canzone \"Trattengo il fiato\" della cantante Emma."}
{"id": "4390341", "revid": "824425", "url": "https://it.wikipedia.org/wiki?curid=4390341", "title": "Exsultate, Jubilate", "text": ""}
{"id": "4390343", "revid": "1543377", "url": "https://it.wikipedia.org/wiki?curid=4390343", "title": "BMW Ljubljana Open 2004 - Singolare", "text": "Il singolare del torneo di tennis BMW Ljubljana Open 2004, facente parte dell'ATP Challenger Series, ha avuto come vincitore Ji\u0159\u00ed Van\u011bk che ha battuto in finale Bj\u00f6rn Phau 5-7, 6-1, 7-65."}
{"id": "4390345", "revid": "1543377", "url": "https://it.wikipedia.org/wiki?curid=4390345", "title": "BMW Ljubljana Open 2004 - Doppio", "text": "Il doppio del torneo di tennis BMW Ljubljana Open 2004, facente parte dell'ATP Challenger Series, ha avuto come vincitori Rik De Voest e Giovanni Lapentti che hanno battuto in finale Robert Lindstedt e Michael Russell 6-3, 6-4."}
{"id": "4390346", "revid": "1442080", "url": "https://it.wikipedia.org/wiki?curid=4390346", "title": "Sporting Challenger 2004 - Singolare", "text": "Il singolare del torneo di tennis Sporting Challenger 2004, facente parte dell'ATP Challenger Series, ha avuto come vincitore \u00c1lex Calatrava che ha battuto in finale Hermes Gamonal 5-7, 6-3, 6-2."}
{"id": "4390348", "revid": "1442080", "url": "https://it.wikipedia.org/wiki?curid=4390348", "title": "Sporting Challenger 2004 - Doppio", "text": "Il doppio del torneo di tennis Sporting Challenger 2004, facente parte dell'ATP Challenger Series, ha avuto come vincitori Leonardo Azzaro e Giorgio Galimberti che hanno battuto in finale Hermes Gamonal e Adri\u00e1n Garc\u00eda 6-1, 6-3."}
{"id": "4390350", "revid": "1442080", "url": "https://it.wikipedia.org/wiki?curid=4390350", "title": "Surbiton Trophy 2004 - Singolare", "text": "Il singolare del torneo di tennis Surbiton Trophy 2004, facente parte dell'ATP Challenger Series, ha avuto come vincitore Karol Beck che ha battuto in finale Wesley Moodie 6-4, 6-4."}
{"id": "4390351", "revid": "1442080", "url": "https://it.wikipedia.org/wiki?curid=4390351", "title": "Surbiton Trophy 2004 - Doppio", "text": "Il doppio del torneo di tennis Surbiton Trophy 2004, facente parte dell'ATP Challenger Series, ha avuto come vincitori Nathan Healey e Jim Thomas che hanno battuto in finale Alejandro Falla e Glenn Weiner 6-3, 7-69."}
{"id": "4390352", "revid": "1442080", "url": "https://it.wikipedia.org/wiki?curid=4390352", "title": "Tallahassee Tennis Challenger 2004 - Singolare", "text": "Il singolare del torneo di tennis Tallahassee Tennis Challenger 2004, facente parte dell'ATP Challenger Series, ha avuto come vincitore Cecil Mamiit che ha battuto in finale Bjorn Rehnquist 6-4, 4-6, 7-5."}
{"id": "4390353", "revid": "1442080", "url": "https://it.wikipedia.org/wiki?curid=4390353", "title": "Tallahassee Tennis Challenger 2004 - Doppio", "text": "Il doppio del torneo di tennis Tallahassee Tennis Challenger 2004, facente parte dell'ATP Challenger Series, ha avuto come vincitori Matias Boeker e Noam Okun che hanno battuto in finale Mark Hlawaty e Brad Weston 63-7, 6-3, 6-4."}
{"id": "4390354", "revid": "1442080", "url": "https://it.wikipedia.org/wiki?curid=4390354", "title": "Schickedanz Open 2004 - Singolare", "text": "Il singolare del torneo di tennis Schickedanz Open 2004, facente parte dell'ATP Challenger Series, ha avuto come vincitore Ji\u0159\u00ed Van\u011bk che ha battuto in finale Gilles Simon 7-5, 6-2."}
{"id": "4390355", "revid": "92723", "url": "https://it.wikipedia.org/wiki?curid=4390355", "title": "Schickedanz Open 2004 - Doppio", "text": "Il doppio del torneo di tennis Schickedanz Open 2004, facente parte dell'ATP Challenger Series, ha avuto come vincitori Adri\u00e1n Garc\u00eda e Janko Tipsarevi\u0107 che hanno battuto in finale Simon Aspelin e Graydon Oliver 6-4, 6-4."}
{"id": "4390357", "revid": "1442080", "url": "https://it.wikipedia.org/wiki?curid=4390357", "title": "Unicredit Czech Open 2004 - Singolare", "text": "Il singolare del torneo di tennis Unicredit Czech Open 2004, facente parte dell'ATP Challenger Series, ha avuto come vincitore Radek \u0160t\u011bp\u00e1nek che ha battuto in finale Michal Tabara 7-65, 7-5."}
{"id": "4390359", "revid": "599013", "url": "https://it.wikipedia.org/wiki?curid=4390359", "title": "Unicredit Czech Open 2004 - Doppio", "text": "Il doppio del torneo di tennis Unicredit Czech Open 2004, facente parte dell'ATP Challenger Series, ha avuto come vincitori Dominik Hrbat\u00fd e Jaroslav Levinsk\u00fd che hanno battuto in finale Travis Parrott e Tripp Phillips 6-4, 6-4."}
{"id": "4390361", "revid": "1442080", "url": "https://it.wikipedia.org/wiki?curid=4390361", "title": "Memorial Argo Manfredini 2004 - Singolare", "text": "Il singolare del torneo di tennis Memorial Argo Manfredini 2004, facente parte dell'ATP Challenger Series, ha avuto come vincitore Potito Starace che ha battuto in finale Alessio Di Mauro 6-2, 6-3."}
{"id": "4390362", "revid": "124123", "url": "https://it.wikipedia.org/wiki?curid=4390362", "title": "Tyson Sexsmith", "text": "Carriera.\nHa giocato in una delle principali leghe giovanili nordamericana, la Western Hockey League, dapprima coi Medicine Hat Tigers, poi con i Vancouver Giants. Con la maglia di questi ultimi gioc\u00f2 dal 2004 al 2009, vincendo una edizione del campionato (2005-2006) ed una Memorial Cup (2007).\nScelto dai San Jose Sharks al draft 2007, non \u00e8 mai sceso in campo in NHL, disputando tre stagioni (dal 2009 al 2012, l'ultima delle quali da titolare) con il \"farm team\" dei Worcester Sharks in American Hockey League. Ha giocato poi parte della stagione 2009-2010 coi Kalamazoo Wings e parte di quella successiva con gli Stockton Thunder (entrambe in ECHL).\nNell'ottobre 2012 \u00e8 passato a giocare in Kontinental Hockey League col Metallurg Novokuzneck, dov'\u00e8 stato \"backup\", raccogliendo comunque 4 presenze. La squadra non riusc\u00ec a qualificarsi per i play-off, e Sexsmith trov\u00f2, a partire da febbraio 2013, un accordo con il club italiano dell'HC Bolzano. Pochi giorni dopo il suo arrivo, senza essere sceso sul ghiaccio, Sexsmith fu chiamato in AHL dagli Abbotsford Heat, squadra affiliata ai Calgary Flames, con un contratto di prova. Rimase con la squadra AHL per una sola giornata, dopo la quale fu liberato perch\u00e9 potesse rispettare l'impegno preso con la compagine italiana."}
{"id": "4390365", "revid": "1442080", "url": "https://it.wikipedia.org/wiki?curid=4390365", "title": "Memorial Argo Manfredini 2004 - Doppio", "text": "Il doppio del torneo di tennis Memorial Argo Manfredini 2004, facente parte dell'ATP Challenger Series, ha avuto come vincitori Enzo Artoni e Ignacio Gonzalez-King che hanno battuto in finale Gianluca Bazzica e Paul Capdeville 3-6, 6-4, 6-1."}
{"id": "4390368", "revid": "1647404", "url": "https://it.wikipedia.org/wiki?curid=4390368", "title": "Planet Rock (singolo)", "text": "Planet Rock \u00e8 un singolo pubblicato il 17 aprile 1982 di Afrika Bambaataa e Soulsonic Force.\nTraccia che inaugur\u00f2 una collaborazione con il produttore discografico Arthur Baker (conclusa nel 1984), \"Planet Rock\" fu la prima traccia hip hop ad essere suonata interamente con strumenti elettronici: gli arrangiamenti includono una drum machine Roland TR-808, un sintetizzatore, ed un vocoder, nella traccia sono presenti inoltre spezzoni di altre canzoni, fra cui Trans Europe Express dei Kraftwerk.\nNella cultura di massa.\nIl titolo della canzone \u00e8 stato usato per intitolare una popolare trasmissione musicale radiofonica italiana andata in onda sulle frequenze di Radio Rai tra il 1991 e il 1996.\nNel 2021 il brano \u00e8 stato campionato nel singolo \"Twerkulator\" delle City Girls."}
{"id": "4390372", "revid": "767487", "url": "https://it.wikipedia.org/wiki?curid=4390372", "title": "Nicaragua ai Giochi della XXX Olimpiade", "text": "Il Nicaragua ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 11\u00aa partecipazione degli atleti nicaraguensi ai giochi olimpici estivi.\nGli atleti della delegazione nicaraguense sono stati 6 (3 uomini e 3 donne), in 4 discipline. Alla cerimonia di apertura il portabandiera \u00e8 stato il pugile Osmar Bravo Amador, nessun portabandiera ha presenziato alla cerimonia di chiusura.\nNel corso della manifestazione il Nicaragua non ha ottenuto alcuna medaglia, mancando la vincita del primo titolo ai giochi olimpici."}
{"id": "4390373", "revid": "1442080", "url": "https://it.wikipedia.org/wiki?curid=4390373", "title": "West Side Tennis Club Grass Court Challenger 2004 - Singolare", "text": "Il singolare del torneo di tennis West Side Tennis Club Grass Court Challenger 2004, facente parte dell'ATP Challenger Series, ha avuto come vincitore Justin Gimelstob che ha battuto in finale Du\u0161an Vemi\u0107 7-68, 6-2."}
{"id": "4390374", "revid": "1442080", "url": "https://it.wikipedia.org/wiki?curid=4390374", "title": "West Side Tennis Club Grass Court Challenger 2004 - Doppio", "text": "Il doppio del torneo di tennis West Side Tennis Club Grass Court Challenger 2004, facente parte dell'ATP Challenger Series, ha avuto come vincitori Brandon Coupe e Justin Gimelstob che hanno battuto in finale Travis Rettenmaier e Michael Tebbutt 6-4, 6-4."}
{"id": "4390376", "revid": "1442080", "url": "https://it.wikipedia.org/wiki?curid=4390376", "title": "Challenger Lugano 2004 - Singolare", "text": "Il singolare del torneo di tennis Challenger Lugano 2004, facente parte dell'ATP Challenger Series, ha avuto come vincitore \u00c1lex Calatrava che ha battuto in finale J\u00e9r\u00f4me Haehnel 6-2, 6-3."}
{"id": "4390378", "revid": "1442080", "url": "https://it.wikipedia.org/wiki?curid=4390378", "title": "Challenger Lugano 2004 - Doppio", "text": "Il doppio del torneo di tennis Challenger Lugano 2004, facente parte dell'ATP Challenger Series, ha avuto come vincitori Emilio Benfele \u00c1lvarez e Giorgio Galimberti che hanno battuto in finale Enzo Artoni e Ignacio Gonzalez-King 6-4, 6-3."}
{"id": "4390381", "revid": "1442080", "url": "https://it.wikipedia.org/wiki?curid=4390381", "title": "Weiden Challenger 2004 - Singolare", "text": "Il singolare del torneo di tennis Weiden Challenger 2004, facente parte dell'ATP Challenger Series, ha avuto come vincitore Tom\u00e1\u0161 Berdych che ha battuto in finale Janko Tipsarevi\u0107 6-3, 6-3."}
{"id": "4390382", "revid": "92723", "url": "https://it.wikipedia.org/wiki?curid=4390382", "title": "Weiden Challenger 2004 - Doppio", "text": "Il doppio del torneo di tennis Weiden Challenger 2004, facente parte dell'ATP Challenger Series, ha avuto come vincitori Janko Tipsarevi\u0107 e Lovro Zovko che hanno battuto in finale Mariano Delfino e Patricio Rudi 6-4, 7-66."}
{"id": "4390383", "revid": "124123", "url": "https://it.wikipedia.org/wiki?curid=4390383", "title": "Tom Coburn", "text": "Biografia.\nNato nel Wyoming, Coburn comp\u00ec gli studi in ragioneria ma dopo essersi operato per un melanoma decise di diventare medico. Laureatosi, esercit\u00f2 per molti anni la professione di ostetrico e successivamente si dedic\u00f2 alla politica con il Partito Repubblicano.\nNel 1994 venne eletto alla Camera dei Rappresentanti per lo Stato dell'Oklahoma, nonostante il distretto in cui si era presentato fosse molto favorevole ai democratici. Coburn lasci\u00f2 il seggio nel 2001, mantenendo la promessa di non servire pi\u00f9 di tre mandati e venne succeduto dal democratico Brad Carson.\nDopo una breve assenza dalla scena politica, nel 2004 Coburn si candid\u00f2 al Senato e il suo avversario fu proprio Carson. Coburn comunque riusc\u00ec a sconfiggere il democratico piuttosto facilmente e venne eletto senatore. Nel 2010 fu riconfermato per un secondo mandato, promettendo all'elettorato che non ne avrebbe chiesto un altro nel 2016; Coburn abbandon\u00f2 il Senato prima ancora della scadenza del mandato per motivi di salute, inviando una lettera di dimissioni alla governatrice Mary Fallin e lasciando il seggio nel gennaio del 2015. \nConsiderato uno dei membri pi\u00f9 conservatori del GOP al Congresso, fu una voce indefessa della disciplina in temi fiscali, di spesa pubblica; nel campo dei diritti sociali, si profuse nell'opposizione all'aborto, fu sostenitore del diritto inalienabile alle armi, della contrariet\u00e0 ai matrimoni omosessuali e della ricerca nel campo delle cellule staminali.\nPer le sue prese di posizione, i Democrats lo soprannominarono \"Doctor NO\".\nFu molto amico del Presidente Obama.\nSposato con Carolyn, Coburn ebbe tre figlie - Callie, Kelly e Sarah - una delle quali \u00e8 una nota soprano.\nMuore il 28 marzo 2020 dopo una battaglia di anni di cancro alla prostata; in precedenza era stato operato anche per cancro al colon e melanoma."}
{"id": "4390385", "revid": "1442080", "url": "https://it.wikipedia.org/wiki?curid=4390385", "title": "Nord LB Open 2004 - Singolare", "text": "Il singolare del torneo di tennis Nord LB Open 2004, facente parte dell'ATP Challenger Series, ha avuto come vincitore Tom\u00e1\u0161 Berdych che ha battuto in finale Daniel Elsner 4-6, 6-1, 6-4."}
{"id": "4390387", "revid": "92723", "url": "https://it.wikipedia.org/wiki?curid=4390387", "title": "Nord LB Open 2004 - Doppio", "text": "Il doppio del torneo di tennis Nord LB Open 2004, facente parte dell'ATP Challenger Series, ha avuto come vincitori Tomas Behrend e Emilio Benfele \u00c1lvarez che hanno battuto in finale Jaroslav Levinsk\u00fd e David \u0160koch 6-2, 63-7, 7-610."}
{"id": "4390388", "revid": "1442080", "url": "https://it.wikipedia.org/wiki?curid=4390388", "title": "Andorra Challenger 2004 - Singolare", "text": "Il singolare del torneo di tennis Andorra Challenger 2004, facente parte dell'ATP Challenger Series, ha avuto come vincitore Kevin Kim che ha battuto in finale Gilles M\u00fcller 6-4, 6-0."}
{"id": "4390389", "revid": "1442080", "url": "https://it.wikipedia.org/wiki?curid=4390389", "title": "Andorra Challenger 2004 - Doppio", "text": "Il doppio del torneo di tennis Andorra Challenger 2004, facente parte dell'ATP Challenger Series, ha avuto come vincitori Gilles M\u00fcller e Aisam-ul-Haq Qureshi che hanno battuto in finale Santiago Gonz\u00e1lez e Alejandro Hern\u00e1ndez 6-3, 7-5."}
{"id": "4390390", "revid": "478133", "url": "https://it.wikipedia.org/wiki?curid=4390390", "title": "Promised Land (brano musicale)", "text": ""}
{"id": "4390392", "revid": "767487", "url": "https://it.wikipedia.org/wiki?curid=4390392", "title": "Paperino campione di hockey", "text": "Paperino campione di hockey (\"The Hockey Champ\") \u00e8 un film del 1939 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 28 aprile 1939, distribuito dalla RKO Radio Pictures.\nIl film \u00e8 conosciuto anche coi titoli Hockey su ghiaccio e Il campo di hockey.\nTrama.\nSu un lago ghiacciato, Paperino deride Qui, Quo e Qua per il loro modo di giocare a hockey su ghiaccio e, dal momento che \u00e8 un campione di hockey e ha pure vinto un trofeo, decide di sfidarli. Dopo il conto alla rovescia, Paperino, per seguire il puck, si mette a pattinare a velocit\u00e0 elevata da una parte all'altra del lago e riesce diverse volte a segnare con facilit\u00e0, mentre i nipotini lo guardano sbalorditi. Paperino li deride di nuovo, cos\u00ec loro decidono di unire le forze e, in questo modo, lui non riesce pi\u00f9 a farsi valere. In seguito Paperino ingoia il puck; Qui, Quo e Qua decidono allora di colpire lo zio e alla fine riescono a mandarlo in rete. Con la violenza del colpo, la rete si trasforma in una gabbia di dimensioni minuscole che imprigiona Paperino, il quale non pu\u00f2 fare altro che infuriarsi.\nDistribuzione.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 1\", \"Extreme Sports Fun\" e \"Paperino e i corti di Natale\"."}
{"id": "4390394", "revid": "1442080", "url": "https://it.wikipedia.org/wiki?curid=4390394", "title": "Camparini Gioielli Cup 2004 - Singolare", "text": "Il singolare del torneo di tennis Camparini Gioielli Cup 2004, facente parte dell'ATP Challenger Series, ha avuto come vincitore Olivier Mutis che ha battuto in finale Philipp Kohlschreiber 6-2, 0-6, 6-3."}
{"id": "4390395", "revid": "767487", "url": "https://it.wikipedia.org/wiki?curid=4390395", "title": "Looking for the Perfect Beat", "text": "Looking for the Perfect Beat \u00e8 un singolo di Afrika Bambaataa &amp; Soulsonic Force, pubblicato nel 1983.\nIl brano \u00e8 incluso nella radio pirata Wildstyle del videogioco ' ed \u00e8 presente anche nel videogioco '."}
{"id": "4390396", "revid": "92723", "url": "https://it.wikipedia.org/wiki?curid=4390396", "title": "Camparini Gioielli Cup 2004 - Doppio", "text": "Il doppio del torneo di tennis Camparini Gioielli Cup 2004, facente parte dell'ATP Challenger Series, ha avuto come vincitori Tomas Behrend e Tomas Tenconi che hanno battuto in finale Andreas Seppi e Simone Vagnozzi 6-4, 6-2."}
{"id": "4390398", "revid": "1442080", "url": "https://it.wikipedia.org/wiki?curid=4390398", "title": "Open Diputaci\u00f3n 2004 - Singolare", "text": "Il singolare del torneo di tennis Open Diputaci\u00f3n 2004, facente parte dell'ATP Challenger Series, ha avuto come vincitore Gilles M\u00fcller che ha battuto in finale Nicol\u00e1s Almagro 6-1, 6-2."}
{"id": "4390399", "revid": "1442080", "url": "https://it.wikipedia.org/wiki?curid=4390399", "title": "Open Diputaci\u00f3n 2004 - Doppio", "text": "Il doppio del torneo di tennis Open Diputaci\u00f3n 2004, facente parte dell'ATP Challenger Series, ha avuto come vincitori Brandon Coupe e Tripp Phillips che hanno battuto in finale Emilio Benfele \u00c1lvarez e Josh Goffi 7-66, 7-61."}
{"id": "4390401", "revid": "1442080", "url": "https://it.wikipedia.org/wiki?curid=4390401", "title": "Mantova Challenger 2004 - Singolare", "text": "Il singolare del torneo di tennis Mantova Challenger 2004, facente parte dell'ATP Challenger Series, ha avuto come vincitore Alessio Di Mauro che ha battuto in finale Tomas Tenconi 7-64, 6-2."}
{"id": "4390402", "revid": "1442080", "url": "https://it.wikipedia.org/wiki?curid=4390402", "title": "Mantova Challenger 2004 - Doppio", "text": "Il doppio del torneo di tennis Mantova Challenger 2004, facente parte dell'ATP Challenger Series, ha avuto come vincitori Daniele Bracciali e Giorgio Galimberti che hanno battuto in finale Flavio Cipolla e Alessandro Motti 6-0, 6-4."}
{"id": "4390408", "revid": "1271241", "url": "https://it.wikipedia.org/wiki?curid=4390408", "title": "Lotus 78", "text": "La Lotus 78 \u00e8 una monoposto di Formula 1 progettata nel 1976 dalla Lotus Cars di Colin Chapman e che ha gareggiato nel mondiale 1977.\nStoria.\nLa vettura fu pensata verso la met\u00e0 del 1975, quando Chapman, proprietario del Team Lotus, incaric\u00f2 un \u00e9quipe di tecnici formata da Tony Rudd, Peter Wright, Ralph Bellamy e Charles Prior di progettare una monoposto innovativa. L'idea di realizzare una vettura dotata di caratteristiche innovative venne allo stesso Colin Chapman a seguito di un test in galleria del vento ove un semiprofilo alare pare avesse dato risultati eccezionali in termini di carico verticale. Il gruppo di progettisti della Lotus inizi\u00f2 quindi gli studi teorici per applicare ad una vettura un profilo alare sotto le fiancate al fine di ottenere una elevata depressione inferiore utile all'incremento dell'aderenza in curva, giungendo poi alla progettazione su carta, ed alla realizzazione di un modello in scala 1:25 di una monoposto assolutamente diversa nella concezione rispetto alle vetture di Formula 1 viste in pista fino a quel momento.\nTecnica.\nIl gruppo tecnico alle dipendenze di Chapman disegn\u00f2 una vettura dotata di pance laterali conformate, nella parte inferiore, come un'ala (da qui il nome wing cars, ossia stringendo il passaggio dell'aria fino a circa met\u00e0 della lunghezza dell'auto, per poi gradualmente incrementare l'apertura nella zona delle ruote posteriori. Di conseguenza, la Lotus denominata in seguito \u201cmodello 78\u201d presentava due condotti destinati all'effetto suolo, rispettivamente uno per ciascuna delle pance laterali, architettura resa possibile allocando i radiatori ed i serbatoi in modo tale da garantire pi\u00f9 spazio possibile nella zona inferiore delle fiancate, dirigendo il flusso dell'aria calda smaltita dai radiatori verso l'alto per non \u201cdisturbare\u201d la zona destinata alla depressione. Peter Wright, sulla falsariga di quanto sperimentato da Jim Hall sulla Chaparral 2J, dot\u00f2 le estremit\u00e0 laterali delle pance della 78 con delle minigonne \u201ca spazzola\u201d, formate da una sorta di pettine in materiale plastico flessibile (nylon) che cercasse di seguire il pi\u00f9 possibile il profilo dell'asfalto sfiorandolo, ritenendo al momento ancora prematuro il passaggio alle minigonne in materiale rigido, non avendo trovato una lega metallica od una resina plastica adatte allo scopo.\nMentre sulla carta tutto sembrava funzionare al meglio, una volta scesa in pista sul finire del 1976, la Lotus 78 inizi\u00f2 a denotare dei problemi apparentemente di poco conto, che per\u00f2 portarono Colin Chapman alla decisione di procrastinare alla stagione 1977 il debutto in gara, con la convinzione che, una volta risolti i problemi di giovent\u00f9, avrebbe avuto in mano una monoposto rivoluzionaria e difficile da battere. Sostanzialmente, a creare difficolt\u00e0 erano due problematiche, una di natura dinamica ed una correlata alla scelta dei materiali:\nCon le minigonne in materiale ceramico molto duro, venivano meno anche i dubbi sulla resistenza delle stesse all'attrito durante l'arco di una gara, inducendo ad una fiducia sempre crescente i piloti Mario Andretti e Gunnar Nilsson.\nAttivit\u00e0 sportiva.\nDopo un inizio balbettante del campionato 1977 dovuto alla scarsa affidabilit\u00e0 della nuova vettura e che con ben 7 ritiri relegarono Andretti al 3\u00ba posto dietro a Niki Lauda e Jody Scheckter nonostante 4 vittorie ed altrettanti piazzamenti, la macchina dimostr\u00f2 comunque un potenziale enorme in vista della stagione successiva. L'anno successivo, il 1978, la vettura non deluse le aspettative: disput\u00f2 le prime 5 gare ottenendo 2 vittorie, un secondo posto ed altri piazzamenti nelle mani di Mario Andretti e Ronnie Peterson, prima di venire sostituita nella seconda parte della stagione dalla versione successiva, la Lotus 79.\nAppunto la Lotus 79, evoluzione della wing car originale, divenne la miglior rappresentante di queste monoposto sfruttando al meglio l'effetto suolo con un nuovo fondo e una carenatura molto pi\u00f9 \u201cpulita\", oltre che ad un abbassamento complessivo dell'altezza vettura che la resero sostanzialmente imbattibile nel prosieguo dell'annata 1978, nella quale il Team Lotus domin\u00f2 il mondiale con Mario Andretti e con il compianto Ronnie Peterson che mor\u00ec l'11 settembre 1978 proprio su una Lotus 78 a seguito delle ferite riportate in un incidente in partenza nella gara svolta a Monza il giorno prima.\nRisultati completi in Formula 1.\nI risultati in grassetto indicano le Pole Position; i risultati in \"corsivo\" indicano i giri veloci"}
{"id": "4390409", "revid": "1910402", "url": "https://it.wikipedia.org/wiki?curid=4390409", "title": "Beware (The Funk Is Everywhere)", "text": "Beware (The Funk Is Everywhere) \u00e8 il secondo album in studio di Afrika Bambaataa pubblicato nel 1986.\nQuesta pubblicazione contiene \"Bambaataa's Theme\", una traccia basata sul tema del film \"Distretto 13 - Le brigate della morte\" di John Carpenter, ed almeno un paio di momenti \"rock\", ovvero la cover del brano \"Kick Out the Jams\" dei MC5 e \"Rock America\".\nTracce.\nTutte le tracce sono state composte da Afrika Bambaataa e i Family, eccetto dove indicato."}
{"id": "4390413", "revid": "1442080", "url": "https://it.wikipedia.org/wiki?curid=4390413", "title": "Montauban Challenger 2004 - Singolare", "text": "Il singolare del torneo di tennis Montauban Challenger 2004, facente parte dell'ATP Challenger Series, ha avuto come vincitore \u00c1lex Calatrava che ha battuto in finale \u00d3scar Hern\u00e1ndez 6-4, 1-6, 6-3."}
{"id": "4390414", "revid": "1442080", "url": "https://it.wikipedia.org/wiki?curid=4390414", "title": "Montauban Challenger 2004 - Doppio", "text": "Il doppio del torneo di tennis Montauban Challenger 2004, facente parte dell'ATP Challenger Series, ha avuto come vincitori Marc-Kevin Goellner e \u00c1lex L\u00f3pez Mor\u00f3n che hanno battuto in finale Brian Dabul e Ignacio Gonzalez-King 6-3, 5-7, 7-65."}
{"id": "4390415", "revid": "1442080", "url": "https://it.wikipedia.org/wiki?curid=4390415", "title": "Zell Challenger 2004 - Singolare", "text": "Il singolare del torneo di tennis Zell Challenger 2004, facente parte dell'ATP Challenger Series, ha avuto come vincitore Daniel Elsner che ha battuto in finale Dieter Kindlmann 6-3, 6-1."}
{"id": "4390416", "revid": "1442080", "url": "https://it.wikipedia.org/wiki?curid=4390416", "title": "Zell Challenger 2004 - Doppio", "text": "Il doppio del torneo di tennis Zell Challenger 2004, facente parte dell'ATP Challenger Series, ha avuto come vincitori Jean-Claude Scherrer e Alexander Waske che hanno battuto in finale Werner Eschauer e Rogier Wassen 4-6, 6-4, 6-3."}
{"id": "4390417", "revid": "287204", "url": "https://it.wikipedia.org/wiki?curid=4390417", "title": "Death Mix Throwdown", "text": "Death Mix Throwdown \u00e8 un album in studio di Afrika Bambaataa, pubblicato nel 1987."}
{"id": "4390420", "revid": "1305772", "url": "https://it.wikipedia.org/wiki?curid=4390420", "title": "New Kid in Town", "text": "New Kid in Town \u00e8 un singolo del gruppo musicale statunitense Eagles, pubblicato nel 1976.\nCuriosit\u00e0.\nQuesta canzone fa da sottofondo alla puntata 17X04 dei Simpson, \"La paura fa novanta XVI\", nel primo dei tre mini-episodi da cui \u00e8 composta."}
{"id": "4390429", "revid": "785863", "url": "https://it.wikipedia.org/wiki?curid=4390429", "title": "One Froggy Evening", "text": ""}
{"id": "4390438", "revid": "287204", "url": "https://it.wikipedia.org/wiki?curid=4390438", "title": "Coppa Suruga Bank 2012", "text": "La Coppa Suruga Bank 2012 ha opposto i vincitori della J. League Cup a quelli della Coppa Sudamericana."}
{"id": "4390441", "revid": "110157", "url": "https://it.wikipedia.org/wiki?curid=4390441", "title": "Rock'n'Roll Band", "text": "Rock'n'Roll Band del gruppo pop svedese ABBA (ancora accreditati come \"Bj\u00f6rn &amp; Benny, Agnetha &amp; Anni-Frid\").\nNegli USA la canzone viene pubblicata come singolo dalla Playboy Records nel 1973, come seguito della hit minore \"People Need Love\", sebbene l'album Ring Ring non sia mai stato pubblicato negli Stati Uniti fino al 1995. Il lato B era inizialmente \"Another Town, Another Train\", ma successivamente diventa lo stesso del lato A.\nEsistono due versioni di questa canzone: una \u00e8 quella pubblicata come ABBA, l'altra \u00e8 una versione pi\u00f9 breve pubblicata nella versione rimasterizzata di \"Lycka\" di Benny &amp; Bj\u00f6rn.\nTracce.\nPrime pubblicazioni\nLato A:\nLato B:\nAltre pubblicazioni\nLato A:\nLato B:"}
{"id": "4390446", "revid": "287204", "url": "https://it.wikipedia.org/wiki?curid=4390446", "title": "Coppa Suruga Bank 2013", "text": "La Coppa Suruga Bank 2013 ha opposto i vincitori della J. League Cup a quelli della Coppa Sudamericana."}
{"id": "4390448", "revid": "834", "url": "https://it.wikipedia.org/wiki?curid=4390448", "title": "\u00cele de Noirmoutier", "text": ""}
{"id": "4390449", "revid": "287204", "url": "https://it.wikipedia.org/wiki?curid=4390449", "title": "William Herbert (1696-1757)", "text": "Biografia.\nEra il figlio di Thomas Herbert, VIII conte di Pembroke, e della sua prima moglie, lady Margaret Sawyer.\nSi guadagn\u00f2 il grado di Maggiore Generale dell'esercito.\nMatrimonio.\nSpos\u00f2 Catherine Elizabeth Tewes (?-28 agosto 1770). Ebbero due figli:"}
{"id": "4390455", "revid": "716887", "url": "https://it.wikipedia.org/wiki?curid=4390455", "title": "Rifugio Coldai", "text": ""}
{"id": "4390456", "revid": "2033069", "url": "https://it.wikipedia.org/wiki?curid=4390456", "title": "Lines", "text": "Lines \u00e8 un marchio attivo nella produzione di assorbenti per l'igiene e la protezione intima femminile: assorbenti, salvaslip, prodotti specifici per perdite urinarie e detergenti intimi. Produce anche pannolini per beb\u00e8. \nCreato nel 1958 dalla \"Fater\", azienda del Gruppo Angelini, divenne nel 1992 una joint venture paritetica fra \"Angelini\" e la multinazionale Procter &amp; Gamble.\nDagli anni 70 agli anni 90 l'azienda si occup\u00f2 anche dei pannolini per bambini Lines (storico come testimonial l'ippopotamo Pippo, dal Carosello fino alle ultime pubblicit\u00e0 negli anni 90), ma poi questa linea venne ceduta alla Kimberly-Clark, che li ha fusi con il loro marchio Huggies, fino alla sospensione del marchio Lines per i pannolini, linea tornata nel 2021 col nome \"Lines baby\"."}
{"id": "4390458", "revid": "131145", "url": "https://it.wikipedia.org/wiki?curid=4390458", "title": "Paavo Johannes Nurmi", "text": ""}
{"id": "4390464", "revid": "463686", "url": "https://it.wikipedia.org/wiki?curid=4390464", "title": "Universidad de Salamanca", "text": ""}
{"id": "4390465", "revid": "227767", "url": "https://it.wikipedia.org/wiki?curid=4390465", "title": "Prima battaglia di Rappahannock Station", "text": ""}
{"id": "4390472", "revid": "254059", "url": "https://it.wikipedia.org/wiki?curid=4390472", "title": "Celso Adorno", "text": "Biografia.\nDon Celso Adorno, nacque da famiglia patrizia e ducale; era parente di santa Caterina Fieschi Adorno da Genova, e nipote del Venerabile Giovanni Agostino Adorno, fondatore dei Chierici regolari minori. Suo padre lo mand\u00f2 a studiare a Brera presso i Gesuiti; qui cominci\u00f2 a frequentare la chiesa di san Barnaba, quindi, colpito dalla vita di quei Padri, chiese ed ottenne di essere ammesso e comp\u00ec il noviziato a Monza. Era un uomo molto dotto ed all'et\u00e0 di 22 anni era dottore in filosofia e teologia. Fu lettore di Filosofia all'Universit\u00e0 di Milano e lettore di Teologia all'Universit\u00e0 di Pavia nell'anno 1589. Fu anche consigliere del Duca di Savoia Carlo Emanuele I, col quale intrecci\u00f2 una sincera amicizia ed al quale fu molto affezionato. Il duca di Savoia concesse ai Padri Barnabiti la chiesa di San Martino in Asti ed in seguito chiese la presenza dei Padri Barnabiti anche a Torino. Il primo di aprile del 1604, don Celso Adorno mori in odore di santit\u00e0, ad Asti all'et\u00e0 di 37 anni, nell'anno 1604. Il Venerabile don Celso Adorno si distinse per le virt\u00f9 eroiche cristiane, l'integrit\u00e0 della vita, l'affabilit\u00e0 dei suoi modi e per il suo intelletto; egli fu un uomo molto dotto in ogni ramo del sapere."}
{"id": "4390473", "revid": "1934238", "url": "https://it.wikipedia.org/wiki?curid=4390473", "title": "JTV-519", "text": "JTV-519 \u00e8 una molecola derivata dalla 1,4-tiazepina, che interagisce con una variet\u00e0 di bersagli cellulari. La sua molecola di struttura \u00e8 per molti aspetti simile a quella del diltiazem, un calcio-antagonista impiegato per il trattamento dell'ipertensione, \"angina pectoris\" e vari tipi di aritmia.\nOpera all'interno del reticolo endoplasmatico dei miociti del cuore per chiudere stabilmente i recettori della Rianodina, un importante canale del calcio. Nel muscolo cardiaco, i recettori della Rianodina attivano il reticolo sarcoplasmico al rilascio di un flusso di ioni calcio che attraversa e fa contrarre i miofilamenti del cuore.\nViene in genere somministrata nella forma cloridrata di numero CAS ."}
{"id": "4390489", "revid": "227767", "url": "https://it.wikipedia.org/wiki?curid=4390489", "title": "Battaglia di Cumberland Gap (1862)", "text": ""}
{"id": "4390494", "revid": "599013", "url": "https://it.wikipedia.org/wiki?curid=4390494", "title": "John Hutchinson (calciatore)", "text": "Carriera.\nClub.\nGiocatore dall'ottima visione di gioco, inizia a giocare nei Gippsland Falcons. Al fallimento della squadra, nel 2001,si trasferisce ai Northern Spirit, dove gioca per tre anni.\nDopo una breve parentesi al Manly United, nel 2005 si trasferisce al Central Coast Mariners Football Club, dove avviene la sua consacrazione e dove forma uno dei migliori tridenti del centrocampo australiano con Mile Jedinak e Tom Pondeljak.\nNel 2011 viene ceduto in prestito al Chengdu Blades Football Club, dove scende in campo 14 volte segnando 3 gol.\nNello stesso ritorna ai \"Mariners\" e riceve la fascia da capitano.\nIl 1\u00ba luglio 2015 si ritira dal calcio giocato.\nNazionale.\nNel 2008 Hutchinson viene convocato nella Nazionale australiana di calcio per disputare degli allenamenti.\nNel 2009, per le sue lontani origini maltesi, viene convocato con la nazionale isolana per disputare un'amichevole contro la Repubblica Ceca, nella quale scende in campo. Complessivamente ha disputato 11 partite con la sua nazionale.\nCarriera da allenatore.\nDopo una breve parentesi da giocatore-allenatore, nella stagione 2015-2016 \u00e8 vice-allenatore dei Central Coast Mariners.\nIl 1\u00ba marzo 2017 diviene vice-allenatore dei Seattle Sounders 2, mentre il 30 gennaio 2018 gli viene affidato l'incarico di allenatore degli stessi."}
{"id": "4390496", "revid": "767487", "url": "https://it.wikipedia.org/wiki?curid=4390496", "title": "Vicino a te non ho paura (film)", "text": "Vicino a te non ho paura (\"Safe Haven\") \u00e8 un film del 2013 diretto da Lasse Hallstr\u00f6m.\nIl film \u00e8 la trasposizione cinematografica dell'omonimo romanzo di Nicholas Sparks, qui anche produttore. Si tratta della seconda volta che il regista Lasse Hallstr\u00f6m porta sul grande schermo un romanzo di Nicholas Sparks, dopo il film \"Dear John\" del 2010.\nTrama.\nUna ragazza fugge dal suo passato e si rifugia nello stato della Carolina del Nord. L'arrivo di questa misteriosa Katie, molto schiva e diffidente, incuriosisce Alex, proprietario di un negozio e vedovo padre di due figli piccoli. Riluttante a integrarsi con la piccola cittadina, continua a nascondere un segreto, il quale la seguir\u00e0 fino l\u00ec, a Southport. La vicina di casa (Jo) riesce per\u00f2 ad avvicinarla e le due diventano amiche. La verit\u00e0 viene a galla e Alex scopre il segreto di Katie, costringendola a confessare tutto. Katie deve stare lontana dai pericoli del suo segreto e ad aiutarla saranno proprio Alex e Jo.\nProduzione.\nCast.\nPer il ruolo principale fu inizialmente considerata l'attrice Carey Mulligan. Successivamente la parte fu proposta a Keira Knightley, la quale accett\u00f2 ma rinunci\u00f2 poco tempo dopo per partecipare al film \"Tutto pu\u00f2 cambiare\".\nRiprese e location.\nLe riprese del film iniziano il 18 giugno e terminano il 14 agosto 2012.\nLe riprese si svolgono nello stato della Carolina del Nord, in particolare nelle citt\u00e0 di Southport e Wilmington.\nDistribuzione.\nIl primo trailer del film viene pubblicato il 24 ottobre 2012.\nLa pellicola \u00e8 stata distribuita nelle sale cinematografiche statunitensi a partire dal 14 febbraio 2013. In Italia il film viene distribuito per il mercato direct to video, trasmesso poi sulla piattaforma televisiva Mediaset Premium il 17 gennaio 2014 e in chiaro su Canale 5 il 13 maggio 2014."}
{"id": "4390497", "revid": "104458", "url": "https://it.wikipedia.org/wiki?curid=4390497", "title": "Ret Marut", "text": ""}
{"id": "4390506", "revid": "104458", "url": "https://it.wikipedia.org/wiki?curid=4390506", "title": "Conversione tra basi potenze di 2", "text": ""}
{"id": "4390509", "revid": "287204", "url": "https://it.wikipedia.org/wiki?curid=4390509", "title": "Wild Wood", "text": "Wild Wood \u00e8 il secondo album di Paul Weller pubblicato nel 1993. \"Wild Wood (Deluxe Edition)\" \u00e8 una riedizione pubblicata nell'ottobre del 2007."}
{"id": "4390513", "revid": "726373", "url": "https://it.wikipedia.org/wiki?curid=4390513", "title": "Derek (serie televisiva)", "text": "Derek \u00e8 una serie televisiva britannica in stile falso documentario ideata, diretta ed interpretata da Ricky Gervais. L'episodio pilota, prodotto da Derek Productions Ltd per Channel 4, \u00e8 andato in onda il 12 aprile 2012.\nIl 9 maggio 2012 Channel 4 ha annunciato di aver ordinato un'intera stagione televisiva, che viene trasmessa da 30 gennaio 2013 dall'emittente. Il 19 settembre 2012 Netflix ha acquistato la serie per poterla distribuire tramite il suo servizio streaming negli Stati Uniti.\nTrama.\nLa serie \u00e8 ambientata in una casa di riposo ed \u00e8 incentrata sull'ingenuo quarantanovenne Derek Noakes, che da tre anni assiste agli anziani del posto. L'uomo \u00e8 gentile, disponibile ed altruista, ed ama guardare i programmi televisivi e i video di YouTube. \u00c8 sensibile e vulnerabile a causa della sua ingenuit\u00e0 fanciullesca e della sua scarsa intelligenza. La sua goffaggine, la sua scarsa attrattivit\u00e0 e la sua mancanza di inibizioni lo portano ad essere ridicolizzato ed emarginato dalla societ\u00e0. Ma Derek tiene sempre a mente l'insegnamento di un'anziana (morta nell'episodio pilota) a cui era particolarmente affezionato: \u00e8 meglio essere gentili che intelligenti o di bell'aspetto.\nPersonaggi.\nOltre al protagonista Derek, altri personaggi sono: Hannah, collega ed amica di Derek che lavora nella casa da quindici anni, interpretata da Kerry Godliman; Dougie, interpretato da Karl Pilkington, custode della casa e autista dell'autobus; Kev, interpretato da David Earl, amico di Derek e collezionista di autografi di personaggi famosi.\nAccoglienza.\nLa serie ha attirato polemiche \u2013 la maggior parte prima che andasse in onda \u2013 a causa della percezione da parte di alcuni che intendesse deridere le persone con disabilit\u00e0 mentali. Tanya Gold, scrivendo per \"The Guardian\", ha respinto le dichiarazioni di Gervais secondo le quali in \"Derek\" l'autore fa satira sui pregiudizi nei confronti dei disabili, sostenendo invece che \u00absembra pi\u00f9 pigra crudelt\u00e0 che satira\u00bb. Jack Seale ha affrontato la questione nella sua recensione per \"Radio Times\", facendo notare che Derek \u00ab\u00e8 presentato senza cinismo come un eroe che \u00e8, secondo Gervais, \"meglio di noi\" perch\u00e9 manca di ego e di furbizia e vuole solo essere gentile. Quelli che cercano di trovare un'offesa nel ritratto di Derek dato da Gervais avranno da lavorare sodo\u00bb. Seale ha comunque criticato la serie per il suo affidarsi in maniera eccessiva ad elementi e caratterizzazioni dei precedenti programmi realizzati da Gervais, mentre ha elogiato l'emozionante scena finale, definita come un'\u00abopera davvero superba di Gervais come attore, scrittore e regista\u00bb, e l'interpretazione di Kerry Godliman, affermando \u00abogni momento in cui lei \u00e8 sullo schermo \u00e8 magico e commovente\u00bb. Anche Sam Wollaston di \"The Guardian\" ha trovato le controversie su \"Derek\" non giustificate, ma ha dato un giudizio meno favorevole, ritenendo la serie \u00abnon molto buona\u00bb e che \u00abl'intera cosa del \"mockumentary\" appare logora al momento\u00bb.\nL'episodio pilota \u00e8 stato seguito da poco pi\u00f9 di due milioni di telespettatori, oltre il dieci per cento delle persone che guardavano la televisione in quel momento."}
{"id": "4390517", "revid": "2230659", "url": "https://it.wikipedia.org/wiki?curid=4390517", "title": "Marchese di Lansdowne", "text": "Il Marchese di Lansdowne, nella Contea del Somerset, \u00e8 un titolo nella Par\u00eca di Gran Bretagna detenuto dal capo della famiglia Petty-Fitzmaurice.\nStoria.\nOrigini.\nQuesto ramo della famiglia discende dall'Hon. John Petty (in origine John Fitzmaurice), secondo figlio maschio di Thomas Fitzmaurice, I conte di Kerry (vedere Conte di Kerry per la precedente storia della famiglia), e di sua moglie Anne, la figlia del noto politico economista Sir William Petty (la cui moglie era stata creata Baronessa Shelburne e i cui due figli maschi erano stati creati rispettivamente Barone Shelburne e Conte di Shelburne, ma che erano morti senza eredi). \nXVIII secolo.\nNel 1751 egli succedette nelle propriet\u00e0 dello zio materno Henry Petty, I conte di Shelburne, e assunse per licenza reale il cognome Petty al posto di FitzMaurice. Lo stesso anno fu creato Barone Dunkeron e Visconte FitzMaurice fra i Paria d'Irlanda. Nel 1753 la contea detenuta da suo zio fu ricreata quando fu fatto Conte di Shelburne, nella Contea di Wexford, nei Paria d'Irlanda. Egli poi rappresent\u00f2 Wycombe alla Camera dei Comuni come Whig. Nel 1760 fu creato Barone Wycombe, di Chepping Wycombe nella Contea di Buckingham, nei Paria di Gran Bretagna, che gli dava un posto automatico nella Camera dei lord.\nGli succedette suo figlio maggiore William Petty, II conte di Shelburne. Fu uno statista di primo piano e serv\u00ec come Primo Ministro di Gran Bretagna dal 1782 al 1783. Il fratello del Primo Ministro era The Honourable Thomas FitzMaurice 1742-1793 di Cliveden. Nel 1784 Lord Shelburne, William Petty-FitzMaurice fu creato Visconte Calne e Calston, nella Contea del Wiltshire, Conte di Wycombe, di Chepping Wycombe, e Marchese di Lansdowne, nella Contea del Somerset, nei Paria di Gran Bretagna. \nAttraverso la sua prima moglie Lady Sophia Carteret (1745\u20131771), unica figlia di Robert Carteret, III conte Granville (vedere Conti Granville, prima creazione (1715), acquis\u00ec grandi propriet\u00e0, tra cui Lansdowne Hill vicino a Bath, da cui prese il titolo di \"Marchese\". Tuttavia, egli \u00e8 meglio noto alla storia con il precedente titolo di Conte di Shelburne. Gli succedette il primo figlio nato dal suo primo matrimonio con Lady Sophia Carteret. Egli sedette come deputato Whig per Wycombe tra il 1786 ed il 1805.\nXIX e XX secolo.\nMor\u00ec senza figli e gli succedette il suo fratellastro, il terzo Marchese. Questi era il figlio del primo Marchese dal suo secondo matrimonio con Lady Louisa FitzPatrick. Noto come Lord Henry Petty dal 1784 al 1809, fu uno degli uomini politici Whig pi\u00f9 influenti della prima met\u00e0 del XIX secolo. In una carriera ministeriale che dur\u00f2 oltre 50 anni ricopr\u00ec la carica Cancelliere dello Scacchiere dal 1806 al 1807, come Segretario di Stato per gli Affari Interni dal 1827 al 1828, come Lord presidente del Consiglio dal 1830 al 1834, dal 1835 al 1841 e dal 1846 al 1852 e come Ministro senza portafoglio dal 1852 al 1858. Rifiut\u00f2 due volte di diventare Primo Ministro e rifiut\u00f2 l'offerta di un ducato da parte della Regina Vittoria nel 1857. \nNel 1818 Lord Lansdowne succedette anche a suo cugino come quarto Conte di Kerry. Suo figlio maggiore William Petty-FitzMaurice, conte di Kerry, fu deputato per Calne, ma mor\u00ec prima di suo padre senza figli maschi. Lord Lansdowne fu quindi succeduto dal secondo figlio, il quarto Marchese. Egli era gi\u00e0 stato convocato nel 1856 alla Camera dei Lord attraverso un writ of acceleration con il titolo minore di suo padre di Barone Wycombe e serv\u00ec sotto Lord Palmerston come Sottosegretario di Stato agli Affari Esteri dal 1856 al 1858. Spos\u00f2 come sua seconda moglie Emily Jane Mercer-Elphinstone-de Flahault, VIII Lady Nairne (vedere Lord Nairne), figlia maggiore del generale e statista francese Charles Joseph, conte de Flahaut, e di sua moglie Margaret Keith, VII Lady Nairne.\nGli succedette il figlio maggiore dal suo secondo matrimonio, il quinto marchese. Come suo nonno fu uno statista di primo piano ed ebbe una carriera ministeriale altrettanto lunga. Lord Lansdowne fu Governatore generale del Canada dal 1883 al 1888, Vicer\u00e9 d'India dal 1888 al 1894, Segretario di Stato per la Guerra dal 1895 al 1900, Segretario di Stato per gli Affari Esteri dal 1900 al 1905, Co-Leader del partito conservatore dal 1911 al 1916 e serv\u00ec anche nel governo di coalizione in tempo di guerra come Ministro senza portafoglio dal 1915 al 1916. Nel 1895 succedette a sua madre come nono Lord Nairne. Suo figlio maggiore, il sesto Marchese, fu deputato unionista per il West Derbyshire dal 1908 al 1918 e fu Senatore dello Stato Libero d'Irlanda nel 1922.\nEpoca recente.\nAlla sua morte nel 1936 gli succedette il secondo figlio maschio, il settimo Marchese, che fu ucciso in battaglia nel 1944 durante la seconda guerra mondiale, senza essersi sposato. Suo fratello minore, Lord Edward Norman Petty-Fitzmaurice, era stato ucciso in battaglia solo una settimana prima, la signoria scozzese di Nairne pass\u00f2 alla loro sorella maggiore Katherine (vedere Lord Nairne per la storia successiva di questo titolo). Lord Lansdowne fu sopravvissuto nei titoli rimanenti da suo cugino di primo grado, l'ottavo Marchese. Era il figlio del Maggiore Lord Charles George Francis Mercer Nairne Petty-Fitzmaurice (1874\u20131914), secondo figlio maschio del quinto marchese. Nato George John Charles Mercer Nairne, egli assunse per Decreto del Lord Lyon gli ulteriori cognomi di Petty-FitzMaurice nel 1947. Lord Lansdowne sedette fra i banchi dei conservatori nella Camera dei Lord e fu Sottosegretario di Stato agli Affari Esteri dal 1958 al 1962 e come Sottosegretario di Stato per le Colonie dal 1962 al 1964. A partire dal 2007 i titoli sono detenuti da suo figlio maggiore, il nono marchese, che gli \u00e8 succeduto nel 1999.\nIl titolo di cortesia per il maggiore dei figli maschi e legittimo erede di Lord Lansdowne si alterna fra \"Conte di Kerry\" e \"Conte di Shelburne\". La sede della famiglia \u00e8 Bowood House nel Wiltshire. L'ex residenza londinese era Lansdowne House in Berkeley Square.\nMarchesi di Lansdowne (1784).\nIl legittimo erede \u00e8 Simon Henry George Petty-Fitzmaurice, conte di Kerry (n. 1970), figlio maggiore dell'attuale detentore.\nLinea di successione.\nNon ci sono altri eredi al marchesato."}
{"id": "4390524", "revid": "47767", "url": "https://it.wikipedia.org/wiki?curid=4390524", "title": "Am\u00e9lie", "text": ""}
{"id": "4390528", "revid": "47767", "url": "https://it.wikipedia.org/wiki?curid=4390528", "title": "Amelie", "text": ""}
{"id": "4390530", "revid": "2166030", "url": "https://it.wikipedia.org/wiki?curid=4390530", "title": "Vilayet di Creta", "text": "Il vilayet di Creta (in turco: \"Vil\u00e2yet-i Girit\"), fu un vilayet dell'Impero ottomano, nell'area dell'isola di Creta.\nStoria.\nQuesto vilayet venne derivato direttamente dall'antico eyalet di Creta che con l'inizio dell'Ottocento aveva risentito in maniera decisiva della guerra d'indipendenza greca che aveva cercato a pi\u00f9 riprese di annettere l'isola al territorio di Grecia. Verso la met\u00e0 dell'Ottocento si acuirono inoltre le tensioni tra cristiani e musulmani cretesi che portarono alla rivolta cretese che ebbe inizio nel 1866.\nLa sommossa, che perdur\u00f2 per tre anni, coinvolse volontari dalla Grecia e da altri paesi europei dove era vista in pieno spirito ottocentesco di risorgimento di un popolo e liberazione dall'oppressore. Malgrado i primi successi dei ribelli che riuscirono in breve tempo a confinare gli ottomani nei villaggi a nord dell'isola, la rivolta fall\u00ec ancora una volta. Il gran visir ottomano Mehmed Al\u00ec Pasci\u00e0 assunse personalmente il controllo delle forze ottomane e lanci\u00f2 una campagna metodica per riprendere i distretti rurali, combinata con una mediazione di promesse e concessioni politiche per gli isolani (in particolar modo con la concessione della Legge Organica che dava ai cristiani cretesi eguali diritti nel controllo dell'amministrazione locale, in particolar modo per il loro numero consistente). Questo approccio port\u00f2 ai suoi frutti e gradualmente i capi ribelli decisero di sottomettersi. Dall'inizio del 1869 l'isola si trovava ancora sotto il controllo ottomano.\nDurante il congresso di Berlino dell'estate del 1878 vi fu un'ulteriore ribellione sostenuta questa volta dall'intervento britannico che port\u00f2 all'adattamento della Legge Organica del 1867-8 ad un assetto costituzionale vero e proprio conosciuto col nome di patto di Halepa. Creta divenne pertanto uno stato parlamentare semi-indipendente sotto la sovranit\u00e0 dell'Impero ottomano e sotto la tutela di un governatore ottomano che per\u00f2 doveva essere cristiano. Da quel momento in poi figure di spicco del cristianesimo locale come i pasci\u00e0 Photiades Pasha e Konstantinos Adosidis ressero le sorti dell'isola, presiedendo il parlamento ove liberali e conservatori si contendevano il potere. Le dispute tra i due poteri portarono ad un'altra rivolta nel 1889 ed al crollo degli accordi presi dal patto di Halepa. Le potenze internazionali, disgustate da come le fazioni politiche stavano comportandosi nei confronti del loro stato, permisero alle autorit\u00e0 ottomane di inviare truppe sull'isola per restaurare l'ordine ma non compresero per tempo che il sultano ottomano Abdul Hamid II avrebbe usato questa mossa come pretesto per porre fine alla costituzione di Halepa e riportare la legge marziale sull'isola. Ancora una volta la comunit\u00e0 internazionale di fronte a questo soverchiante tentativo si coalizz\u00f2 con la popolazione cretese cristiana. Quando una nuova piccola rivolta ebbe inizio nel settembre del 1895, in breve tempo nell'estate del 1896 giunsero nuove forze ottomane sull'isola ma ne persero il controllo.\nLa nuova insurrezione port\u00f2 anche allo sbarco di forze greche sull'isola, fatto che port\u00f2 alla guerra greco-turca del 1897 nella quale la Grecia sub\u00ec una pesante sconfitta. Le Grendi Potenze forzarono la Grecia ad abbandonare l'isola, ma le forze ottomane vennero forzate anch'esse ad abbandonare l'isola l'anno successivo dopo che questi si erano dati al saccheggio di numerose case e negozi dei cretesi come rappresaglia, in particolare nell'area della capitale di Vezir \u00c7ar\u015f\u0131 oggi conosciuta col nome di \"via 25 agosto\" proprio in memoria di quei fatti. Nelle operazioni vennero uccisi circa 700 cretesi, 17 soldati britannici ed il console britannico a Creta, fatti che spinsero le potenze europee a decretare che il dominio turco sull'isola dovesse cessare.\nIl 3 novembre, per ordine delle Grandi Potenze, le truppe turche iniziarono a ritirarsi dall'isola, ponendo fine ad un dominio durato 253 anni. Creta venne posta sotto occupazione internazionale e venne creato un nuovo stato cretese, sempre sotto la sovranit\u00e0 del sultano turco.\nGeografia antropica.\nSuddivisioni amministrative.\nI sanjak del vilayet di Creta nel XIX secolo erano:"}
{"id": "4390550", "revid": "404449", "url": "https://it.wikipedia.org/wiki?curid=4390550", "title": "San Lorenzo a Merse", "text": "San Lorenzo a Merse \u00e8 una frazione del comune italiano di Monticiano, nella provincia di Siena, in Toscana.\nStoria.\nIl borgo era anticamente conosciuto come \"San Lorenzo a Foiano\", dal nome del lago sottostante oggi prosciugato, ed era sotto la giurisdizione dei conti Ardengheschi di Civitella Marittima. Il paese \u00e8 menzionato per la prima volta in un documento datato 1108, dove si attesta la presenza di una pieve dedicata al santo. Nel 1202 passa sotto il controllo di Siena e divenne propriet\u00e0 dei mercanti e banchieri Marescotti fino al 1369, quando venne loro tolto per gli eccessivi soprusi ai danni delle popolazioni locali. Il borgo segu\u00ec poi le sorti del comune di Siena e del Granducato di Toscana."}
{"id": "4390551", "revid": "1318658", "url": "https://it.wikipedia.org/wiki?curid=4390551", "title": "Ertapenem", "text": "L'ertapenem \u00e8 un antibiotico \u03b2-lattamico ad ampio spettro facente parte dei carbapenemi. In Italia il farmaco \u00e8 venduto dalla societ\u00e0 farmaceutica Merck con il nome commerciale Invanz, nella forma farmaceutica di flaconcino per infusione endovenosa. Il farmaco \u00e8 inoltre prodotto e commercializzato anche da altre societ\u00e0 farmaceutiche come medicinale equivalente. \u00c8 strutturalmente molto simile al meropenem in quanto possiede un gruppo 1-\u03b2-metilico. Altri composti appartenenti al gruppo dei carbapenemi (imipenem, doripenem e meropenem) sono antibatterici ampiamente attivi che vengono utilizzati per infezioni causate da batteri difficili da trattare o resistenti a pi\u00f9 farmaci (come \"Escherichia coli\" ESBL, \"extended spectrum beta lactamase\"). I carbapenemi hanno un'emivita plasmatica molto breve e per questo motivo \u00e8 bene che siano somministrati per infusione endovenosa ogni 6-8 ore. Ertapenem, contrariamente ad altri carbapenemi, ha uno spettro di azione un po' meno ampio: infatti non \u00e8 efficace contro \"Pseudomonas aeruginosa\"), ma grazie alla sua emivita pi\u00f9 prolungata pu\u00f2 essere somministrato una sola volta ogni 24 ore.\nFarmacodinamica.\nErtapenem agisce inibendo la sintesi della parete batterica, grazie al legame che instaura con le proteine leganti la penicillina (PBP)\nIl suo spettro d'azione \u00e8 molto ampio che ricopre diversi batteri Gram positivi e Gram negativi, aerobi ed anaerobi. L'antibiotico non \u00e8 per\u00f2 attivo verso MRSA, enterococchi ampicillina resistenti, \"P. aeruginosa\" e \"Acinetobacter\". Il sostituente in posizione 6 conferisce stabilit\u00e0 alle \u03b2-lattamasi.\nFarmacocinetica.\nA seguito della somministrazione endovenosa di ertapenem il farmaco si distribuisce ampiamente nell'organismo.\nIl legame di ertapenem con le proteine plasmatiche \u00e8 elevato (circa il 95%) ed il benzoato presente nella molecola ne sembra ampiamente responsabile in quanto, modificando la carica della molecola, ne rende elevato il legame proteico, aumentando l'emivita della molecola e rendendo quindi possibile la mono-somministrazione giornaliera. Il metile in posizione 4\u03b2 sembra rallentare l'idrolisi renale della molecola. Circa l\u201980% del farmaco viene eliminato per via renale e il 10% nelle feci.\nUsi clinici.\nL'ertapenem viene utilizzato in pazienti adulti e pediatrici (di et\u00e0 superiore ai 3 mesi) per il trattamento di molte infezioni 'difficili', nelle quali \u00e8 richiesta la terapia parenterale e verosimilmente causate da batteri con probabile sensibilit\u00e0 a questo principio attivo \nIn particolare trova indicazione in infezioni intraddominali, ginecologiche acute, gravi infezioni della cute e dei tessuti molli (specialmente in presenza di piede diabetico, e in caso di polmonite acquisita in comunit\u00e0 e polmonite ospedaliera.\nEffetti collaterali ed indesiderati.\nAlcuni degli effetti indesiderati che possono comparire durante il trattamento con ertapenem sono cefalea, candidiasi, insonnia, confusione mentale, disorientamento, delirio, allucinazioni, capogiro, sonnolenza, disgeusia, convulsioni. Un effetto indesiderato che si verifica comunemente durante il trattamento \u00e8 l'aumento delle transaminasi (ALT ed AST) e della fosfatasi alcalina.&lt;br&gt;\nCome per molti altri antibiotici, l'uso di ertapenem pu\u00f2 essere associato alla comparsa di colite pseudomembranosa.\nControindicazioni.\nErtapenem \u00e8 controindicato nei soggetti con ipersensibilit\u00e0 nota al principio attivo, ad uno qualsiasi degli eccipienti, ad un farmaco appartenente alla classe dei carbapenemi.\nGravidanza e allattamento.\nL'uso di ertapenem non \u00e8 consigliato nelle donne gravide, tranne nel caso in cui il beneficio potenziale non superi il possibile rischio per il feto. Gli studi effettuati sugli animali non hanno messo in evidenza effetti dannosi sullo sviluppo embrionale e fetale, cos\u00ec come sullo sviluppo postnatale. La molecola \u00e8 escreta nel latte materno: in considerazione dei possibili effetti avversi sul bambino, l'allattamento va sospeso se la madre deve assumere ertapenem.\nInterazioni.\nIl probenecid inibisce l'escrezione renale di ertapenem ed in questo modo ne aumenta in modo considerevole le concentrazioni plasmatiche e ne prolunga l'emivita di eliminazione. "}
{"id": "4390552", "revid": "474175", "url": "https://it.wikipedia.org/wiki?curid=4390552", "title": "Quem\u00fa Quem\u00fa", "text": "Quem\u00fa Quem\u00fa \u00e8 una cittadina argentina, capoluogo dell'omonimo dipartimento nella provincia di La Pampa."}
{"id": "4390566", "revid": "47767", "url": "https://it.wikipedia.org/wiki?curid=4390566", "title": "Matteina", "text": ""}
{"id": "4390567", "revid": "1573940", "url": "https://it.wikipedia.org/wiki?curid=4390567", "title": "Anoura fistulata", "text": "Anoura fistulata () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 57 e 67\u00a0mm, la lunghezza dell'avambraccio tra 35 e 40\u00a0mm, la lunghezza della coda tra 4 e 7\u00a0mm, la lunghezza del piede tra 7 e 12\u00a0mm, la lunghezza delle orecchie tra 12 e 17\u00a0mm e un peso fino a 17\u00a0g.\nAspetto.\nLa pelliccia \u00e8 densa e setosa. Il colore generale del corpo \u00e8 marrone scuro, con la base dei peli bianco-crema. Le membrane sono bruno-grigiastre. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 eccezionalmente allungabile, fino a circa una volta e mezza la lunghezza della testa e del corpo combinate, proporzionalmente la pi\u00f9 lunga tra tutti i mammiferi esistenti, ed \u00e8 fornita di papille sulla punta. Il labbro inferiore \u00e8 allungato e si sporge oltre il labbro superiore di almeno 3,3-4,8\u00a0mm. Le orecchie sono relativamente piccole e separate. La coda si estende leggermente oltre l'uropatagio il quale \u00e8 ridotto ad una sottile membrana a forma di V rovesciata lungo la parte interna degli arti inferiori. Il calcar \u00e8 ben sviluppato.\nBiologia.\nComportamento.\nSi rifugia all'interno di grotte in piccoli gruppi fino a 4 individui ciascuno.\nAlimentazione.\nSi nutre di nettare e polline di un gran numero di piante dai fiori grandi, come \"Marcgravia\", \"Meriania\", \"Centropogon nigricans\" e \"Markea\". Pu\u00f2 integrare la sua dieta anche con insetti, in particolare lepidotteri.\nDistribuzione e habitat.\nQuesta specie \u00e8 diffusa lungo i versanti andini nord-occidentali e orientali dell'Ecuador, Colombia sud-occidentale, Per\u00f9 centrale e meridionale e nella Bolivia meridionale.\nVive nelle foreste montane umide mature sub-tropicali tra 1.300 e 2.275 metri di altitudine.\nStato di conservazione.\nLa IUCN Red List, considerato l'assenza di informazioni recenti sul suo areale, classifica \"A.fistulata\" come specie con dati insufficienti (DD)."}
{"id": "4390569", "revid": "2166030", "url": "https://it.wikipedia.org/wiki?curid=4390569", "title": "Vilayet del Danubio", "text": "Il vilayet del Danubio (in turco: \"Vil\u00e2yet-i T\u00fbna\"), fu un vilayet dell'Impero ottomano, nell'area delle attuali Romania, Bulgaria e Serbia.\nStoria.\nA met\u00e0 Ottocento, quando l'area degli eyalet di Nis, Vidin e Ozu vennero a costituire un vilayet unico, venne costituito il vilayet del Danubio, comprendente anche l'antica provincia di Silistra. Il vilayet divenne una provincia modello, applicando tutti i crismi delle riforme Tanzimat data anche la sua rilevanza strategica al confine coi principati balcanici.\nMithat Pasci\u00e0 fu il primo governatore del vilayet (1864\u20131868) e durante il proprio periodo in carica egli apr\u00ec delle vie di navigazione stabili sul Danubio, completando anche la ferrovia Ruse-Varna. Vennero introdotte delle cooperative di credito agricolo che consentivano di avere prestiti per gli agricoltori a prezzi d'interesse favorevoli cos\u00ec da incentivarne il campo. Gli incentivi sulla tassazione, inoltre, favorirono lo sviluppo delle prime imprese industriali dell'area.\nSempre sotto Midhat venne fondato il primo giornale di un vilayet nell'Impero ottomano, il \"Tuna/Dunav\" che veniva pubblicato sia in turco ottomano che in bulgaro ed era realizzato da editori di entrambe le estrazioni. Tra i giornalisti che vi collaborarono ricordiamo Ismail Qemali e Ahmed Midhat.\nIl vilayet aveva un'assemblea amministrativa che includeva ufficiali di stato nominati da Istanbul oltre a sei rappresentanti (tre musulmani e tre non) eletti tra gli abitanti della provincia. I non musulmani avevano inoltre il diritto di prendere parte ai tribunali criminali e commerciali provinciali che si basavano su un codice secolare di leggi. Vennero introdotte sempre nell'area nuove scuole miste per cristiani e musulmani, ma questa riforma venne presto abolita dopo aver incontrato strenua opposizione da parte della popolazione.\nLa Conferenza di Berlino del 1878 port\u00f2 allo smembramento parziale del vilayet a favore dei nuovi stati dell'area balcanica ed alla riqualificazione di una parte di esso in mano ottomana.\nGeografia antropica.\nSuddivisioni amministrative.\nI sangiaccati del vilayet del Danubio nel XIX secolo erano:"}
{"id": "4390571", "revid": "71155", "url": "https://it.wikipedia.org/wiki?curid=4390571", "title": "Tassa di scopo", "text": ""}
{"id": "4390575", "revid": "2202611", "url": "https://it.wikipedia.org/wiki?curid=4390575", "title": "Concepci\u00f3n S\u00e1nchez Freire", "text": "Carriera.\nDebutta a Madrid a soli 13 anni l'8 dicembre 1970 giocando con la sorella che aveva un anno meno di lei. Erano le ragazze pi\u00f9 giovani in campo. Il calcio femminile in Spagna era al debutto assoluto e per il suo notevole exploit in questa prima partita dove segno tutti i primi 5 goals della Storia del calcio femminile Spagnolo, finisce sotto i riflettori della stampa e televisione locale con articoli in prima pagina. Era nata una super Stella del calcio.\nFurono i giornalisti del epoca a soprannominarla Conchi Amancio, nel paragonarla al calciatore del Real Madrid Amancio Amaro Varela, le affibbiano \"Amancio\" quale nomignolo con cui spesso \u00e8 stata poi citata sui giornali sportivi italiani senza mai scrivere i due cognomi S\u00e1nchez Freire.\nArriva in Italia con la Nazionale spagnola per disputare il 1\u00ba novembre 1972 la partita amichevole a Padova contro l'Italia (persa 0-5), Prima Capitana delle 'furie rosse' in assoluto e ancora giovanissima in et\u00e0 di formazione, formazione che terra luogo in Italia, affermandola cosi come una Campionessa di grande spettacolarit\u00e0, che deletto col suo calcio per pi\u00f9 di 20 anni il Campionati di Calcio Donne di serie A. Pioniera del Professionismo Calcistico delle Donne, il suo atteggiamento e dedicazione fuori e dentro dei difficilissimi tempi di quell'epoca, e il suo amore per l'Italia, fanno di lei, senza dubbio, un tesoro del Calcio Italiano e una delle giocatrici pi\u00f9 forti del Mondo de tutti i tempi. \nGrazie a le grandi caratteristiche calcistiche che dimostro a la giovanissima eta di 15 anni nelle partite giocate tra l'Italia e la Spagna a Udine e a Padova, viene chiamata nel 1973 dal Presidente della Gamma 3, ditta specializzata in illuminazione di interni e inizia cos\u00ec la sua carriera sportiva in Italia quando nel suo paese non si giocava alcun campionato.\nHa giocato per la maggior parte della sua carriera in Italia, grandissima fuoriclasse, talento puro, capace non solo do segnare moltissimi goals, ma sicuramente la pi\u00f9 grande rifinitrice che c'\u00e8 mai stata nel Calcio Femminile Italiano, un spettacolo calcistico e una devozione e amore per l'Italia indiscutibili, da molti considerata la migliore numero 10 di tutti i tempi. Vinse sette campionati nazionali con , , e Campania G.B. Inoltre ha giocato un anno per l' nella Premier League, concludendo la carriera a trentanove anni.\n\u00c8 stata il primo capitano della Nazionale di calcio femminile della Spagna nel 1972.\nCampionessa d'Italia con la Roma 3Z calcio a 5 e capocannoniera con 50 reti nella stagione 1992-1993.\nAllenatrice.\nOttiene il patentino di terza categoria con specializzazione \"calcio femminile\" (stesso corso FIGC frequentato da Elisabetta Vignotto, Susanne Augustesen e Carolina Morace), nella stagione in cui gioca con la Lazio. Poco tempo dopo le viene negato dalla FIGC l'accesso al corso per ottenere il patentino UEFA B perch\u00e9 di nazionalit\u00e0 straniera e non tesserata da alcun club italiano.\nIn seguito ha continuato a studiare da allenatrice e, proprio con l'Arsenal in Inghilterra, continua gli studi per ottenere il patentino UEFA A. Sta per ottenere il patentino quando le viene rifiutato l'attestato perch\u00e9 non aveva nessuna squadra inglese a tesserarla quale allenatrice."}
{"id": "4390580", "revid": "1951708", "url": "https://it.wikipedia.org/wiki?curid=4390580", "title": "Legs (ZZ Top)", "text": "Legs \u00e8 una canzone degli ZZ Top, estratta come singolo dall'album \"Eliminator\" del 1983."}
{"id": "4390586", "revid": "729019", "url": "https://it.wikipedia.org/wiki?curid=4390586", "title": "Campionati del mondo di snowboard 2013 - Snowboard cross femminile", "text": "La gara di snowboard cross femminile ai campionati del mondo di snowboard 2013 si \u00e8 svolta a Stoneham il 24 e il 26 gennaio 2013, con la partecipazione di 34 atlete da 18 nazioni.\nRisultati.\nQualificazione.\nLe prime 12 classificate al termine della run 1 si sono qualificate direttamente alla fase finale. Le altre atlete hanno partecipato alla run 2: sono passate alla fase finale le prime 12 classificate, considerando il miglior tempo di run."}
{"id": "4390588", "revid": "1904508", "url": "https://it.wikipedia.org/wiki?curid=4390588", "title": "Henry Herbert, III conte di Carnarvon", "text": "Biografia.\nInfanzia.\nEra il figlio maggiore di Henry Herbert, II conte di Carnarvon, e di sua moglie Elizabeth Acland Kitty, figlia di John Dyke Acland. Studi\u00f2 a Eton e Christ Church di Oxford.\nCarriera politica.\nNel 1831 venne eletto alla Camera dei Comuni per Wootton Bassett per il partito Tory, posto che ha mantenuto fino l'anno successivo quando il collegio elettorale \u00e8 stato abolito dalla Reform Act 1832.\nNel 1833 successe al padre nel contea ed \u00e8 entrato nella Camera dei lord. Egli \u00e8 stato eletto Fellow della Royal Society nel 1841.\nRiprogett\u00f2 Highclere Castle.\nMatrimonio.\nSpos\u00f2, il 4 agosto 1830, Anna Henrietta Howard, figlia di Henry Thomas Howard-Molyneux-Howard e di Elizabeth Long. Ebbero tre figli.\nMorte.\nMor\u00ec a Pusey, Oxfordshire, nel dicembre 1849, a 49 anni.\nDiscendenza.\nHenry Herbert e Anna Henrietta Howard ebbero tre figli:"}
{"id": "4390595", "revid": "481666", "url": "https://it.wikipedia.org/wiki?curid=4390595", "title": "The Weakling", "text": ""}
{"id": "4390596", "revid": "6923", "url": "https://it.wikipedia.org/wiki?curid=4390596", "title": "Vilayet di Giannina", "text": "Il vilayet di Giannina (in turco: \"Vil\u00e2yet-i Yanya\") fu un vilayet dell'Impero ottomano, nell'area dell'attuale Albania.\nStoria.\nIl movimento nazionale dell'Epiro.\nAnche se parte della popolazione locale dell'allora eyalet di Giannina aveva contribuito alla Guerra d'indipendenza greca (1821\u20131830) la regione dell'Epiro non era divenuta pare dello Stato greco. Nel 1878 scoppi\u00f2 una ribellione che spinse i rivoluzionari epiroti a prendere il controllo delle citt\u00e0 di Sarand\u00eb e Delvin\u00eb. Ad ogni modo, essa venne repressa dalle truppe ottomane, che bruciarono 20 villaggi nella regione come rappresaglia.\nL'anno successivo la popolazione greca di Ioannina autorizz\u00f2 una commissione per presentare ai governi europei le loro richieste per l'unione con la Grecia.\nNel 1906 l'organizzazione della Societ\u00e0 Epirota venne fondata da membri della diaspora epirota, Panagi\u014dt\u012bs Dagkl\u012bs e Spyros Spyromilios, che anelavano all'annessione con la Grecia col supporto della popolazione greca locale.\nIl risveglio nazionale albanese.\nIl Vilayet di Janina fu uno dei centri principali per la vita culturale e politica degli albanesi che vivevano nella regione e nel Vilayet di Monastir. Una delle ragioni principali era l'influenza dell'educazione greca e della cultura che gli scrittori sud-albanesi ricevevano nella famosa scuola greca di Ioannina, la Zosimaia. Abdyl Frash\u00ebri, il primo ideologo politico del risorgimento albanese fu uno dei sei deputati del Vilayet di Janina al primo Parlamento dell'Impero ottomano nel 1876\u20141877. Abdyl Frash\u00ebri, da Frash\u00ebr (attuale Albania), assieme a Mehmet Ali Vrioni di Berat (sempre in Albania), ed altri membri della comunit\u00e0 albanese di Giannina, fondarono la Commissione Albanese di Janina nel maggio del 1877. Frash\u00ebri combatt\u00e9 contro le decisioni del Trattato di Santo Stefano. Ad ogni modo, la Lega di Prizren, si spinse sempre pi\u00f9 verso la causa di unione con la Grecia.\nLa fine del governo ottomano.\nDurante la rivolta albanese del 1912 il vilayet di Janina venne proposto come uno dei quattro vilayet preposti a formare il vilayet d'Albania. Il governo ottomano pose fine alle rivolte accettando gran parte delle richieste dei ribelli albanesi il 4 settembre 1912.\nFu solo dopo la prima guerra balcanica del 1912\u20131913 e dopo la firma del Trattato di Londra (1913) che la parte meridionale del vilayet, che includeva Ioannina, venne incorporata alla Grecia. La Grecia ottenne anche l'Epiro settentrionale durante le guerre balcaniche, ma il trattato di Bucarest, che concluse la seconda guerra balcanica, assegn\u00f2 l'Epiro del Nord all'Albania che da poco si era costituita in principato indipendente.\nGeografia antropica.\nSuddivisioni amministrative.\nI sangiaccati del vilayet di Giannina nel XIX secolo erano:"}
{"id": "4390597", "revid": "1573940", "url": "https://it.wikipedia.org/wiki?curid=4390597", "title": "Anoura latidens", "text": "Anoura latidens () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 61 e 77\u00a0mm, la lunghezza dell'avambraccio tra 40,3 e 45,7\u00a0mm, la lunghezza del piede tra 11 e 13\u00a0mm e la lunghezza delle orecchie tra 11 e 17\u00a0mm.\nAspetto.\nLa pelliccia \u00e8 lunga. Il colore delle parti dorsali \u00e8 marrone, con la base dei peli giallo-brunastra, mentre le parti ventrali fino al petto sono bianche e l'addome \u00e8 brunastro. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 allungabile e fornita di papille sulla punta. Le orecchie sono relativamente piccole e separate. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia in piccoli gruppi all'interno di grotte e cavit\u00e0 degli alberi.\nAlimentazione.\nSi nutre di insetti, nettare e polline.\nDistribuzione e habitat.\nQuesta specie \u00e8 diffusa in maniera discontinua in Venezuela, Guyana, Colombia e Per\u00f9.\nVive nelle foreste sempreverdi tropicali, foreste pluviali ma anche giardini e piantagioni tra 50 e 2.100 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"A.latidens\" come specie a rischio minimo (LC)."}
{"id": "4390610", "revid": "126257", "url": "https://it.wikipedia.org/wiki?curid=4390610", "title": "MG T-type", "text": ""}
{"id": "4390617", "revid": "124142378", "url": "https://it.wikipedia.org/wiki?curid=4390617", "title": "Iesa", "text": "Iesa \u00e8 una frazione del comune italiano di Monticiano, nella provincia di Siena, in Toscana.\nGeografia fisica.\nIl paese raggruppa pi\u00f9 borgate che si sviluppano lungo la valle del Farma, nei pressi della Riserva naturale Tocchi e della strada statale Grosseto-Siena, nell'area delle Terme di Petriolo, situati tra il torrente Farma e il fiume Merse.\nStoria.\nIl borgo \u00e8 attestato per la prima volta in un documento del 1\u00ba aprile 1338, emesso dal convento di Sant'Agostino di Siena, in cui viene denominato \"Jesa\". Nel 1271 il comune di Siena concede al paese una giurisdizione autonoma, poi revocata dopo pochi anni ed unita a quelle di Pari, e successivamente di Monticiano.\nStoricamente il borgo di Iesa \u00e8 suddiviso in cinque borgate o rioni (gi\u00e0 dette \"villarelle\"), \"Lama\", il centro, \"Cerbaia\", \"Contra\", \"Quarciglioni\" e \"Solaia\", alle quali si pu\u00f2 aggiungere anche la piccola localit\u00e0 di \"Palazzo\", situata alle porte del paese. La borgata di \"Renna\", invece, ricordata nel 1276 con la chiesa di Sant'Andrea, presenta oggi solo alcuni ruderi in quanto abbandonata agli inizi del XVI secolo.\nCultura.\nEventi.\nA Iesa si svolgono tutto l'anno iniziative enogastronomiche della tradizione locale, tra le quali si ricorda in particolare il \"Valzer delle tagliatelle al cinghiale\" nel mese di giugno. A settembre invece si svolge la tradizionale corsa dei ciuchi, dove concorrono le contrade del paese.\nInfrastrutture e trasporti.\nLa frazione di Iesa \u00e8 servita da un proprio svincolo (\"Iesa\") sulla strada europea E78 Grosseto-Fano, nel tratto tra le citt\u00e0 di Grosseto e di Siena, costituito dalla strada statale 223 di Paganico."}
{"id": "4390619", "revid": "729019", "url": "https://it.wikipedia.org/wiki?curid=4390619", "title": "Germanico Savorgnan", "text": "Biografia.\nAppartenente alla omonima nobile famiglia veneziana \u00e8 stato un architetto ed ingegnere militare e sovrintendente alla fortificazioni di Ungheria.\nAncora adolescente segu\u00ec lo zio paterno Giulio a Cipro ed assistette alla fortificazione di Nicosia, apprendendo l'arte delle costruzioni militari.\nDopo un periodo di permanenza a Bonn, Germanico venne chiamato alla corte di Vincenzo I Gonzaga, duca di Mantova e del Monferrato che gli affid\u00f2, nel 1589, l'incarico di costruire la cittadella fortificata di Casale, feudo gonzaghesco e distrutta nel 1700 dal re di Francia Luigi XIV.\nSavorgnan fu inviato dal duca di Mantova ad occupare militarmente la citt\u00e0 fortezza di Castel Goffredo allorch\u00e9 nel 1593 venne assassinato il marchese Rodolfo Gonzaga, ultimo rappresentante dei \"Gonzaga di Castel Goffredo\"."}
{"id": "4390620", "revid": "599013", "url": "https://it.wikipedia.org/wiki?curid=4390620", "title": "L'albergo del terrore", "text": ""}
{"id": "4390622", "revid": "640389", "url": "https://it.wikipedia.org/wiki?curid=4390622", "title": "Vilayet del Kosovo", "text": "Il vilayet del Kosovo (in turco: \"Vil\u00e2yet-i Kosova\"), fu un vilayet dell'Impero ottomano, nell'area delle attuali Serbia, Kosovo, Montenegro e Albania.\nStoria.\nIl vilayet del Kosovo venne creato nel 1877 e consisteva in un'area pi\u00f9 grande del moderno Kosovo, includendo anche il sangiaccato di Novi Pazar, il sangiaccato di Nis (sino al 1878), la regione di Plav e quella di Gusinje cos\u00ec pure quella di Dibra. Queste regioni erano appartenute all'eyalet di Ni\u0161, all'eyalet di Skopje e, dopo il 1865, al vilayet del Danubio. Nel 1868 il vilayet di Prizren venne creato con i sangiaccati di Prizren, Dibra, Skopje e Nis, ma cess\u00f2 di esistere nel 1877.\nIl Kosovo comprese la regione del Sangiaccato tra l'attuale Serbia centrale ed il Montenegro assieme a Kuk\u00ebs ed alle municipalit\u00e0 nell'Albania settentrionale. Tra il 1881 ed il 1912 si espanse internamente nelle regioni dell'attuale Macedonia, aggiungendo gli insediamenti urbani di \u0160tip (\"\u0130\u015ftip\"), Kumanovo (\"Kumanova\") e Kratovo (\"Kratova\").\nI confini della provincia vennero spostati verso l'interno dell'Impero ottomano avendo perso parte del proprio territorio per effetto del trattato di Berlino dopo la guerra russo-turca (1877\u20131878) e parti vennero trasferiti al Vilayet di Monastir ed al vilayet di Salonicco. Nel 1878 il sangiaccato di Novi Pazar, una suddivisione della provincia del Kosovo, venne occupata dagli austro-ungarici sulla base del trattato di Berlino che acconsent\u00ec all'occupazione della Bosnia e dell'Erzegovina da parte dell'Austria.\nGeografia antropica.\nSuddivisioni amministrative.\nI sangiaccati del vilayet del Kosovo nel XIX secolo erano:"}
{"id": "4390628", "revid": "1543377", "url": "https://it.wikipedia.org/wiki?curid=4390628", "title": "Flying Lotus", "text": "Flying Lotus ha pubblicato cinque album destinati ad accrescere la stima da parte della critica musicale nel musicista. Ha prodotto molta musica adoperata nei blocchi di programmazione degli Adult Swim di Cartoon Network. Ha realizzato inoltre numerosi remix di brani di musicisti dell'etichetta discografica Plug Research quali Mia Doi Todd.\nLa musica di Flyng Lotus \u00e8 un hip hop sperimentale caratterizzato da ritmi che cambiano costantemente nel tempo e dalle atmosfere cinematiche. Viene anche considerato da alcuni un artista wonky.\nFlying Lotus \u00e8 anche un regista, ha diretto il film \"Kuso\".\nCarriera musicale.\nNel 2007 Flying Lotus firm\u00f2 un contratto con la Warp Records. Dopo la pubblicazione del suo debutto \"Reset\" (2006), un EP di sei tracce, Ellison divenne presto una pietra d'angolo dell'etichetta Warp Records e pubblic\u00f2 il suo secondo album in studio, \"Los Angeles\", a giugno nel 2008. Durante lo stesso anno Flying Lotus realizz\u00f2 il remix di \"Reckoner\", una canzone tratta dall'album \"In Rainbows\" dei Radiohead.\nIl suo terzo album, \"Cosmogramma\", venne pubblicato il 3 maggio del 2010 nel Regno Unito, e il 4 maggio Negli Stati Uniti.\nA gennaio nel 2011, grazie a \"Cosmogramma\", Flying Lotus venne premiato dalla Indipendent Music Awards.\nNel 2010, Flying Lotus collabor\u00f2 con l'Ann Arbor Film Festival realizzando durante un'esibizione la colonna sonora di un film sperimentale risalente al 1962, Heaven And Earth Magic. Durante un'intervista con il pubblico presente all'evento, il musicista dichiar\u00f2 di essere incerto all'idea di pubblicare la registrazione dell'esibizione (o un rifacimento di essa), ma dichiar\u00f2 che sarebbe stato entusiasta di ripetere progetti simili in futuro. Ellison venne scelto nel 2011 dal gruppo musicale dei Battles per organizzare con essi il festival di ATP Nightmare Before Christmas a dicembre nel 2011.\nA gennaio del 2011 Flying Lotus venne premiato nuovamente dall'Indipendent Music Awards per il video del suo brano \"HmmHmm\". Flying Lotus collaborer\u00e0 con la musicista Erykah Badu nel prossimo album della cantante. Flying Lotus ha anche\npreannunciato un progetto multimediale con il regista Miwa Matreyek intitolato \"The Mapping Of Countries Yet To Come\". \u00c8 stata fatta correre voce, nel 2011, che Flying Lotus avrebbe realizzato un remix dell'intero album \"The King of Limbs\" dei Radiohead.\nNel 2012, Ellison inizi\u00f2 una carriera da rapper con il nome d'arte Captain Murphy. Ellison mantenne segreta la vera identit\u00e0 di Captain Murphy per molti mesi, fino a quando la rivel\u00f2 molte settimane dopo la pubblicazione del suo mixtape rap \"Duality\"\nVita privata.\n\u00c8 il pronipote della defunta pianista jazz Alice Coltrane e del suo marito John. \u00c8, inoltre, cugino del musicista Ravi Coltrane nonch\u00e9 nipote della cantante e cantautrice Marilin McLeod, nota per aver scritto \"Love Hangover\" di Diana Ross e \"I Get High (On Your Memory)\" di Freda Payne."}
{"id": "4390634", "revid": "22475", "url": "https://it.wikipedia.org/wiki?curid=4390634", "title": "D'Artagnan e i moschettieri del re (singolo)", "text": "D'Artagnan e i moschettieri del re \u00e8 il cinquantunesimo singolo discografico di Cristina D'Avena, pubblicato nel 1989. Il brano era la sigla dell'anime omonimo, scritta da Alessandra Valeri Manera su musica e arrangiamento di Carmelo Carucci. La canzone \u00e8 stata pubblicata per la prima volta nel 1989, ma incisa sicuramente l'anno prima. Il 45 giri riporta infatti incisa sul vinile la data 28/12/1988. Sul lato B \u00e8 incisa la versione strumentale.\nEdizioni.\nEntrambi i brani sono stati inseriti nella compilation Cristina D'Avena e... i tuoi amici in TV 3 e in numerose raccolte."}
{"id": "4390641", "revid": "287204", "url": "https://it.wikipedia.org/wiki?curid=4390641", "title": "Germanico Savorgnan (disambigua)", "text": ""}
{"id": "4390646", "revid": "1565034", "url": "https://it.wikipedia.org/wiki?curid=4390646", "title": "Louis Rapha\u00ebl I Sako", "text": "Biografia.\nLouis Sako \u00e8 nato a Zakho, in Iraq, il 4 luglio 1948.\nMinistero sacerdotale.\nIl 1\u00ba giugno 1974 \u00e8 stato ordinato sacerdote. Inizialmente ha prestato il suo servizio pastorale presso la chiesa cattedrale di Mosul. Dal 1979 ha frequentato a Roma il Pontificio Istituto Orientale, dove ha conseguito il dottorato in Patrologia orientale. Ha conseguito poi il dottorato in Storia alla Sorbona di Parigi.\nNel 1986 \u00e8 stato nominato parroco della chiesa del Perpetuo Soccorso a Mosul. Dal 1997 al 2002 ha ricoprerto l'ufficio di rettore del seminario patriarcale di Baghdad.\nMinistero episcopale.\nIl 27 settembre 2003 \u00e8 stato eletto arcieparca di Kirkuk. Ha ricevuto la consacrazione episcopale il 14 novembre dalle mani dell'arcieparca emerito Andr\u00e9 Sana.\nIl 31 gennaio 2013 \u00e8 stato eletto patriarca di Babilonia dei Caldei dal sinodo dei vescovi della Chiesa cattolica caldea riunito a Roma, ed ha assunto il nome di Louis Rapha\u00ebl I. Il 1\u00ba febbraio papa Benedetto XVI gli ha concesso l\"'ecclesiastica communio\".\nIl 6 marzo 2013 si \u00e8 svolta la solenne cerimonia di intronizzazione del nuovo patriarca nella cattedrale caldea di San Giuseppe a Baghdad.\nNel maggio 2013 ha indirizzato ai vescovi, al clero e ai religiosi della Chiesa caldea una lettera, nella quale chiarisce la posizione ufficiale del Patriarcato circa la \u00abquestione del nazionalismo caldeo che sta contrapponendo il Patriarcato - a favore dell'unit\u00e0 con le altre chiese presenti in Iraq e che tracciano la loro comune origine nella Chiesa d'Oriente diffusasi in Mesopotamia ai tempi della predicazione di San Tommaso - e le due diocesi caldee degli Stati Uniti da tempo a favore di una netta divisione delle suddette chiese in base alla diversa identit\u00e0 nazionale\u00bb. Nella lettera ribadisce che \u00abnon \u00e8 un difetto amare la propria nazione ed esserne orgogliosi, ma lo \u00e8 il considerarla migliore delle altre e ad esse superiore, ed insultare coloro che non riconoscono questa stessa identit\u00e0 nazionale\u00bb.\nNel 2014, viet\u00f2 ai 120.000 profughi cristiani rifugiati nel Kurdistan iracheno di rifornirsi di armi per combattere insieme all'esercito peshmerga curdo contro le milizie dello Stato islamico.\nInoltre, ha condannato i bombardamenti statunitensi nelle terre conquistate dai jihadisti, la costituzione spontanea di milizie cristiane indipendenti dagli eserciti regolari curdo e iracheno, l'esodo dei cristiani iracheni caldei in America.\nIl 20 maggio 2018, al termine del Regina C\u0153li, papa Francesco ha annunciato la sua creazione a cardinale nel concistoro del 28 giugno, divenendo cos\u00ec il terzo vescovo iracheno a ricevere la porpora dopo Ignace Gabriel I Tappouni ed Emmanuel III Delly.\nDal 5 all'8 marzo 2021 \u00e8 stato tra i vescovi che hanno accolto papa Francesco nello storico viaggio apostolico in Iraq.\nIl 29 settembre 2021 \u00e8 stato nominato membro della Congregazione per l'educazione cattolica e il 4 gennaio successivo membro del Consiglio per l'economia.\nIl 19 febbraio 2022 \u00e8 divenuto il primo patriarca di Baghdad dei Caldei a seguito del mutamento del nome del Patriarcato di Babilonia dei Caldei in quello attuale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4390656", "revid": "92723", "url": "https://it.wikipedia.org/wiki?curid=4390656", "title": "Vilayet di Bitola", "text": "Il vilayet di Bitola (in turco: \"Vil\u00e2yet-i Manast\u0131r\"), fu un vilayet dell'Impero ottomano, nell'area delle attuali Albania, Macedonia del Nord e Grecia.\nStoria.\nIl vilayet di Bitola venne istituito nel 1864 per effetto delle riforme amministrative ottomane di met\u00e0 Ottocento. Il vilayet di Bitola venne occupato nel 1912 durante la prima guerra balcanica e poi suddiviso tra Principato di Albania, Regno di Grecia e Regno di Serbia.\nGeografia antropica.\nSuddivisioni amministrative.\nInizialmente il vilayet di Monastir Vilayet era suddiviso nei seguenti sangiaccati:\nDopo le riforme amministrative nel 1867 e nel 1877 alcune parti del vilayet di Bitola venne ceduto al nuovo vilayet di Scutari (1867) e al vilayet del Kosovo (1877).\nSino al 1912 le divisioni amministrative nel vilayet di Monastir furono:"}
{"id": "4390662", "revid": "682087", "url": "https://it.wikipedia.org/wiki?curid=4390662", "title": "Dattilite", "text": ""}
{"id": "4390664", "revid": "599013", "url": "https://it.wikipedia.org/wiki?curid=4390664", "title": "Amedeo Ghidoni", "text": "Carriera.\nCresciuto nel Pegazzano, nel 1924 passa allo Spezia con cui, dopo cinque campionati di Prima e Seconda Divisione in cui disputa complessivamente 76 gare segnando 11 gol, debutta in Serie B nella stagione 1929-1930.\nGioca con il club ligure per altri quattro anni nella nuova Serie B totalizzando 92 presenze e mettendo a segno 11 reti."}
{"id": "4390667", "revid": "481666", "url": "https://it.wikipedia.org/wiki?curid=4390667", "title": "The Wife", "text": ""}
{"id": "4390669", "revid": "287204", "url": "https://it.wikipedia.org/wiki?curid=4390669", "title": "Zona di controllo (gioco)", "text": "Nei wargame la zona di controllo (ZOC) \u00e8 costituita dalle caselle adiacenti a quelle occupate da un'unit\u00e0. Per esempio in una mappa esagonale i sei esagoni adiacenti a un esagono occupato da un'unit\u00e0 sono considerati la sua \"zona di controllo\".\nEffetti in gioco.\nLe zone di controllo vengono generalmente usate per rappresentare le parti di una mappa su cui una formazione militare terrestre ha un'influenza diretta, grazie alla gittata delle sue armi e alla distanza da cui le sue subunit\u00e0 possono essere assegnate rispetto al suo centro di gravit\u00e0. Spesso le regole includono un elenco di effetti specifici associati con una zona di controllo. Questi tipicamente possono essere:\nEffetti sulle unit\u00e0 nascoste.\nLe unit\u00e0 nemiche nascoste che si trovano all'interno di una ZOC amica sono rivelate.\nUso strategico.\nLe zone di controllo rappresentano anche gli effetti indiretti che un'unit\u00e0 militare ha sulla velocit\u00e0 di movimento di unit\u00e0 nemiche nelle sue vicinanze. Ci\u00f2 rappresenta il fatto che un'unit\u00e0 che si trovi profondamente all'interno del territorio amico pu\u00f2 muoversi alla massima velocit\u00e0, mentre man mano che si avvicina al territorio controllato dal nemico la sua velocit\u00e0 diminuisce drasticamente anche fino a metri all'ora, che in termini di gioco \u00e8 indistinguibile dall'arrestarsi.\nI giochi strategici generalmente usano le zone di controllo come metodo per bilanciare il combattimento e aggiungere forza extra a un'unit\u00e0 che si supportano a vicenda. L'uso delle zone di controllo e in particolare della possibilit\u00e0 di arrestare il movimento avversario permette di formare delle linee di difesa distribuendo nel modo migliore possibile le unit\u00e0 ed \u00e8 uno strumento utile per la strategia difensiva del giocatore che controlla la fazione sfavorita.\nCi sono diversi metodi di formare una linea difensiva. Generalmente la migliore \u00e8 quella della figura 1, in cui c'\u00e8 un esagono di spazio tra un'unit\u00e0 e la successiva. Con questo tipo di disposizione ogni unit\u00e0 pu\u00f2 essere attaccata contemporaneamente da un massimo di due lati alla volta e in caso di successo di un attacco nemico le sue unit\u00e0 rimarranno probabilmente in una posizione esposta e facilmente circondabile. Una difesa come quella della figura 2 (con due spazi tra un'unit\u00e0 e l'altra) offre all'attaccante la possibilit\u00e0 di attaccare una singola unit\u00e0 avversaria da tre o pi\u00f9 esagoni contemporaneamente. In alternativa la figura 3 mostra una linea compatta senza spazi tra le unit\u00e0, ma questa disposizione oltre a utilizzare pi\u00f9 unit\u00e0 espone al rischio di un attacco frontale-ai fianchi che permetta di eliminare una delle unit\u00e0 in difesa (le unit\u00e0 amiche a fianco di un'amica vengono fatte arretrare da due attacchi laterali e il loro posto occupate da unit\u00e0 avversarie, a questo punto un attacco frontale contro quella centrale la elimina perch\u00e9 si trova circondata dalle ZOC avversarie e non pu\u00f2 pi\u00f9 ritirarsi). Una linea di difesa alternativa pu\u00f2 essere basata lungo la spina degli esagoni (come nella figura 4) che espone comunque all'attacco da almeno tre lati ogni unit\u00e0, oppure facendo avanzare un'unit\u00e0 s\u00ec e una no in modo che solo quelle avanzate sono esposte ad attacchi da tre lati (e in questo caso posizionare nelle posizioni avanzate le unit\u00e0 pi\u00f9 forti)\nOvviamente l'effettiva linea difensiva utilizzata dipende anche dai limiti e dalle opportunit\u00e0 del terreno lungo cui sono schierate le unit\u00e0."}
{"id": "4390671", "revid": "1573940", "url": "https://it.wikipedia.org/wiki?curid=4390671", "title": "Anoura luismanueli", "text": "Anoura luismanueli () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 58 e 65\u00a0mm, la lunghezza dell'avambraccio tra 33,6 e 36,9\u00a0mm, la lunghezza della coda tra 3 e 6\u00a0mm, la lunghezza del piede tra 10 e 12\u00a0mm e la lunghezza delle orecchie tra 13 e 15\u00a0mm.\nAspetto.\nLa pelliccia \u00e8 densa e setosa e ricopre la base dell'avambraccio e le zampe fino al ginocchio. Il colore generale del corpo \u00e8 brunastro con dei riflessi rossastri particolarmente sulle parti ventrali. Le membrane variano dal marrone al marrone scuro. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 allungabile e fornita di papille sulla punta. Le orecchie sono relativamente piccole e separate. La coda \u00e8 ben sviluppata, mentre l'uropatagio \u00e8 ridotto ad una sottile membrana lungo la parte interna degli arti inferiori ed \u00e8 cosparso di peli, particolarmente lungo il margine esterno il quale ha una forma a U rovesciata.\nBiologia.\nComportamento.\nSi rifugia all'interno delle grotte.\nAlimentazione.\nSi nutre di insetti, nettare e polline.\nDistribuzione e habitat.\nQuesta specie \u00e8 diffusa lungo i versanti andini del Venezuela e della Colombia orientale.\nVive nelle foreste collinari sempreverdi e decidue tra 1.100 e 2.300 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"A.luismanueli\" come specie a rischio minimo (LC)."}
{"id": "4390682", "revid": "287204", "url": "https://it.wikipedia.org/wiki?curid=4390682", "title": "Associazione Sportiva Dilettantistica Bologna Calcio Femminile", "text": "L'Associazione Sportiva Dilettantistica Bologna Calcio Femminile, meglio nota come Bologna, \u00e8 una societ\u00e0 calcistica femminile con sede a Bologna. Nella sua storia ha vinto due scudetti nei campionati 1968 e 1969, organizzati dalla UISP.\nStoria.\nIl club felsineo nacque nel 1964 per iniziativa degli sportivi bolognesi Gualtiero Vecchietti, Franco Marcato e Milena Remondini.\nRicevuta in omaggio una muta di maglie dalla squadra maschile, le uniche squadre emiliane attive all'epoca, il Bologna e la Pro Loco Travo, si presentarono alla terza assemblea per la costituzione della F.I.C.F. che si tenne a Bologna a met\u00e0 febbraio 1968. Alla riunione, a cui presenziarono anche i rappresentanti della UISP, la quale associazione propose a tutte le societ\u00e0 presenti il passaggio ai loro campionati che gi\u00e0 contavano diverse societ\u00e0 iscritte in tutta Italia. Le opinioni non furono convergenti e nacquero perci\u00f2 due campionati distinti. Il Bologna ader\u00ec alla UISP a cui si iscrissero solo cinque squadre rendendo possibili delle trasferte pi\u00f9 limitate ed economiche rispetto ai preventivati 5-7 milioni di costi prospettati della F.I.C.F.\nQuelli vinti nel 1968 e 1969 con l'UISP sono stati gli unici campionati di Serie A vinti dalle felsinee.\nDopo una stagione inattiva nel 1970 si iscrive al campionato della \"Federazione di Roma\" la neonata F.F.I.G.C. entrando subito nel gruppo delle squadre importanti vedendosi convocate in Nazionale il mediano Liana Sacchetti e l'ala sinistra Giovanna Nonni. L'alto costo dei campionati e delle trasferte viene risolto con la sponsorizzazione della ditta bolognese \"Cebora\" a cui rimane legata per due stagioni.\nGuadagnatasi la permanenza in Serie A nel 1972, gli sponsor arrivarono e passarono con la stessa velocit\u00e0; dopo la Eurovox arriva la Eurokalor ad apparire sulle maglie rossobl\u00f9. Perso sia lo sponsor che il campo su cui disputare il campionato di Serie A la societ\u00e0 venne costretta a rinunciare al campionato, iscrivendosi alla Serie C del Comitato Regionale Emiliano-Marchigiano, ma fu solo un palliativo. La stagione successiva la situazione non miglior\u00f2 e la societ\u00e0 venne costretta a sospendere temporaneamente l'attivit\u00e0 sportiva. Trovato un altro sponsor (la Prinz Brau) dovette per\u00f2 spostarsi a Bazzano perch\u00e9 i campi bolognesi, malgrado il calendario sfalsato e scritto in modo da coincidere solo marginalmente con quelli FIGC regionali e provinciali, non erano pi\u00f9 disponibili.\nIl cambio di denominazione, i colori che gi\u00e0 passati da rossobl\u00f9 a biancobl\u00f9 diventano granata-azzurro, e il trasferimento in provincia diedero alle ragazze bolognesi una nuova fisionomia. Non si lottava pi\u00f9 per lo scudetto, si giocava in Serie B, ma soprattutto dal 1986 il calcio femminile diviene una sezione della F.I.G.C., i vantaggi acquisiti in passato vennero tutti annullati, ma finalmente si torn\u00f2 a Bologna e alla denominazione originale di Bologna Calcio Femminile.\nLa retrocessione in Serie C fu quasi salutare; due anni in Serie B da protagoniste e lo spareggio vinto contro l'Arezzo proiettarono le rossoblu in Serie A grazie anche all'aiuto del nuovo sponsor Standa. Dal gruppo delle pi\u00f9 giovani emersero l'esterno sinistro Cristina Cassanelli (esordio in nazionale EIRE-Italia 1-2 del 30 maggio 2007, qualificazioni al campionato europeo) e la centrocampista Daniela Tavalazzi (esordio in nazionale Italia-Francia 2-0 del 20 novembre 1993, campionati europei).\nLa perdita dello sponsor rese ancora una volta necessaria la scelta di lasciare la Serie A per iscriversi ai campionati regionali di Serie C, ma per due sole stagioni. Al secondo campionato ad alto livello in Serie B la squadra torn\u00f2 in Serie A nella stagione 1998-1999.\nSono le ultime due stagioni consecutive disputate dal Bologna in Serie A. Negli anni successivi, a parte la parentesi della partecipazione alla Serie B 2004-2005, le felsinee, nel frattempo diventate A.S.D. Bologna Calcio Femminile, disputarono solamente campionati di Serie C, il massimo livello regionale. Tornarono in Serie B per la stagione 2015-2016, conclusa all'ultimo posto nel girone C e conseguente retrocessione in Serie C. Nella stagione successiva non si iscrissero ai campionati regionali, dedicandosi al solo settore giovanile."}
{"id": "4390684", "revid": "709565", "url": "https://it.wikipedia.org/wiki?curid=4390684", "title": "Principio di esaurimento comunitario", "text": "Il principio di esaurimento comunitario \u00e8 un principio giuridico generale previsto dal diritto dell'Unione Europea nell'ambito dei diritti di propriet\u00e0 industriale. \nDescrizione concettuale.\nSecondo tale principio, una volta messo in commercio un bene nel territorio dell'Unione europea, il titolare di uno o pi\u00f9 diritti di propriet\u00e0 industriale su quel bene specifico perde le relative facolt\u00e0 di privativa. Il principio di esaurimento ha efficacia solamente nel caso in cui l'immissione del bene nel commercio sia effettuata direttamente dal titolare del diritto, o comunque nel caso in cui essa avvenga con il suo consenso (per esempio tramite un licenziatario). \nPer effetto dell'esaurimento il diritto del titolare non si esaurisce in maniera assoluta, ma soltanto su quel bene specifico, inteso come esemplare del suo prodotto, che sia stato immesso in commercio.\nTale principio si occupa di mediare tra due interessi tutelati nella Comunit\u00e0 europea e, in genere, contrapposti:\nFinalit\u00e0.\nIl principio di esaurimento comunitario permette di evitare che l'esclusivit\u00e0 dei diritti, nell'ipotesi del suo massimo sfruttamento, possa generare una divisione territoriale del mercato della Comunit\u00e0 europea, ad esempio tramite delle licenze territoriali assolute, a pregiudizio della libera circolazione dei beni e dei servizi.\nNel caso di mancanza del principio di esaurimento il titolare di un marchio, ad esempio, potrebbe impedire che i propri beni approdino su un determinato mercato o che lo facciano solo ad un prezzo da lui scelto. Il principio funge, quindi, da catalizzatore della corretta concorrenza consentendo al titolare dei diritti di decidere riguardo alla distribuzione dei propri prodotti sul mercato ma impedendo che tale potere perduri nel resto della catena distributiva.\nQuest'ultima segue le regole riguardanti il principio della libera circolazione che si basano sulla valutazione del rapporto prezzo/quantit\u00e0/qualit\u00e0.\nLa normativa.\nNell' ambito dell'esaurimento del marchio, la Direttiva Europea 2008/95/CE all'articolo 7 recita:\n\"Esaurimento del diritto conferito dal marchio di impresa\"\n\"1. Il diritto conferito dal marchio di impresa non permette al titolare dello stesso di vietare l\u2019uso del marchio di impresa per prodotti immessi in commercio nella Comunit\u00e0 con detto marchio dal titolare stesso o con il suo consenso.\"\n\"2. Il paragrafo 1 non si applica quando sussistono motivi legittimi perch\u00e9 il titolare si opponga all\u2019ulteriore commercializzazione dei prodotti, in particolare quando lo stato dei prodotti \u00e8 modificato o alterato dopo la loro immissione in commercio. \"\nStando alla lettera della direttiva, il principio dell'esaurimento del marchio si applica solo nel caso in cui l'immissione in commercio del bene sia avvenuta all'interno della Comunit\u00e0, ossia del territorio dell'Unione Europea. In passato si \u00e8 discusso se questo fosse un limite minimo oppure esclusivo, cio\u00e8 se l'effetto di esaurimento potesse avvenire anche qualora la prima vendita del bene fosse avvenuta al di fuori della Comunit\u00e0. Ci\u00f2 avrebbe avuto conseguenze rilevantissime in quanto permetterebbe l'importazione parallela di beni recanti marchi non contraffatti posti in commercio per la prima volta fuori dal territorio dell'UE, per esempio in Cina. Tuttavia, tale dubbio fu chiarito dalla fondamentale sentenza \"Silhouette\" in cui la Corte di Giustizia Europea chiar\u00ec che lo standard di cui all'articolo 7.1 della Direttiva Marchi \u00e8 da considerarsi l'unico possibile. Di conseguenza, la prima vendita avvenuta fuori dal territorio della Comunit\u00e0 non esaurisce i diritti del titolare del marchio nella Comunit\u00e0 stessa. \nOpere e principio di esaurimento.\nOpere materiali.\nL'articolo 4 della direttiva 2001/29 \"sull'armonizzazione di taluni aspetti del diritto d'autore e dei diritti connessi nella societ\u00e0 dell'informazione\", regolando il diritto di distribuzione, prevede che:\n\"\"1. Gli Stati membri riconoscono agli autori il diritto esclusivo di autorizzare o vietare qualsiasi forma di distribuzione al pubblico dell'originale delle loro opere o di loro copie, attraverso la vendita o in altro modo.\" \n\"2. Il diritto di distribuzione dell'originale o di copie dell'opera non si esaurisce nella Comunit\u00e0, tranne nel caso in cui la prima vendita o il primo altro trasferimento di propriet\u00e0 nella Comunit\u00e0 di detto oggetto sia effettuata dal titolare del diritto o con il suo consenso\".\nDunque le copie materiali di un'opera, realizzate attraverso l'incorporazione delle stesse su supporti che ne permettano la fruizione direttamente, o anche indirettamente tramite appositi strumenti tecnici, una volta immesse nel circuito distributivo all'interno della Comunit\u00e0 Europea dal titolare del diritto o con il suo consenso, non saranno pi\u00f9 soggette al controllo da parte dell'autore per quello che riguarda i successivi passaggi di propriet\u00e0. Il diritto di distribuzione si esaurisce, in questo caso, con il primo atto di vendita o di trasferimento ad altro titolo della propriet\u00e0 e i successivi atti di trasferimento di quella copia in particolare dell'opera non saranno pi\u00f9 soggetti ad autorizzazione da parte dell'iniziale titolare del diritto.\nOpere immateriali.\nNell'UE \u00e8 prevista l'applicazione ai software del principio dell\u2019esaurimento dei diritti: dal momento in cui l'autore ha venduto per la prima volta un esemplare di un programma, si esaurisce il suo diritto alla diffusione ulteriore di tale copia (articolo 4 paragrafo 2 della direttiva 2009/24 relativa alla tutela giuridica dei programmi per elaboratore).\nQuando l'autore abbia gi\u00e0 ricevuto un compenso per la sua opera, che sia stata resa disponibile tramite download via Internet, egli non pu\u00f2 controllarne l'ulteriore distribuzione e neppure vietarne la rivendita. Ci\u00f2 \u00e8 quanto ha deciso la Corte di Giustizia dell\u2019Unione europea nella sua sentenza del 3 luglio 2012.\nLa Corte di Giustizia ha infatti ritenuto che \"dal punto di vista economico, la vendita di un programma per elaboratore su CD-ROM o DVD e la vendita di un programma per elaboratore mediante download via Internet sono analoghe. Infatti, la modalit\u00e0 di trasmissione on\u2011line \u00e8 l'equivalente funzionale della fornitura di un supporto informatico tangibile. L'interpretazione dell'articolo 4, paragrafo 2, della direttiva 2009/24 alla luce del principio della parit\u00e0 di trattamento conferma che l'esaurimento del diritto di distribuzione previsto da tale disposizione diviene efficace a seguito della prima vendita della copia di un programma per elaboratore nell'Unione da parte del titolare del diritto d'autore o con il suo consenso, indipendentemente dalla questione se la vendita riguardi una copia tangibile o intangibile del programma stesso\" (paragrafo 61 della sentenza della Corte di Giustizia nella causa C\u2011128/11).\nNegli Stati dell'Unione Europea.\nItalia.\nIn Italia il principio \u00e8 previsto dall'art. 5 del codice della propriet\u00e0 industriale:\n\"1. Le facolta' esclusive attribuite dal presente codice al titolare di un diritto di propriet\u00e0 industriale si esauriscono una volta che i prodotti protetti da un diritto di propriet\u00e0 industriale siano stati messi in commercio dal titolare o con il suo consenso nel territorio dello Stato o nel territorio di uno Stato membro della Comunit\u00e0 europea o dello Spazio economico europeo.\"\n\"2. Questa limitazione dei poteri del titolare tuttavia non si applica quando sussistano motivi legittimi perch\u00e9 il titolare stesso si opponga all'ulteriore commercializzazione dei prodotti, in particolare quando lo stato di questi \u00e8 modificato o alterato dopo la loro immissione in commercio.\"\ne dall'art. 17 della Legge 22 aprile 1941 n. 633:\n\"1. Il diritto esclusivo di distribuzione ha per oggetto la messa in commercio o in circolazione, o comunque a disposizione, del pubblico, con qualsiasi mezzo ed a qualsiasi titolo, dell'originale dell'opera o degli esemplari di essa e comprende, altres\u00ec, il diritto esclusivo di introdurre nel territorio degli Stati della Comunit\u00e0 europea, a fini di distribuzione, le riproduzioni fatte negli stati extracomunitari.\"\n\"2. Il diritto di distribuzione dell'originale o di copie dell'opera non si esaurisce nella Comunit\u00e0 europea, se non nel caso in cui la prima vendita o il primo atto di trasferimento della propriet\u00e0 nella Comunit\u00e0 sia effettuato dal titolare del diritto o con il suo consenso.\"\n\"3. Quanto disposto dal comma 2 non si applica alla messa a disposizione del pubblico di opere in modo che ciascuno possa avervi accesso dal luogo e nel momento scelti individualmente, anche nel caso in cui sia consentita la realizzazione di copie dell'opera.\"\n\"4. Ai fini dell'esaurimento di cui al comma 2, non costituisce esercizio del diritto esclusivo di distribuzione la consegna gratuita di esemplari delle opere, effettuata o consentita dal titolare a fini promozionali, ovvero di insegnamento o di ricerca scientifica.\"\"\nI diritti dell'autore sulle vendite successive di opere d'arte e di manoscritti sono espressi nell'art. 144 della Legge 22 aprile 1941 n. 633:\n\"1. Gli autori delle opere d'arte e di manoscritti hanno diritto ad un compenso sul prezzo di ogni vendita successiva alla prima cessione delle opere stesse da parte dell'autore.\"\n\"2. Ai fini del primo comma si intende come vendita successiva quella comunque effettuata che comporta l'intervento, in qualit\u00e0 di venditori, acquirenti o intermediari, di soggetti che operano professionalmente nel mercato dell'arte, come le case d'asta, le gallerie d'arte e, in generale, qualsiasi commerciante di opere d'arte.\"\n\"3. Il diritto di cui al comma 1 non si applica alle vendite quando il venditore abbia acquistato l'opera direttamente dall'autore meno di tre anni prima di tali vendite e il prezzo di vendita non sia superiore a 10.000,00 euro. La vendita si presume effettuata oltre i tre anni dall'acquisto salva prova contraria fornita dal venditore\""}
{"id": "4390685", "revid": "46291", "url": "https://it.wikipedia.org/wiki?curid=4390685", "title": "Jaegeria", "text": "Jaegeria \u00e8 un genere di piante spermatofite dicotiledoni appartenenti alla famiglia delle Asteraceae. \u00c8 l'unico genere della sottotrib\u00f9 Jaegeriinae .\nEtimologia.\nIl nome del genere (\"Jaegeria\") \u00e8 stato definito dal botanico germanico Carl Sigismund Kunth (1788-1850) nella pubblicazione \"Nova Genera et Species Plantarum - 4(18): 218\" del 1818, mentre il nome scientifico della sottotrib\u00f9, derivato al suo unico genere, \u00e8 stato definito per la prima volta dal botanico americano Jos\u00e9 L. Panero nella pubblicazione \"Phytologia; Designed to Expedite Botanical Publication. New York - 87(1): 11\" nel 2005.\nDescrizione.\nLe specie di questo genere sono delle erbe annuali o perenni, alcune sono acquatiche; in alcune specie gli steli sono fistolosi e presentano dei radicamenti ai nodi.\nLe foglie lungo il caule sono disposte in modo opposto, sono picciolate o sessili. La lamina ha una forma da lanceolata a ovata; la superficie \u00e8 percorsa da 3 - 5 nervi.\nI capolini di tipo radiato, disposti in posizione terminale o ascellare, sono solitari o raggruppati in cime panicolate. I capolini sono formati da un involucro a forma da campanulata a emisferica composto da diverse squame (o brattee) disposte su una serie al cui interno un ricettacolo da piatto a convesso, e provvisto di pagliette, fa da base ai fiori di due tipi: quelli esterni del raggio e quelli pi\u00f9 interni del disco. Le squame sono subuguali e a consistenza erbacea; quelle pi\u00f9 interne hanno gli apici trilobati, con ali ialine e cigliate e avvolgono gli acheni dei fiori del raggio e gli ovarii. Il ricettacolo ha una forma da convessa a conica poco profonda.\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio sono femminili (fertili o sterili), le corolle sono colorate di giallo o bianco sfumato di rosa. I fiori del disco sono ermafroditi con corolle colorate da giallo a giallo-verdastro, qualche volta sono contrassegnate di porpora; in alcuni casi le corolle sono tetramere. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi, pelosi e antere saldate in un manicotto circondante lo stilo. Le antere hanno una forma ovata e sono provviste (oppure no) di tricomi ghiandolosi.\nIl gineceo ha un ovario uniloculare infero formato da due carpelli.. Gli stigmi possiedono delle superfici stigmatiche parallele, gli apici sono da acuti a ottusi ed hanno delle piccole appendici.\nI frutti sono degli acheni senza pappo. L'achenio \u00e8 a forma clavata e obovoide, la superficie \u00e8 nera e glabra.\nDistribuzione e habitat.\nL'habitat tipico per queste specie sono gli ambienti neotropicali del Messico e dell'America del Sud.\nTassonomia.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Millerieae \u00e8 una delle 21 trib\u00f9 della sottofamiglia. La trib\u00f9 Millerieae a sua volta \u00e8 suddivisa in 8 sottotrib\u00f9 (Jaegeriinae \u00e8 una di queste).\nFilogenesi.\nTradizionalmente questo genere \u00e8 descritto all'interno della sottotrib\u00f9 Galinsoginae (trib\u00f9 Heliantheae). In seguito ad analisi sul DNA il genere \u00e8 stato scorporato per costituire una sottotrib\u00f9 autonoma. Da un punto di vista filogenetico il genere, e quindi la sottotrib\u00f9, \u00e8 \u201cgruppo fratello\u201d del clade contenente le seguenti sottotrib\u00f9 della trib\u00f9 Millerieae: Milleriinae, Desmanthodiinae, Espeletiinae e Galinsoginae.\nIl numero cromosomico delle specie di questo genere \u00e8: 2n = 18.\nComposizione del genere.\nIl genere comprende 11 specie qui sotto descritte.\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4390687", "revid": "199745", "url": "https://it.wikipedia.org/wiki?curid=4390687", "title": "Jaegeriinae", "text": ""}
{"id": "4390690", "revid": "1855146", "url": "https://it.wikipedia.org/wiki?curid=4390690", "title": "Vilayet di Salonicco", "text": "Il vilayet di Salonicco (in turco: \"Vil\u00e2yet-i Salonica\"), fu un vilayet dell'Impero ottomano, nell'area delle attuali Grecia, Macedonia del Nord e Bulgaria.\nStoria.\nIl vilayet era circondato dal principato (poi regno) di Bulgaria a nord, ad est confinava con la Rumelia orientale (dopo il trattato di Berlino), con il vilayet di Adrianopoli ad est, col mar Egeo a sud, col vilayet di Monastir e col sangiaccato di Serfije a ovest (dopo il 1881), e col vilayet del Kosovo a nord-ovest.\nLo stato venne dissolto dopo le guerre balcaniche e venne diviso tra Regno di Grecia, Regno di Serbia e Regno di Bulgaria nel 1913.\nGeografia antropica.\nSuddivisioni amministrative.\nI sangiaccati del vilayet di Salonicco nel XIX secolo erano:"}
{"id": "4390691", "revid": "404449", "url": "https://it.wikipedia.org/wiki?curid=4390691", "title": "Pieve di Santa Maria Assunta a Tocchi", "text": ""}
{"id": "4390693", "revid": "158913", "url": "https://it.wikipedia.org/wiki?curid=4390693", "title": "Garcia Marquez", "text": ""}
{"id": "4390695", "revid": "404338", "url": "https://it.wikipedia.org/wiki?curid=4390695", "title": "Organisation internationale de radiodiffusion et de t\u00e9l\u00e9vision", "text": ""}
{"id": "4390706", "revid": "1573940", "url": "https://it.wikipedia.org/wiki?curid=4390706", "title": "Anoura caudifer", "text": "Anoura caudifer () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 47 e 70\u00a0mm, la lunghezza dell'avambraccio tra 34 e 39\u00a0mm, la lunghezza della coda tra 3 e 6\u00a0mm, la lunghezza del piede tra 7 e 12\u00a0mm, la lunghezza delle orecchie tra 8 e 17\u00a0mm e un peso fino a 13\u00a0g.\nAspetto.\nLa pelliccia \u00e8 densa e setosa e ricopre met\u00e0 dell'avambraccio e le parti prossimali delle membrane alari. Il colore generale del corpo \u00e8 marrone scuro, con la base dei peli grigiastra ed \u00e8 pi\u00f9 chiaro in una zona sotto gli occhi e sul dorso anteriore. Le membrane variano dal marrone scuro al nerastro. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 allungabile e fornita di papille sulla punta. Il labbro inferiore \u00e8 allungato, si estende ben oltre il labbro superiore ed \u00e8 attraversato verticalmente da un solco profondo, con due callosit\u00e0 su entrambi i lati. Le orecchie sono relativamente piccole, rotonde e separate, l'antitrago \u00e8 assente mentre il trago \u00e8 corto e senza particolari modifiche. La coda \u00e8 rudimentale e si estende leggermente oltre l'uropatagio il quale \u00e8 ridotto ad una sottile membrana lungo la parte interna degli arti inferiori, cosparso di pochi corti peli e con il margine libero a forma di U rovesciata. Il calcar \u00e8 ben sviluppato.\nBiologia.\nComportamento.\nSi rifugia all'interno di grotte, tunnel, cavit\u00e0 e denso fogliame degli alberi spesso associata con altre specie di pipistrelli come \"Anoura geoffroyi\", \"Anoura cultrata\", \"Carollia perspicillata\" e \"Pteronotus parnellii\". Forma gruppi tra 5 e 15 individui. Le attivit\u00e0 predatorie e di nutrimento iniziano circa un'ora dopo il tramonto e proseguono per non pi\u00f9 di 6 ore.\nAlimentazione.\nSi nutre di insetti, nettare e polline di piante delle famiglie delle \"Fabaceae\", \"Passifloraceae\", \"Campanulaceae\", \"Bombacaceae\", \"Bromeliaceae\", \"Marcgraviaceae\", \"Myrtaceae\", \"Lythraceae\", \"Malvaceae\" e \"Rubiaceae\".\nRiproduzione.\nI periodi riproduttivi variano all'interno del vasto areale. Femmine gravide sono state catturate in Ecuador durante il mese di agosto, mentre altre che allattavano sono state osservate in Brasile ad ottobre.\nDistribuzione e habitat.\nQuesta specie \u00e8 diffusa nella Guyana francese, Suriname, Guyana, Venezuela, Colombia, Ecuador, Per\u00f9, Bolivia, Argentina nord-occidentale e Brasile centro-settentrionale e sud-orientale.\nVive nelle foreste tropicali fino a 1.500 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"A.caudifer\" come specie a rischio minimo (LC)."}
{"id": "4390712", "revid": "1452073", "url": "https://it.wikipedia.org/wiki?curid=4390712", "title": "Milly - Un giorno dopo l'altro/\u00c8 quasi magia, Johnny!", "text": "Milly - Un giorno dopo l'altro/\u00c8 quasi magia, Johnny! \u00e8 il cinquantatreesimo singolo discografico di Cristina D'Avena, pubblicato nel 1989. Il brano \"Milly - Un giorno dopo l'altro\" era la sigla dell'anime omonimo, scritta da Alessandra Valeri Manera su musica e arrangiamento di Carmelo Carucci. La base musicale fu utilizzata anche per la versione francese \"Gwendoline\" (1989) e per quella spagnola \"Chiquitina\" (1991). Sul lato B \u00e8 incisa \"\u00c8 quasi magia, Johnny!\", sigla dell'anime \"\u00c8 quasi magia Johnny\", scritta da Alessandra Valeri Manera su musica e arrangiamento di Carmelo Carucci. La base musicale fu utilizzata anche per la versione francese \"Max et compagnie\" (1989) e per quella spagnola \"Johnny y sus amigos\" (1991).\nEdizioni.\nEntrambi i brani sono stati inseriti nella compilation Cristina D'Avena e... i tuoi amici in TV 3 e in numerose raccolte."}
{"id": "4390715", "revid": "125834122", "url": "https://it.wikipedia.org/wiki?curid=4390715", "title": "Raining in My Heart", "text": "Raining in My Heart \u00e8 il terzo singolo estratto da \"Roses\", il sesto album in studio dei Cranberries.\nIl singolo \u00e8 entrato in rotazione radiofonica il 9 marzo 2012. Gli autori della canzone, prodotta da Stephen Street, sono Dolores O'Riordan e Noel Hogan."}
{"id": "4390718", "revid": "599013", "url": "https://it.wikipedia.org/wiki?curid=4390718", "title": "The Lady in Black", "text": ""}
{"id": "4390723", "revid": "599013", "url": "https://it.wikipedia.org/wiki?curid=4390723", "title": "Floyd Little", "text": "Carriera.\nLittle guid\u00f2 la American Professional Football in yard corse nel 1969 e 1971. Al momento del ritiro era il settimo miglior corridore di tutti i tempi con 6.323 yard e 43 touchdown. Coi Broncos, Little fu il capitano della squadra sia nella sua stagione da rookie che nella sua ultima stagione.\nLittle fu uno dei primi giocatori inseriti nel Broncos Ring of Fame nel 1984. Nel 1971 fu il primo giocatore della franchigia a superare le mille yard corse in una stagione terminando con 1.133. Little fu il primo giocatore a guidare la propria conference in yard corse come membro di una squadra all'ultimo posto e il tredicesimo giocatore nel football professionistico a superare le mille yard in una stagione Fu un All-Star della AFL nel 1968 nell'anno successivo fu inserito nella formazione ideale della lega. 1969. Fu convocato per il Pro Bowl nel 1970, 1971 e 1973. Little era il pi\u00f9 piccolo corridore ad aver guidato la lega in yard corse dalla Seconda guerra mondiale. Fu l'unico giocatore a ritornare dei punt sia nel 1967 che nel 1968.\nIl 6 febbraio 2010, Floyd fu inserito nella Pro Football Hall of Fame. Fu il primo giocatore della storia dei Broncos a cui venne concesso l'onore del ritiro del numero di maglia."}
{"id": "4390725", "revid": "123348879", "url": "https://it.wikipedia.org/wiki?curid=4390725", "title": "Aquabell", "text": "Aquabell era un piccolo parco acquatico situato a Bellaria Igea Marina, in provincia di Rimini. Era aperto da met\u00e0 giugno a fine agosto.\nStoria.\nIl parco fu inaugurato nel 1988 ad opera dell'imprenditore Aldo Foschi.\nNei suoi anni di maggior fortuna ha ospitato la quinta edizione di \"Bellezze al bagno\", programma televisivo di Mediaset condotto da Giorgio Mastrota e Heather Parisi.\nHa inoltre ospitato alcune puntate del programma per ragazzi \"Zap Zap\".\nNegli ultimi anni di attivit\u00e0 alcune aree del parco erano diventate fatiscenti e l'affluenza di visitatori si era ridotta ai minimi termini perfino nei periodo di alta stagione. \nAd Aquabell ha probabilmente nuociuto la concorrenza degli altri parchi della riviera romagnola meglio attrezzati e pubblicizzati.\nIl parco \u00e8 chiuso dal 2008.\nDopo alcuni tentativi falliti di riqualificazione dell'area occupata dal parco, il 22 marzo 2018 la struttura \u00e8 stata messa all'asta."}
{"id": "4390727", "revid": "122246", "url": "https://it.wikipedia.org/wiki?curid=4390727", "title": "Museo mineralogico campano", "text": "Il Museo mineralogico campano \u00e8 un museo naturalistico sito a Vico Equense. Istituito nel 1992, ospita al suo interno una collezione di minerali e di fossili; dal 1999 organizza, assieme al comune di Vico Equense, il Premio scientifico Capo D'Orlando.\nStoria e descrizione.\nIl museo \u00e8 stato inaugurato il 22 ottobre 1992 per volere della Fondazione Discepolo, ente nato dalla collaborazione del comune di Vico Equense con la famiglia Discepolo. Era infatti un membro di questa famiglia, l'ingegnere Pasquale Discepolo, a possedere una collezione di minerali raccolti in oltre 50 anni di ricerca; nelle tre sale del museo, che ha cambiato sede nel 2011, trasferendosi in un ex convento del XVII secolo, sono esposti circa 3\u00a0500 minerali su un totale di oltre 5\u00a0000 appartenenti alla collezione, disposti in 34 vetrine e classificati in base alle classi mineralogiche ideate dallo scienziato Hugo Strunz. Sono presenti ossidi, solfati, carbonati, fosfati, silicati, e solfuri.\nDella collezione fanno parte alcuni minerali provenienti dal monte Somma e dal Vesuvio, alcuni raccolti dopo l'eruzione del 1944, come i cristalli di vesuvianite ed altri minerali caratteristici per il loro potere fluorescente, i quali acquistano una colorazione sgargiante a contatto con la luce ultravioletta; figurano anche meteoriti di varia composizione, tra cui un aggregato di manganese rinvenuto sul fondo dell'oceano Pacifico, una tugtupite della Groenlandia ed un meteorite, caduto nel 2600 a.C., ritrovato ad Odessa, in Texas.\nNel 1997, \u00e8 stata anche istituita la sezione di paleontologia, con oltre centro fossili e con l'esposizione di rettili del Permiano, tra cui il Notosauro e il Mesosauro, due uova di dinosauro e fossili animali e vegetali, a cui nel 1999 si \u00e8 aggiunto il diorama di \"Ciro\", un piccolo dinosauro rinvenuto a Pietraroja, ed altri resti di dinosauro, dono del paleontologo canadese Philip J. Currie. \nNel 2001 \u00e8 stata aperta una sezione dedicata alle gemme, in cui sono state messe in mostra oltre cinquecento pietre dure, come onice, quarzo, diasporo, tormalina, agata, dono degli architetti Ezio De Felice e Eirene Sbriziolo. \nNel 2003 il museo si arricchito della sezione antropologica grazie alla generosit\u00e0 del Dr. Angelo Pesce, che ha donato numerosi esemplari di industria litica del Paleolitico e del Neolitico provenienti dalla Libia ed altre localit\u00e0 del Nord Africa. Nel 2014 \u00e8 stata istituita la sezione dedicata alla malacologia, grazie alla donazione di mille conchiglie da parte del collezionista Antonino Casola.\nNel maggio 2015 Andre Geim, premio Nobel per la fisica nel 2010, ha donato al museo esemplari di grafene, il rivoluzionario materiale ricavato dalla grafite. Ci\u00f2 rende il museo di Vico Equense tra i pochi al mondo per la presenza di tali campioni."}
{"id": "4390733", "revid": "1452073", "url": "https://it.wikipedia.org/wiki?curid=4390733", "title": "Siamo fatti cos\u00ec (esplorando il corpo umano)/Questa allegra giovent\u00f9", "text": "Siamo fatti cos\u00ec (esplorando il corpo umano)/Questa allegra giovent\u00f9 \u00e8 il cinquantaquattresimo singolo discografico di Cristina D'Avena, pubblicato nel 1989. Il brano \"Siamo fatti cos\u00ec (esplorando il corpo umano)\" era la sigla della serie animata \"Siamo fatti cos\u00ec\", scritta da Alessandra Valeri Manera su musica e arrangiamento di Massimiliano Pani. Sul lato B \u00e8 incisa \"Questa allegra giovent\u00f9\", sigla dell'anime omonimo, scritta da Alessandra Valeri Manera su musica e arrangiamento di Massimiliano Pani. La base musicale fu utilizzata anche per la versione francese \"Une vie nouvelle\" (1990) e per quella spagnola \"Alegre juventud\" (1992).\nEdizioni.\nEntrambi i brani sono stati inseriti nella compilation Cristina D'Avena e i tuoi amici in TV 3 e in numerose raccolte."}
{"id": "4390738", "revid": "1573940", "url": "https://it.wikipedia.org/wiki?curid=4390738", "title": "Anoura cultrata", "text": "Anoura cultrata () \u00e8 un pipistrello della famiglia dei Fillostomidi diffuso nell'America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 69 e 78\u00a0mm, la lunghezza dell'avambraccio tra 43 e 44\u00a0mm, la lunghezza della coda tra 4 e 6\u00a0mm, la lunghezza del piede tra 12 e 15\u00a0mm, la lunghezza delle orecchie tra 11 e 14\u00a0mm e un peso fino a 21\u00a0g.\nAspetto.\nLa pelliccia \u00e8 lunga, densa e si estende su met\u00e0 dell'avambraccio, sulle zampe, sui piedi e sulle dita. Il colore delle parti dorsali varia dal marrone scuro al bruno-nerastro, con la base dei peli biancastra. Le parti ventrali sono marroni chiare. Le membrane variano dal marrone scuro al nero. Il muso \u00e8 allungato e fornito all'estremit\u00e0 di una piccola foglia nasale lanceolata. La lingua \u00e8 allungabile e fornita di papille sulla punta. Le orecchie sono relativamente piccole e separate. La coda \u00e8 rudimentale, mentre l'uropatagio \u00e8 ridotto ad una sottile membrana lungo la parte interna degli arti inferiori, \u00e8 densamente ricoperto di peli ed ha il margine libero a forma di V rovesciata. Il cariotipo \u00e8 2n=30 FNa=54.\nBiologia.\nComportamento.\nSi rifugia all'interno di grotte, cavit\u00e0 degli alberi e tunnel in piccoli gruppi spesso associata ad altre specie di pipistrelli in particolare dello stesso genere.\nAlimentazione.\nSi nutre di insetti, inclusi lepidotteri, nettare e polline, in particolare di \"Hibiscus luteus\".\nRiproduzione.\nFemmine gravide sono state catturate in Costa Rica e Colombia durante il mese di agosto\nDistribuzione e habitat.\nQuesta specie \u00e8 diffusa in Costa Rica, a Panama e lungo i versanti andini di Venezuela, Colombia, Ecuador, Per\u00f9 e Bolivia nord-occidentale.\nVive nelle foreste sempreverdi umide montane e lungo i margini forestali tra 200 e 2.600 metri di altitudine.\nStato di conservazione.\nLa IUCN Red List, considerato che l'habitat in cui vive \u00e8 molto delicato e in rapido declino, classifica \"A.cultrata\" come specie prossima alla minaccia (NT)."}
{"id": "4390753", "revid": "656701", "url": "https://it.wikipedia.org/wiki?curid=4390753", "title": "193 (numero)", "text": "Centonovantatr\u00e9 (193) \u00e8 il numero naturale dopo il 192 e prima del 194."}
{"id": "4390766", "revid": "287204", "url": "https://it.wikipedia.org/wiki?curid=4390766", "title": "Lettsworth", "text": "Lettsworth \u00e8 un piccolo villaggio degli Stati Uniti d'America, situata nell'estremo margine settentrionale della Parrocchia di Pointe Coupee, nello Stato della Louisiana. Situata sulla sponda sinistra del fiume Atchafalaya, nei pressi del congiungimento col fiume Mississippi e il fiume Red River."}
{"id": "4390769", "revid": "716642", "url": "https://it.wikipedia.org/wiki?curid=4390769", "title": "Milan Rodi\u0107", "text": "Caratteristiche tecniche.\n\u00c8 un terzino sinistro.\nCarriera.\nClub.\nHa debuttato tra i professionisti nel 2009 con l' (squadra in cui \u00e8 cresciuto calcisticamente), per poi trasferirsi il 2 febbraio 2013 allo in Russia. Tuttavia allo Zenit trova poco spazio venendo poi ceduto in prestito al .\nDopo il prestito torna allo Zenit, dove gioca solo una partita per poi venire ceduto a titolo definitivo al di Samara.\nNazionale.\nTra il 2011 e il 2013 ha giocato 8 partite con la nazionale serba Under-21.\nIl 1\u00ba giugno 2018 viene convocato dalla nazionale maggiore per i Mondiali del 2018 in Russia, nonostante avesse ricevuto l'ultima (e unica) chiamata nel giugno 2016, senza per giunta esordire. L'esordio \u00e8 arrivato poi 3 giorni dopo con il 4 giugno 2018 nell'amichevole persa per 1-0 contro il sul campo neutro di Graz rimpiazzando Aleksandar Kolarov all'80esimo minuto. Durante la rassegna iridata non gioca nessuna delle 3 partite della selezione slava, che viene eliminata al primo turno."}
{"id": "4390770", "revid": "106456", "url": "https://it.wikipedia.org/wiki?curid=4390770", "title": "Suore francescane dell'Immacolata Concezione (Graz)", "text": "Le Suore Francescane dell'Immacolata Concezione (in tedesco \"Franziskanerinnen von der Unbefleckten Empf\u00e4ngnis\") sono un istituto religioso femminile di diritto pontificio: le suore di questa congregazione pospongono al loro nome la sigla F.I.C.\nStoria.\nLe origini dell'istituto risalgono alla scuola aperta nel 1820 a Graz da Anna Engel e gestita da una comunit\u00e0 di insegnanti iscritte al terz'ordine francescano: dopo la morte della Engel, la direzione del gruppo fu assunta da Amelia Lampel, alla quale succedette sua sorella Antonia Lampel, che diede un orientamento pi\u00f9 religioso alla comunit\u00e0 di insegnanti.\nNel 1841 la Lampel divenne direttrice della scuola e chiese al vescovo di Seckau, Roman Sebastian Z\u00e4ngerle, l'approvazione canonica della societ\u00e0; la fondazione, incoraggiata anche da papa Gregorio XVI (breve del 15 luglio 1842), ebbe luogo il 29 settembre 1843.\nLa congregazione si diffuse molto rapidamente: il suo sviluppo non fu interrotto neanche dalla separazione di alcune case che diedero origine a istituti autonomi (dalla casa di V\u00f6cklabruck, fondata nel 1850, sorsero le Povere Suore Scolastiche di San Francesco Serafico, indipendenti dal 1861; dalla casa di Maribor, fondata nel 1864, sorsero le Suore Scolastiche Francescane di Cristo Re, indipendenti dal 1869; dalla casa di Slati\u0148any, fondata nel 1859, sorsero le Suore Francescane Insegnanti, indipendenti dal 1888).\nLe suore raggiunsero il Brasile nel 1922, la Cina nel 1936 e il Sudafrica nel 1939. In patria ebbero molto a soffrire a causa dell'Anschluss: i nazisti dispersero le religiose e sequestrarono le loro scuole: numerose suore si impiegarono allora come infermiere negli ospedali o nel lavoro nelle parrocchie.\nLa congregazione, aggregata all'Ordine dei Frati Minori dal 10 agosto 1904, ricevette il pontificio decreto di lode nel 1930 e le sue costituzioni furono approvate definitivamente il 3 agosto 1937.\nAttivit\u00e0 e diffusione.\nLe suore si dedicano essenzialmente all'istruzione e all'educazione della giovent\u00f9.\nSono presenti in Austria, in Brasile, in Francia, in Montenegro, in Slovenia, in Sudafrica; la sede generalizia \u00e8 a Graz.\nAlla fine del 2008 la congregazione contava 381 religiose in 65 case."}
{"id": "4390780", "revid": "275226", "url": "https://it.wikipedia.org/wiki?curid=4390780", "title": "Philippe Lejeune", "text": "Il suo oggetto di studio principale \u00e8 l'autobiografia. Su questo argomento ha pubblicato numerosi saggi.\nL'autobiografia secondo Lejeune.\nPhilippe Lejeune ha cercato di stabilire delle basi teoriche che permettessero di individuare meglio il genere autobiografico. Prima di tutto propone una definizione di autobiografia: \"il racconto retrospettivo in prosa che un individuo reale fa della propria esistenza, quando mette l'accento sulla sua vita individuale, in particolare sulla storia della propria personalit\u00e0\". Lejeune ha inoltre teorizzato il concetto di \"patto autobiografico\".\nIntrospezione da una parte, esigenza di verit\u00e0 dall'altra, questo doppio movimento caratterizza il genere autobiografico."}
{"id": "4390787", "revid": "767487", "url": "https://it.wikipedia.org/wiki?curid=4390787", "title": "New Roads", "text": "New Roads \u00e8 la citt\u00e0 capoluogo della parrocchia di Pointe Coupee negli Stati Uniti d'America, nello Stato della Louisiana. La popolazione era di 6.993 abitanti nel 2010. Fa parte dell'Area Metropolitana di Baton Rouge."}
{"id": "4390796", "revid": "767487", "url": "https://it.wikipedia.org/wiki?curid=4390796", "title": "Fordoche", "text": "Fordoche (pronuncia: Four-Doh-Sh) \u00e8 una citt\u00e0 nella Parrocchia di Pointe Coupee negli Stati Uniti d'America, stato della Louisiana. La popolazione era di 933 abitanti nel 2010. Fa parte dell'Area Metropolitana di Baton Rouge.\nStoria.\nFordoche deriva la sua etimologia o da una parola della Lingua Caddo che significa \"la tana della bestia selvatica\" oppure da una parola in Creolo della Louisiana per il sottobosco che si trova sul fondo della palude.\nLa cittadina ha avuto un afflusso di immigrati Italiani dopo il 1890."}
{"id": "4390798", "revid": "1354930", "url": "https://it.wikipedia.org/wiki?curid=4390798", "title": "Dwars door Drenthe 2012", "text": "La Dwars door Drenthe 2012, terza edizione della corsa e valida come evento dell'UCI Europe Tour 2012 categoria 1.1, si svolse il 9 marzo 2012 su un percorso totale di circa 204,8\u00a0km. Fu vinto dall'olandese Theo Bos che termin\u00f2 la gara in 4h51'49\", alla media di 42,1\u00a0km/h.\nAll'arrivo 84 ciclisti portarono a termine il percorso."}
{"id": "4390800", "revid": "22475", "url": "https://it.wikipedia.org/wiki?curid=4390800", "title": "Evviva Palm Town (singolo)", "text": "Evviva Palm Town \u00e8 il cinquantaseiesimo singolo discografico di Cristina D'Avena, pubblicato nel 1989. Il brano era la sigla della serie animata omonima, scritta da Alessandra Valeri Manera su musica e arrangiamento di Massimiliano Pani. Sul lato B \u00e8 incisa la versione strumentale .\nEdizioni.\nEntrambi i brani sono stati inseriti nella compilation Fivelandia 7 e in numerose raccolte."}
{"id": "4390801", "revid": "287204", "url": "https://it.wikipedia.org/wiki?curid=4390801", "title": "Gustavo Magarinos", "text": ""}
{"id": "4390808", "revid": "834", "url": "https://it.wikipedia.org/wiki?curid=4390808", "title": "Wild pitch", "text": ""}
{"id": "4390809", "revid": "767487", "url": "https://it.wikipedia.org/wiki?curid=4390809", "title": "Ruston (Louisiana)", "text": "Ruston \u00e8 la citt\u00e0 capoluogo della parrocchia di Lincoln negli Stati Uniti d'America, stato della Louisiana. La popolazione era di abitanti nel 2010, un aumento del 6.4% rispetto ai calcoli del 2000. Ruston \u00e8 sede della Louisiana Tech University. La sua economia \u00e8 quindi fondata sulla popolazione studentesca. Ruston ospita anche l'annuale Peach Festival."}
{"id": "4390814", "revid": "767487", "url": "https://it.wikipedia.org/wiki?curid=4390814", "title": "Il cugino di Paperino", "text": "Il cugino di Paperino (\"Donald's Cousin Gus\") \u00e8 un film del 1939 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 19 maggio 1939, distribuito dalla RKO Radio Pictures.\nQuesto cortometraggio fu anche il primo programma pre-registrato a venire trasmesso in TV negli Stati Uniti, andando in onda come parte della \"prima notte\" di programmazione sponsorizzata della NBC il 3 maggio 1939.\nTrama.\nPaperino sta per mangiare la minestra, ma sente suonare il campanello. Alzatosi da tavola, trova sull'uscio un tipo cicciottello, che gli mostra una lettera, scritta da Fanny; essa dice che lui, Ciccio, \u00e8 il cugino di Paperino e che non mangia molto. Un particolare orologio avvisa Ciccio che \u00e8 ora di pranzo, cos\u00ec lui, entrato in casa di Paperino, nonostante non mangi molto, comincia a mangiare tutto ci\u00f2 che \u00e8 in tavola in modi surreali, a cominciare dalla minestra. Paperino inizialmente si diverte, ma poi, ogni volta che prende qualcosa da mangiare o da bere, Ciccio riesce a portargliela via. Dopo un fallimentare tentativo di buttare fuori Ciccio con un carrellino, Paperino decide di dargli da mangiare un \"hot dog che abbaia\". Ciccio lo mangia, ma esso si mette ad abbaiare e a comportarsi come un cane vero all'interno dello stomaco. Paperino lancia perci\u00f2 un osso fuori casa, che Ciccio insegue, per poi barricare la porta. Ciccio riesce per\u00f2 a tornare in casa passando dalla porta sul retro e si chiude nel freezer di Paperino, mettendosi a mangiare il contenuto, poich\u00e9 \u00e8 l'ora della \"cena fredda\", facendo svenire quest'ultimo.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 1\" e \"Paperino - 75\u00ba anniversario\"."}
{"id": "4390816", "revid": "834", "url": "https://it.wikipedia.org/wiki?curid=4390816", "title": "Stolen base", "text": ""}
{"id": "4390820", "revid": "287204", "url": "https://it.wikipedia.org/wiki?curid=4390820", "title": "Lucien Theze", "text": ""}
{"id": "4390821", "revid": "287204", "url": "https://it.wikipedia.org/wiki?curid=4390821", "title": "Roland Etienne", "text": ""}
{"id": "4390828", "revid": "4506", "url": "https://it.wikipedia.org/wiki?curid=4390828", "title": "Bethel Leslie", "text": "Biografia.\nHa iniziato a recitare all'inizio degli anni cinquanta.\n\u00c8 stata sposata dal 1953 al 1964 con il regista Andrew McCullough, da cui ha avuto una figlia, Leslie.\nMor\u00ec di cancro a 70 anni, nel 1999, nello stesso anno in cui prese parte a uno dei suoi ultimi lavori cinematografici, \"Le parole che non ti ho detto\"."}
{"id": "4390831", "revid": "599013", "url": "https://it.wikipedia.org/wiki?curid=4390831", "title": "Ausiliatrici della carit\u00e0", "text": "Le ausiliatrici della carit\u00e0 (in francese \"Auxiliatrices de la Charit\u00e9\") sono un istituto religioso femminile di diritto pontificio.\nStoria.\nLa congregazione fu fondata nel 1926 a Montgeron da Jean-\u00c9mile Anizan (1853-1928), gi\u00e0 fondatore dei figli della carit\u00e0, con la collaborazione di Th\u00e9r\u00e8se Joly (1879-1956).\nL'istituto ricevette il pontificio decreto di lode il 29 maggio 1951.\nAttivit\u00e0 e diffusione.\nLa congregazione \u00e8 posta sotto il patrocinio di santa Teresa d'Avila e la sua spiritualit\u00e0 carmelitana; le suore si dedicano all'evangelizzazione del mondo operaio.\nSono presenti in Francia, in Portogallo e in Honduras; la sede generalizia \u00e8 a Villejuif.\nAlla fine del 2008 la congregazione contava 68 religiose in 11 case."}
{"id": "4390833", "revid": "1305772", "url": "https://it.wikipedia.org/wiki?curid=4390833", "title": "Alberto Gonz\u00e1lez", "text": ""}
{"id": "4390834", "revid": "682087", "url": "https://it.wikipedia.org/wiki?curid=4390834", "title": "Starnuto fotoindotto", "text": ""}
{"id": "4390837", "revid": "47767", "url": "https://it.wikipedia.org/wiki?curid=4390837", "title": "Cameron (nome)", "text": "Origine e diffusione.\n\u00c8 una ripresa del cognome scozzese \"Cameron\"; \u00e8 composto dagli elementi gaelici \"camm\" (\"storto\", \"sbilenco\") e \"sr\u00f2n\" (\"naso\"), quindi significato \"[dal] naso storto\".\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "4390839", "revid": "287204", "url": "https://it.wikipedia.org/wiki?curid=4390839", "title": "Alberto Gonzalez", "text": ""}
{"id": "4390840", "revid": "47767", "url": "https://it.wikipedia.org/wiki?curid=4390840", "title": "Kameron", "text": ""}
{"id": "4390841", "revid": "47767", "url": "https://it.wikipedia.org/wiki?curid=4390841", "title": "Camryn", "text": ""}
{"id": "4390845", "revid": "1305772", "url": "https://it.wikipedia.org/wiki?curid=4390845", "title": "Kevin Brown", "text": ""}
{"id": "4390851", "revid": "55850601", "url": "https://it.wikipedia.org/wiki?curid=4390851", "title": "Memoria visiva", "text": ""}
{"id": "4390856", "revid": "767487", "url": "https://it.wikipedia.org/wiki?curid=4390856", "title": "Dawa Gyeltshen", "text": "Carriera.\nClub.\nGioca per 10 anni, dal 2005 al 2015 al Transport United, con cui ha vinto per tre volte il campionato. Nel 2015 passa al Thimphu City, con il quale vince un altro campionato nazionale nel 2016.\nNazionale.\nDebutta in nazionale il 14 aprile 2009, in Filippine-Bhutan."}
{"id": "4390859", "revid": "125339283", "url": "https://it.wikipedia.org/wiki?curid=4390859", "title": "Vincenzo Bellezza", "text": "Biografia.\nGli inizi.\nInizi\u00f2 a studiare musica con l'aiuto del padre Nicola, un istruttore di bande. Giovanissimo, inizi\u00f2 a studiare violino, e riusc\u00ec a vincere una borsa di studio per il conservatorio S. Pietro a Maiella di Napoli. Studi\u00f2 quindi violino, organo, pianoforte e direzione d\u2019orchestra. Si diplom\u00f2 quindi in composizione e direzione d'orchestra. L'insegnamento rigido ricevuto al conservatorio e al teatro San Carlo gli giov\u00f2 moltissimo.\nEsord\u00ec proprio al San Carlo come direttore nel 1908 con l'Aida di Verdi. Dal 1911 al 1914 divenne direttore della compagnia italiana dell'opera comica Caramba-Scognamiglio debuttando al Politeama Rossetti di Trieste. Ci\u00f2 gli permise di iniziare un'intensa attivit\u00e0, dirigendo opere, soprattutto di Franz Leh\u00e1r, facendosi notare in Italia ma anche all'estero: condotto al Teatro Col\u00f3n di Buenos Aires dall'impresario Walter Mocchi, fu notato da Enrico Caruso che gli propose di seguirlo a New York per due concerti al Metropolitan nel marzo 1918 e per un tour di concerti in altre citt\u00e0 degli Stati Uniti. Al teatro San Carlo si esib\u00ec alternandosi con Pietro Mascagni con cui strinse una profonda amicizia. Lavor\u00f2 anche con Giacomo Puccini, Umberto Giordano, Ottorino Respighi e Richard Strauss.\nIl successo.\nIl 5 aprile 1921, in presenza dell'autore, diresse una memorabile Manon Lescaut di Puccini al Teatro Costanzi di Roma. L'esecuzione che lo port\u00f2 al successo avvenne il 10 gennaio 1922 con la rappresentazione del Falstaff di Verdi sempre al Teatro Costanzi. La critica del tempo fu unanime nel riconoscergli \"fine eleganza e profondo sentimento\", \"una guida appassionata ed esuberante; chiarezza di ritmi e slancio appassionato nelle pienezze melodiche\"; ammirati furono \"la battuta larga, eloquente; gli attacchi sicuri; l'intuito mirabile, la magnifica comunicativa; il calore tutto meridionale che ricordava Leopoldo Mugnone\". Ripet\u00e9 lo stesso successo all'esecuzione della Madama Butterfly, sempre nel 1921 e della Carmen interpretata da Gabriella Besanzoni. Il 2 marzo 1922 diresse anche Il cavaliere della rosa, recente produzione di Strauss. La sua esecuzione fu giudicata superiore perfino a quella del 1911 diretta dallo stesso autore. Prepar\u00f2 e diresse il commento musicale del film Theodora e il 12 aprile diresse la prima esecuzione assoluta di Isabella Orsini di Renato Brogi.\nIn Sud America.\nSuccessivamente part\u00ec per il Sud America per lavorare al Col\u00f2n di Buenos Aires, dove diresse tra l'altro Dolores di Tomas Breton, La Scuola del Villaggio, di Felix Weingartner, e Giulietta e Romeo di Riccardo Zandonai. Quest'ultima opera ebbe gran successo e fu replicata con lo stesso successo al Teatro Massimo di Rio de Janeiro. Sempre al Col\u00f2n diresse in prima esecuzione Fior di Neve di Costantino Gaito. Ne 1923 torn\u00f2 in Italia per la stagione lirica del teatro Regio di Parma. Durante questa stagione ricevette giudizi pi\u00f9 che positivi da Bruno Barrili e Renzo Martini. Il primo afferm\u00f2 che la sua \"bacchetta nitida ed energica\" era riuscito a valorizzare i pochi elementi artisticamente validi degli Ugonotti di Meyerbeer; il secondo riconobbe a lui soltanto il trionfo della Manon Lescaut di Puccini. Terminata la stagione a Parma torn\u00f2 nuovamente al Col\u00f3n dove diresse con successo Manon di Jules Massenet, I Compagnacci di Riccitelli, Le Furie di Arlecchino e Nazdah di Athos Palma; queste ultime due in prima esecuzione assoluta. Sempre al Col\u00f3n si esib\u00ec in un concerto e diresse in prima esecuzione il Notturno e Rond\u00f2 fantastico di Pick-Mangiagalli e le Antiche Danze e Arie per liuto di Respighi. Il 7 settembre 1924 a Rio de Janeiro, diresse in prima esecuzione Saldunes del musicista brasiliano Leopoldo Miguez, replicata poi a San Paolo.\nIl ritorno in Italia, in Europa e la carriera al Metropolitan Opera.\nSuccessivamente fu richiesto al Gran Teatre del Liceu di Barcellona, dove diresse Suor Beatrice di Antonio Marqu\u00e9s e Madama Butterfly, in memoria di Giacomo Puccini da poco scomparso. Il 29 aprile 1925 diresse al Politeama di Firenze la prima esecuzione della Cena delle Beffe di Giordano ed in novembre la prima rappresentazione nel Teatro Comunale di Bologna di \"La cena delle beffe\". Lavor\u00f2 anche al Covent Garden, dove collabor\u00f2 per pi\u00f9 di un trentennio eseguendo oltre cento rappresentazioni.\nNel 1926 diresse Mefistofele di Arrigo Boito e L'Heure espagnole di Maurice Ravel. Nel 1929 dirige la ripresa nel Royal Opera House di Londra di Norma con Rosa Ponselle.\nFu quindi notato dall'impresario Giulio Gatti Casazza, che gli offr\u00ec una scrittura per il Metropolitan di New York, ove nel novembre 1926 esordi con I gioielli della Madonna di Ermanno Wolf-Ferrari con Giovanni Martinelli per poi dirigere Rigoletto con Giuseppe De Luca e Giacomo Lauri-Volpi, Madama Butterfly con Beniamino Gigli, La boh\u00e8me con Gigli, Lucia di Lammermoor con Ezio Pinza, Cavalleria rusticana e Pagliacci, in dicembre La forza del destino con la Ponselle, Martinelli, Pinza e Lawrence Tibbett, nel 1927 il New Year Holiday Concert, Il barbiere di Siviglia con De Luca, Amelita Galli-Curci e Pinza, Il trovatore, Gianni Schicchi, Boris Godunov con Fyodor Chaliapin e Tosca, nel 1928 La rondine con Lucrezia Bori e Gigli, Norma, Aida ed Ernani, nel 1929 La traviata, Andrea Ch\u00e9nier e La fanciulla del West, nel 1930 Le preziose ridicole di Felice Lattuada, nel 1931 Iris e L'oracolo di Franco Leoni e nel 1935 La serva padrona. Il maestro diresse 487 rappresentazioni del Met.\nIn questo periodo fu amico e sostenitore di Guglielmo Marconi, e fu il primo a collaborare agli esperimenti di Londra sulle trasmissioni musicali attraverso l'etere.\nDiresse per la prima volta al teatro Vittorio Emanuele di Rimini la Turandot di Puccini, meritando altri entusiastici elogi dalla critica. Inizi\u00f2 quindi un periodo di intensa attivit\u00e0 lavorativa.\nNel 1938 fu nominato accademico di Santa Cecilia e consigliere a vita.\nLavor\u00f2 quindi prevalentemente a Roma, al teatro dell\u2019Opera. Nel 1938 dirige la prima rappresentazione nelle Terme di Caracalla di Lohengrin con Tito Gobbi, nel 1939 dirige la replica nel Teatro Reale dell'Opera di \"Andrea Ch\u00e9nier\", nel 1940 la ripresa di Elettra, nel 1941 la ripresa di Giulietta e Romeo con Magda Olivero, nel 1942 la prima rappresentazione di Arabella e la replica di \"Il barbiere di Siviglia\", nel 1944 la premi\u00e8re di \"Danza dei sette veli\", balletto di Aurelio Milloss, su musiche di Johann Strauss II. e le riprese di \"Le creature di Prometeo\", nel 1945 la ripresa nel Teatro dell'Opera di \"Aida\", nel 1947 la prima rappresentazione a Caracalla di \"Madama Butterfly\", nel 1948 la ripresa nelle Terme di Caracalla di \"Aida\" con Boris Christoff, nel 1950 le riprese di \"Aida\" nel Teatro dell'Opera con Maria Callas ed Ebe Stignani, nel 1954 la ripresa di La favorita\", nel 1955 la ripresa a Caracalla di \"Lucia di Lammermoor\" con Virginia Zeani e Giuseppe Di Stefano, nel 1957 la ripresa nel Teatro dell'Opera di \"La fanciulla del West\" con la Olivero e Lauri Volpi e nel 1959 la ripresa a Caracalla di \"Rigoletto\" con la Zeani e Cornell MacNeil.\nAl Teatro La Fenice di Venezia nel 1942 dirige Andrea Ch\u00e9nier e Madama Butterfly con Mafalda Favero e Gobbi e nell'aprile 1943 La fanciulla del West ed Il cavaliere della rosa con Italo Tajo.\nDal 1945 al 1948 fu nominato direttore dell'opera italiana al Cairo, incarico che non gli priv\u00f2 di svolgere la sua attivit\u00e0 nei teatri di tutto il mondo e di partecipare per otto anni consecutivi alla stagione lirica del Th\u00e9\u00e2tre de la Monnaie di Bruxelles.\nAl Teatro Verdi di Trieste nel 1957 dirige Il trovatore con Leyla Gencer ed Ettore Bastianini, nel 1960 Carmen con Renata Scotto e La traviata con Alfredo Kraus.\nNel 1958 dirige la ripresa nel Teatro Regio di Parma di \"Nabucco\" con Alfredo Mariotti.\nSuccessivamente lavor\u00f2 anche a Spoleto. Nel 1963 concluse la sua carriera con la direzione di Simon Boccanegra di Verdi a Spoleto. Mor\u00ec l'8 febbraio del 1964."}
{"id": "4390861", "revid": "599013", "url": "https://it.wikipedia.org/wiki?curid=4390861", "title": "Nabil Ta\u00efder", "text": "Biografia.\nNabil Ta\u00efder \u00e8 nato in Francia da padre tunisino e da madre algerina. Ha un fratello minore, Saphir, anch'egli calciatore.\nCarriera.\nClub.\nCresciuto nelle giovanili del Tolosa, ha esordito in prima squadra nel 2001 disputando il Championnat National (31 presenze e un gol) e guadagnando la promozione in Ligue 2 grazie al quarto posto finale. Nella stagione successiva ha vinto con il Tolosa il campionato di Ligue 2, durante il quale ha giocato 30 partite e realizzato una rete nella terza giornata contro il Metz. Nelle successive due stagione in Ligue 1 \u00e8 stato titolare del Tolosa, disputando 28 partite il primo anno (esordio nel massimo campionato francese il 2 agosto 2003 in Tolosa- 1-1) e 36 in quello seguente nel quale ha segnato anche due gol, contro Ajaccio e Olympique Marsiglia. Prima dell'inizio della stagione 2005-2006 si \u00e8 fratturato il quinto metatarso del piede sinistro ed \u00e8 tornato in campo solo alla fine del 2005 nella partita degli ottavi di finale di Coppa di Lega contro il Paris Saint-Germain. Nel corso della rimanente parte dell'annata ha giocato altre 16 partite di cui 15 in Ligue 1 e una in Coppa di Lega. Nella stagione seguente, invece, ha perso il posto di titolare e tra agosto del 2006 e gennaio del 2007 \u00e8 sceso in campo solo in 7 occasioni ed \u00e8 stato poi ceduto in prestito al Lorient per 6 mesi, con cui ha giocato 11 partite in Ligue 1 segnando una rete.\nNell'estate del 2007 il Tolosa lo ha ceduto allo Stade Reims con cui ha giocato il campionato di Ligue 2 (24 presenze e 3 gol) e la Coppa di Francia (3 presenze). A fine stagione \u00e8 stato acquistato dai greci dello Skoda Xanthi. Con la squadra di Xanthi \u00e8 stato impiegato come titolare nella prima stagione (24 presenze e 2 gol in campionato) mentre nella seconda ha disputato solo 5 partite in campionato e una in Coppa di Grecia prima di trasferirsi in Turchia durante la sessione invernale di calciomercato, firmando per il Sivasspor. Con la squadra turca ha giocato 10 partite prima di rescindere il contratto all'inizio della stagione 2010-2011.\nNell'aprile del 2011 ha giocato, in prova, una partita con la squadra riserve del Bristol City, che per\u00f2 ha deciso di non tersseralo, e nel gennaio 2012 ha firmato un contratto di 3 anni e mezzo con l'\u00c9toile du Sahel. Dopo aver disputato 9 partite con la maglia dell'\u00c9toile du Sahel, Ta\u00efder alla fine del 2012 ha sostenuto un provino con le giovanili del e il 15 gennaio 2013 ha rescisso consensualmente il contratto che lo legava alla squadra tunisina. Il giorno seguente ha cominciato ad allenarsi in prova con il Novara che lo ha poi tesserato e girato in prestito al . Con la squadra lariana Ta\u00efder non ha disputato alcuna partita ufficiale. Nell'agosto 2013, dopo essere rimasto svincolato, \u00e8 stato tesserato dal che lo ha girato in prestito al . Dopo sei mesi e 2 presenze con gli sloveni \u00e8 passato nuovamente in prestito ai bulgari del Lokomotiv Sofia.\nNazionale.\nTa\u00efder ha fatto parte della Nazionale Under-19 francese e, tra il 2004 e il 2005, di quella Under-21. Con la prima nel 2001 ha disputato 3 partite di qualificazione agli Europei Under-19 del 2002, segnando anche un gol contro l'Albania, e con la seconda 5 gare tra cui 2 di qualificazione all'Europeo Under-21 del 2006.\nNel 2005 ha deciso di rappresentare la Tunisia invece della Francia, ma la FIFA non gli ha permesso di partecipare al Mondiale 2006 avendo scelto di cambiare nazionalit\u00e0 sportiva avendo gi\u00e0 compiuto il 21\u00ba anno di et\u00e0. Nel giugno 2009 tale limite di et\u00e0 \u00e8 stato rimosso e quindi Ta\u00efder ha potuto giocare per la Nazionale tunisina, con cui ha esordito il 12 agosto dello stesso anno in amichevole contro la Costa d'Avorio (0-0). Il 6 settembre seguente ha segnato il primo gol con la maglia della propria Nazionale in occasione della gara Nigeria-Tunisia 2-2, valida per le qualificazioni al Mondiale 2010. In totale con la Nazionale tunisina ha disputato 4 partite e realizzato una rete.\nStatistiche.\nPresenze e reti nei club.\n\"Statistiche aggiornate al 31 gennaio 2013.\""}
{"id": "4390862", "revid": "767487", "url": "https://it.wikipedia.org/wiki?curid=4390862", "title": "Sangay Khandu", "text": "Carriera.\nClub.\nNel 2005 ha firmato un contratto con il Transport United, con cui ha vinto tre volte il campionato.\nNazionale.\nHa debuttato in nazionale il 13 maggio 2009, in Tagikistan-Bhutan. Ha collezionato in totale, con la maglia della nazionale, 11 presenze."}
{"id": "4390865", "revid": "1543377", "url": "https://it.wikipedia.org/wiki?curid=4390865", "title": "Death Mix Live!!!", "text": "Death Mix Live!!! (o semplicemente Death Mix) \u00e8 un singolo di Afrika Bambaataa, pubblicato nel 1983.\nIl singolo originale, composto da due lunghe tracce, \u00e8 stato riedito nel corso degli anni sia in vinile 12\" che in formato CD, talvolta accompagnato da tracce aggiuntive con la collaborazione di altri artisti musicali.\nSecondo Bambaata, il disco fu pubblicato dalla Winley Records senza la sua autorizzazione. Insoddisfatto dai risultati del singolo, Bambaataa lasci\u00f2 la casa discografica."}
{"id": "4390868", "revid": "131358", "url": "https://it.wikipedia.org/wiki?curid=4390868", "title": "Sliti Nabil", "text": ""}
{"id": "4390869", "revid": "131358", "url": "https://it.wikipedia.org/wiki?curid=4390869", "title": "Nabil Sliti Ta\u00efder", "text": ""}
{"id": "4390870", "revid": "287204", "url": "https://it.wikipedia.org/wiki?curid=4390870", "title": "Nabil Taider", "text": ""}
{"id": "4390871", "revid": "767487", "url": "https://it.wikipedia.org/wiki?curid=4390871", "title": "Pema Chophel", "text": "Carriera.\nClub.\nNel 2005 gioca nel Transport United. Nel 2006 passa allo Yeedzin, in cui milita fino al 2012.\nNazionale.\nHa debuttato in nazionale nel 2004, giocandovici fino al 2009."}
{"id": "4390872", "revid": "119204799", "url": "https://it.wikipedia.org/wiki?curid=4390872", "title": "Accademia di belle arti Rosario Gagliardi", "text": "L'Accademia di belle arti \"Rosario Gagliardi\" di Siracusa \u00e8 dedicata all'architetto siciliano Rosario Gagliardi.\nStoria.\nNel 1995, \u00e8 nata a Siracusa l'accademia di belle arti \"Rosario Gagliardi\", istituzione di grado universitario legalmente accreditata dal Ministero dell'istruzione, dell'universit\u00e0 e della ricerca. \nStruttura.\nNel 2016 l'Accademia ha lanciato \"MADE Program\" (\"Mediterranean arts and design\"), programma educativo articolato in una serie di trienni e bienni specialistici legalmente riconosciuti, finalizzati alla riscoperta e alla valorizzazione del patrimonio di competenze artistiche e artigianali locali rielaborati in chiave contemporanea. Il programma si articola in quattro indirizzi:"}
{"id": "4390874", "revid": "767487", "url": "https://it.wikipedia.org/wiki?curid=4390874", "title": "The Decade of Darkness 1990-2000", "text": "The Decade of Darkness 1990-2000 \u00e8 il settimo album in studio di Afrika Bambaataa."}
{"id": "4390875", "revid": "22475", "url": "https://it.wikipedia.org/wiki?curid=4390875", "title": "Cristina (singolo Cristina D'Avena)", "text": "Cristina \u00e8 il cinquantasettesimo singolo discografico di Cristina D'Avena, pubblicato nel 1989. Il brano era la sigla della serie televisiva omonima, scritta da Alessandra Valeri Manera su musica e arrangiamento di Carmelo Carucci. Sul lato B \u00e8 incisa la versione strumentale .\nEdizioni.\nEntrambi i brani sono stati inseriti nell'LP monografico Cristina e in numerose raccolte."}
{"id": "4390876", "revid": "124123", "url": "https://it.wikipedia.org/wiki?curid=4390876", "title": "Herbert Pixner", "text": "Biografia e attivit\u00e0.\nOriginario della Val Passiria dove \u00e8 cresciuto nella fattoria di famiglia, dopo aver imparato l'uso del clarinetto da Sigmund Hofer, dall'et\u00e0 di 16 anni suona la fisarmonica diatonica, che impara invece da autodidatta, e nella quale si specializza in un conservatorio in Carinzia, che frequenta dal 1995 al 2001. Dal 1989 al 1992 aveva frequentato un seminario di musica folk.\nDal 1998 al 2010 ha lavorato alla RAI Sender Bozen come conduttore radiofonico e televisivo.\nFondatore di diversi gruppi musicali folkloristici assieme a colleghi austriaci e bavaresi, dal 2006 Pixner \u00e8 front-cover del gruppo \"Herbert Pixner Projekt\", attivo in Austria."}
{"id": "4390880", "revid": "599013", "url": "https://it.wikipedia.org/wiki?curid=4390880", "title": "Suore ausiliatrici delle anime del Purgatorio", "text": "Le suore ausiliatrici delle anime del Purgatorio (in polacco \"Zgromadzenie Si\u00f3str Wspomo\u017cycielek Dusz Czy\u015b\u0107cowych\") sono un istituto religioso femminile di diritto pontificio: le suore di questa congregazione pospongono al loro nome la sigla W.D.C.\nStoria.\nLe origini della congregazione risalgono al sodalizio organizzato da Wanda Ol\u0119dzka secondo il modello delle ausiliatrici delle anime del Purgatorio di Parigi: con il sostegno del cappuccino Onorato da Bia\u0142a, nel 1890 la Ol\u0119dzka riun\u00ec a Zakroczym una comunit\u00e0 di donne che si proponevano di suffragare le anime purganti attraverso il servizio ai poveri e agli ammalati.\nAmmalatasi di tifo, Wanda Ol\u0119dzka abbandon\u00f2 la compagnia e Onorato da Bia\u0142a ne affid\u00f2 la direzione a Natalia Nitos\u0142awska. L'opera fu trasferita a Nowe Miasto e il 13 novembre 1892 la Nitos\u0142awska e le sue compagne emisero la prima professione, dando inizio alla congregazione.\nLa prima approvazione scritta giunse nel 1930 da parte di Stanis\u0142aw Gall, arcivescovo ausiliare di Varsavia, e fu confermata nel 1950 e poi nel 1957 e nel 1964 dal primate di Polonia.\nAttivit\u00e0 e diffusione.\nLe suore suffragano le anime del purgatorio attraverso le opere di misericordia in favore dei poveri e dei sofferenti: si dedicano prevalentemente all'assistenza agli ammalati negli ospedali e a domicilio e alla cura degli anziani in case di riposo.\nOltre che in Polonia, sono presenti in Germania, in Lettonia e in Lituania; la sede generalizia \u00e8 a Sulej\u00f3wek.\nAlla fine del 2008 la congregazione contava 90 religiose in 13 case."}
{"id": "4390882", "revid": "913245", "url": "https://it.wikipedia.org/wiki?curid=4390882", "title": "Anna Alminova", "text": "Biografia.\nOttenne il suo miglior tempo nei 1500 metri indoor a Doha, durante i campionati del mondo indoor del 2010, correndoli in 4'09\"81, conquistando il 7\u00ba posto. Tuttavia, risult\u00f2 positiva alla pseudoefedrina, assunta attraverso un farmaco per curare un raffreddore. Ricevette dunque una pena leggera, pari a 3 mesi di squalifica (e l'annullamento della prestazione ottenuta), in quanto la commissione antidoping appur\u00f2 che si era trattato di un farmaco blando, non assunto per ragioni di concorrenza.\nNel 2014, a causa di irregolarit\u00e0 sul passaporto biologico, viene squalificata per un periodo di 2 anni e 6 mesi. La squalifica ha decorso retroattivo dal 16 dicembre 2011 e prevede anche l'annullamento di tutti i risultati conseguiti dall'atleta dal febbraio 2009.\n\u00c8 sposata con l'astista australiano Viktor Chistiakov."}
{"id": "4390883", "revid": "602145", "url": "https://it.wikipedia.org/wiki?curid=4390883", "title": "Museo Diego Aragona Pignatelli Cort\u00e9s", "text": ""}
{"id": "4390885", "revid": "47767", "url": "https://it.wikipedia.org/wiki?curid=4390885", "title": "Clive", "text": ""}
{"id": "4390890", "revid": "729019", "url": "https://it.wikipedia.org/wiki?curid=4390890", "title": "Electro Funk Breakdown", "text": "Electro Funk Breakdown \u00e8 un album di Afrika Bambaataa."}
{"id": "4390892", "revid": "93556", "url": "https://it.wikipedia.org/wiki?curid=4390892", "title": "Mbuji-Mayi", "text": "Mbuji-Mayi \u00e8 una citt\u00e0 della Repubblica Democratica del Congo; chiamata fino al 1966 Bakwanga, aveva 1.213.726 abitanti nel 2004, aumentati a 1.400.000 nel 2007 (considerando l'intero agglomerato urbano).\nCapoluogo della provincia del Kasai Orientale, \u00e8 uno dei due principali centri dell'industria diamantifera (l'altro \u00e8 Tshikapa)."}
{"id": "4390897", "revid": "767487", "url": "https://it.wikipedia.org/wiki?curid=4390897", "title": "Dark Matter Moving at the Speed of Light", "text": "Dark Matter Moving at the Speed of Light \u00e8 un album di Afrika Bambaataa."}
{"id": "4390898", "revid": "767487", "url": "https://it.wikipedia.org/wiki?curid=4390898", "title": "La vita \u00e8 una sola", "text": "La vita \u00e8 una sola \u00e8 un film commedia italiano del 1999 con Eugenio Cappuccio, Massimo Gaudioso, Fabio Nunziata e Anna Scaglione.\nIl titolo del film gioca sul doppio senso riguardante la parola \"sola\" da intendersi come una, ma anche alla romanesca, quindi come presa in giro.\nNarra l'avventura di tre giovani registi che cercano, fra mille sforzi e delusioni, di far conoscere il loro film."}
{"id": "4390899", "revid": "499020", "url": "https://it.wikipedia.org/wiki?curid=4390899", "title": "Antonio Donnarumma", "text": "Biografia.\n\u00c8 il fratello maggiore di Gianluigi, anche lui portiere. Vive e cresce a Castellammare di Stabia fino all'et\u00e0 di 15 anni.\nCarriera.\nClub.\nMilan e prestiti al Piacenza e al Gubbio.\nCresciuto calcisticamente nella scuola calcio SSC Napoli della nat\u00eca Castellammare di Stabia, inizia l'attivit\u00e0 nelle giovanili della prima di passare nel 2005 a quelle del , dove vince il campionato Allievi nel 2007, con Alberico Evani in panchina, e la Coppa Italia Primavera nel 2010. A partire dal 2008 viene convocato in diverse occasioni con la prima squadra, senza mai scendere in campo.\nNel luglio del 2010 va in prestito al , dove viene utilizzato come riserva di Mario Cassano. Esordisce da professionista il 14 agosto 2010 nella partita di Coppa Italia vinta per 5-3 contro la ; gioca complessivamente cinque partite (due partite in Serie B, una per i play-out e due di Coppa Italia), debuttando in Serie B il 21 maggio 2011 nella sconfitta interna per 3-1 contro l'. La stagione si conclude con la retrocessione degli emiliani in Lega Pro Prima Divisione; rientrato al Milan, viene girato al in prestito con diritto di riscatto, nell'anno del ritorno dei rossobl\u00f9 in Serie B dopo 63 anni; fa il suo debutto con gli umbri il 14 agosto nella partita valida per il secondo turno di Coppa Italia vinta per 3-0 contro il . Impiegato come titolare in campionato, colleziona 37 presenze in campionato e non evita la retrocessione degli umbri in Lega Pro Prima Divisione. Durante la stagione viene anche convocato nella B Italia, allenata da Massimo Piscedda.\nGenoa e prestito al Bari.\nNell'agosto 2012, sul finire della sessione di mercato, passa a titolo definitivo al , nello scambio che ha portato Johad Ferretti in rossonero. Per tutta la durata del campionato assume il ruolo di terzo portiere, avendo davanti S\u00e9bastien Frey e Alexandros Tzorvas. Il 19 maggio 2013 esordisce in Serie A e con la maglia del Genoa nella partita in trasferta contro il , finita 0-0 e valevole per l'ultima giornata di campionato salvando il risultato del Genoa con numerose parate. La stagione successiva \u00e8 nuovamente terzo portiere, dietro al titolare Mattia Perin e al \"dodicesimo\" Albano Bizzarri.\nIl 25 luglio 2014 passa in prestito dal Genoa al in Serie B. Debutta coi pugliesi il 17 agosto nella vittoria per 2-1 contro il valida per il secondo turno di Coppa Italia. Disputa la prima parte di stagione da titolare, totalizzando 25 presenze, prima di essere relegato a secondo portiere nella seconda met\u00e0 di stagione dietro Enrico Guarna.\nTerminato il prestito fa il suo rientro al Genoa. Durante la preparazione subisce un grave infortunio alla spalla che lo costringe a un lungo stop.\nAsteras Tripolis.\nIl 22 luglio 2016 risolve il contratto con il Genoa e il giorno dopo firma con i greci dell', club militante nella massima serie greca. Fa il suo debutto con i greci il 27 ottobre nella vittoria casalinga per 1-0 contro il , valida per la fase a gironi di Coppa di Grecia. Termina la stagione totalizzando 21 presenze in campionato e 2 in coppa di Grecia.\nRitorno al Milan.\nIl 12 luglio 2017 viene acquistato dal Milan, squadra in cui era cresciuto come professionista e dove ritrova il fratello Gianluigi. \nIl 27 dicembre fa il suo esordio ufficiale con la maglia del Milan, durante il derby contro l' valevole per i quarti di finale di Coppa Italia, a causa dell'infortunio del secondo portiere Marco Storari durante il riscaldamento e il concomitante infortunio del fratello: la sfida termina 1-0 a favore del Milan dopo 120' di gioco. Il 22 febbraio 2018 debutta nelle coppe europee contro il , nella partita valevole per il ritorno dei sedicesimi di finale di Europa League, terminata 1-0 a favore dei rossoneri.\nDopo due stagioni torna in campo, sempre in Coppa Italia, nella partita contro la a San Siro, terminata 3-0 per i padroni di casa.\nComplici le poche partite giocate e condizionato dai rapporti tesi tra la dirigenza e il fratello Gianluigi, il giocatore, in scadenza in 30 giugno 2021, non riesce a trovare con la societ\u00e0 l'accordo per il rinnovo.\nNon avendo sub\u00ecto alcuna rete con i Diavoli, diviene il primo portiere della storia del Milan a non subire gol in almeno 300 minuti giocati.\nPadova.\nIl 20 agosto 2021 viene annunciato il suo passaggio al , formazione militante in Serie C, con cui firma un contratto annuale. Fa il suo debutto con i patavini il 15 settembre successivo, nella partita vinta per 1-0 contro il valida per il secondo turno di Coppa Italia Serie C.\nStatistiche.\nPresenze e reti nei club.\n\"Statistiche aggiornate al 27 febbraio 2022\""}
{"id": "4390900", "revid": "830939", "url": "https://it.wikipedia.org/wiki?curid=4390900", "title": "Verena Buratti", "text": "Figlia dell'ex vicesindaco di Bolzano della SVP, Erich Buratti, lavora prevalentemente in patria, in Austria e in Germania. Nel 1997 \u00e8 stata conduttrice del programma televisivo \"Altromondo\" assieme a Ivo Mej, in onda su Telemontecarlo.\nPer il cinema ha avuto ruoli nei film \"La vita \u00e8 bella\" di Roberto Benigni, \"L'ultimo capodanno\" di Marco Risi, ma sua maggior interpretazione \u00e8 stata nel film tedesco \"Bergblut\" diretta dal conterraneo Philipp J. Pamer nel 2010."}
{"id": "4390901", "revid": "1452073", "url": "https://it.wikipedia.org/wiki?curid=4390901", "title": "Ti voglio bene Denver/Piccolo Lord", "text": "Ti voglio bene Denver/Piccolo Lord \u00e8 il cinquantottesimo singolo discografico di Cristina D'Avena, pubblicato nel 1989. Il brano era la sigla della serie animata omonima, scritta da Alessandra Valeri Manera su musica e arrangiamento di Carmelo Carucci. Sul lato B \u00e8 incisa la sigla \"Piccolo Lord\" sigla dell'anime omonimo, scritta dagli stessi autori. La base musicale fu utilizzata anche per la versione francese \"Le petit lord\" (1989) e per quella spagnola \"El peque\u00f1o lord\" (1991).\nEdizioni.\nEntrambi i brani sono stati inseriti nella compilation Fivelandia 7 e in numerose raccolte."}
{"id": "4390904", "revid": "459531", "url": "https://it.wikipedia.org/wiki?curid=4390904", "title": "Philipp J. Pamer", "text": ""}
{"id": "4390906", "revid": "729019", "url": "https://it.wikipedia.org/wiki?curid=4390906", "title": "22\u00aa Divisione fanteria &quot;Cacciatori delle Alpi&quot;", "text": "La 22\u00aa Divisione fanteria \"Cacciatori delle Alpi\" fu una grande unit\u00e0 di fanteria del Regio Esercito durante la seconda guerra mondiale.\nStoria.\nLe origini della divisione risalgono a quelle della Brigata fanteria \"Cacciatori delle Alpi\", creata l'14 marzo 1860 dall'incorporamento dei Cacciatori delle Alpi volontari nel 51\u00ba e 52\u00ba Reggimento fanteria \"Alpi\" dell'Armata Sarda che avevano preso parte alla seconda guerra di indipendenza. Con lo scioglimento nel 1871 delle brigate permanenti, i due Reggimenti vennero denominati rispettivamente 51\u00ba e 52\u00ba Reggimento Fanteria (Alpi). Nel 1881 la Brigata \"Alpi\" venne ricostituita tornando a inquadrare nei suoi ranghi il 51\u00ba e 52\u00ba Reggimento fanteria.\nLa Brigata \"Alpi\" prese parte alla Grande Guerra; in particolare nel 1918 venne inviata, al comando del colonnello brigadiere Giuseppe Garibaldi, sul fronte occidentale a combattere col II Corpo d'armata italiano in Francia del generale Albricci.\nAl termine della prima guerra mondiale, riconfigurata su base ternaria in esecuzione della legge 11 marzo 1926, incorpor\u00f2 anche l'81\u00ba Reggimento fanteria \"Torino\" della disciolta Brigata \"Torino\", assumendo il 25 novembre il nome di XXII Brigata di Fanteria. Nel 1939 il livello di brigata venne sciolto e venne costituita la \"22\u00aa Divisione fanteria \"Cacciatori delle Alpi\"\" sui due reggimenti di fanteria originari e sul 1\u00ba Reggimento artiglieria per Divisione di fanteria.\nBattaglia delle Alpi occidentali e campagna di Grecia.\nAll'entrata dell'Italia nella seconda guerra mondiale la divisione venne schierata sul fronte delle Alpi occidentali, in Liguria, come riserva della 1\u00aa Armata, dove non entrava mai in azione a causa della rapida capitolazione della Francia.\nNel gennaio 1941, con l'avanzare dei greci, venne inviata in Albania assegnata al IV Corpo d'Armata dell'11\u00aa Armata del fronte dell'Epiro, per schierarsi a sbarramento della valle dell'Osum. Qui dal 25 gennaio si susseguirono furiosi attacchi del nemico, intenzionato ad aprirsi la strada della valle per impadronirsi di Berat. Dopo un primo arretramento, in febbraio la divisione si attest\u00f2 sul fondo della valle, resistendo a reiterati attacchi, fino a marzo, quando la divisione contrattacc\u00f2 con successo occupando Mali Spadarit e Bregu Gliulei tra il 9 ed il 10. Dal 15 aprile partecipava nella zona di Coriza all'offensiva generale italiana ed il 21 aprile attraversava la Vojussa bloccando, nella zona di Premeti, la ritirata del nemico verso il confine greco. Alla fine del mese venne dislocata prima a Coriza, poi sul confine greco-albanese tra Ersek\u00eb e Ponte Perat.\nOccupazione del Montenegro e crimini di guerra.\nIn seguito all'invasione della Jugoslavia ed all'occupazione italiana del Montenegro, il 12 luglio 1941 fu proclamato a Cettigne, sotto il protettorato dell'Italia, il Regno di Montenegro. Il 13 luglio la popolazione montenegrina insorse, sotto la guida del Colonnello dei Cetnici, Dragoljub Mihailovi\u0107, del Partito Comunista Jugoslavo e di un gruppo di ex-ufficiali dell'esercito jugoslavo. In risposta all'occupazione delle campagne ed alla cattura di armi italiane, il Regio Esercito dispose il trasferimento in Montenegro il XIV Corpo d'Armata composto dalle divisioni \"Emilia\", \"Pusteria\", \"Puglie\", \"Taro\", \"Venezia\" ed appunto la \"Cacciatori delle Alpi\", a disposizione del governatore civile e militare Gen. C.A. Alessandro Pirzio Biroli. La \"22\u00aa Divisione fanteria\" nel luglio del 1941 venne assegnata alla zona di Podgorica, poi a settembre in Dalmazia tra Spalato e Sebenico, dove partecipa ad un'ampia operazione di rastrellamento, integrata da numerose unit\u00e0 MVAC. Nell'ambito di queste operazioni la divisione si macchi\u00f2 di efferati crimini di guerra per i quali Pirzio Biroli fu dichiarato \"criminale di guerra\" dalla RSFJ, pur senza che lo Stato italiano non autorizzasse mai l'estradizione. A dicembre la divisione venne trasferita in Croazia a Metcovich, dove venne impiegata, da aprile a giugno 1942, nell'Operazione \"Trio\" contro i partigiani. Trasferita nella Provincia di Lubiana annessa al Regno d'Italia, venne anche qui impiegata in grandi operazioni di polizia. Alla proclamazione dell'armistizio di Cassibile, la divisione si port\u00f2 da Lubiana a Fiume, dove venne sciolta l'11 settembre 1943.\nIl nome di due Comandanti della Divisione \"Cacciatori delle Alpi\" figurano nell'elenco CROWCASS (Central Registry of War Criminals and Security Suspects) compilato dagli Alleati Anglo-Americani delle persone ricercate dalla Jugoslavia per crimini di guerra."}
{"id": "4390908", "revid": "767487", "url": "https://it.wikipedia.org/wiki?curid=4390908", "title": "Hubert Mumelter", "text": "Biografia.\nNato in una famiglia di commercianti bolzanini, fece studi liceali a Feldkirch, in Austria, e si laure\u00f2 in diritto all'universit\u00e0 di Innsbruck. Nel corso della prima guerra mondiale, fu arruolato nell'esercito austro-ungarico e inviato sulle Dolomiti e nell'Ortles.\nPraticante avvocato presso lo studio dello zio, nel 1924 si dedic\u00f2 alla scrittura, e dal 1936 visse nella sua villa a San Costantino, frazione di Fi\u00e8 allo Sciliar, comune dal quale quarant'anni pi\u00f9 tardi ricevette la cittadinanza onoraria. Dal 1931 pubblic\u00f2 numerosi scritti e romanzi, tutti in lingua tedesca, dei quali il primo fu quello dedicato alla figura Oswald von Wolkenstein.\nOstile al nazismo e a qualsiasi forma di totalitarismo, Mumelter elabor\u00f2 il \"sogno retico-ladino\", in cui auspicava un Alto Adige autonomo e trilingue. Nel 1951 fu tra i fondatori nonch\u00e9 editore del settimanale altoatesino \"Die Alpenpost\", organo ufficiale della SVP, le cui pubblicazioni cessarono nel 1957 per mancati finanziamenti pubblici."}
{"id": "4390911", "revid": "104485", "url": "https://it.wikipedia.org/wiki?curid=4390911", "title": "AF Francesca", "text": "AF Francesca \u00e8 una nave traghetto della classe Strade Consolari Romane. Appartenuta con il nome Domiziana alla Tirrenia di Navigazione dal 1979 al 2011, nell'ottobre 2011 ha cambiato denominazione in seguito alla vendita alla Adria Ferries.\nCaratteristiche.\n\"AF Francesca\" \u00e8 la prima nave della classe Strade Consolari Romane, una serie di sei traghetti costruiti a cavallo tra gli anni settanta e gli anni ottanta per conto della Tirrenia di Navigazione. Originariamente lunga 136 metri, aveva una stazza di 9.485 tonnellate e poteva trasportare circa 1000 passeggeri e 470 autovetture. Nell'inverno 1986-1987 la nave e le gemelle furono allungate di dodici metri con l'aggiunta di un troncone al centro dello scafo e fu aggiunto un ulteriore ponte. La stazza lorda aument\u00f2 a 12.523 tonnellate, mentre il numero di passeggeri e di autovetture trasportabili passarono rispettivamente a 2.000 e 610.\n\"AF Francesca\" (cos\u00ec come \"Flaminia\" ed \"Emilia\") mantenne in via definitiva questa configurazione, non venendo alzata di altri due ponti come \"Aurelia\", \"Nomentana\" e \"Clodia\", anche perch\u00e9 questo secondo intervento, pur aumentando notevolmente il numero di posti letto a disposizione, rendeva le navi pi\u00f9 lente e soggette al cosiddetto \"effetto vela\" per via della grande superficie laterale.\nLa nave, anche se in misura minore rispetto alle altre unit\u00e0 tipo \"Strade Trasformate\", ha eseguito lavori di restyling alberghiero, ma non tutte le cabine dei ponti superiori vengono commutate in cabine di \"prima classe\".\nLa \"AF Francesca\" dispone dei seguenti servizi: reception, bar, cinema, ristorante, self service, 339 cabine di cui 133 di prima classe e 206 di seconda classe, per un totale di 950 posti letto.\nIl traghetto \u00e8 strutturato su nove ponti:\nServizio.\nTirrenia di navigazione (1978-2011).\nVarata come \"Domiziana\" il 19 aprile 1978 nel cantiere navale di Castellammare di Stabia, fu completata il 27 giugno 1979 per poi entrare in servizio sulla Genova - Porto Torres. Dopo vent'anni di servizio nel Tirreno prevalentemente su questa rotta, nel 2003, con l'entrata in servizio delle pi\u00f9 veloci e moderne unit\u00e0 della Classe Bithia la nave fu noleggiata alla Adriatica di Navigazione, per la quale colleg\u00f2 Bari e Durazzo, linea sulla quale rimase anche quando la compagnia veneziana divenne una divisione di Tirrenia.\nNel 2009 la \"Domiziana\", ancora con i leoni alati simbolo dell'Adriatica sul fumaiolo, torn\u00f2 nel Tirreno, questa volta sulla Genova - Olbia - Arbatax, che serv\u00ec stabilmente nel biennio 2009-2010. Messa in vendita l'estate seguente, a partire dal 1\u00ba ottobre la nave fu fermata, non essendo stata adeguata alle nuove norme di sicurezza previste dallo \"Stockholm Agreement\", entrato in vigore a partire da quella data. Il 10 ottobre 2010 la nave fu disarmata a Crotone.\nAdria Ferries (2011-presente).\nA fine maggio 2011 la nave con ancora il nome \"Domiziana\" fu acquistata dalla Adria Ferries, entrando in servizio tra Bari e Durazzo. Terminata la stagione estiva la nave fu mandata in Turchia per compiere dei lavori di ristrutturazione, cambiando il nome in \"AF Francesca\".\nDopo i lavori la nave entr\u00f2 in servizio regolarmente sulle tratte Ancona - Durazzo e Bari - Durazzo.\nIl 6 gennaio 2012 a causa del forte vento la nave urt\u00f2 violentemente la banchina nel porto di Ancona, riportando uno squarcio di tre metri sullo scafo.\nNel marzo 2015 benefici\u00f2 dell'aggiunta di controcarene laterali per migliorare la stabilit\u00e0 e la tenuta del mare in condizioni avverse, come stabilito dalle nuove normative, un intervento che peraltro aveva gi\u00e0 riguardato le unit\u00e0 gemelle del tipo \"Strade Trasformate\" all'inizio degli anni '90.\nNella notte del 13 maggio 2015 alle ore 2 circa, mentre si trovava a 7 miglia dal porto di Bari, in navigazione verso Durazzo, si svilupp\u00f2 un incendio nella sala macchine per cause ancora da definire. Estinto rapidamente dal personale di bordo, non ha causato danni molti gravi e non \u00e8 stata necessaria l'evacuazione dei 256 passeggeri a bordo, tuttavia il traghetto \u00e8 rientrato nel porto pugliese trainato da due rimorchiatori. Effettuate le riparazioni necessarie nel porto di Fiume, il traghetto \u00e8 tornato al normale servizio dopo qualche settimana.\n&lt;br&gt;Nel giugno 2019 \u00e8 stata sottoposta a lavori di manutenzione presso il porto di Durazzo. Dopo aver effettuato tutta la stagione estiva sulla Bari-Durazzo, salvo eccezioni, dal 19 novembre, viene messa in disarmo presso il cantiere Nauta Lamjana di Ugliano, Croazia. Riprende il servizio sulla linea Bari-Durazzo, la sera del 31 Dicembre.\nDal 13 agosto 2020 al 2 Settembre 2020 ha sostituito la nave Aurelia sulla linea per la Croazia, a causa dell'impiego di quest'ultima come nave-quarantena dal Ministero dell'interno nell'ambito dell'emergenza sbarchi..\nOrigine del nome.\nCome le gemelle, la \"Domiziana\" prendeva il nome da una strada consolare romana, in questo caso la Via Domiziana."}
{"id": "4390915", "revid": "767487", "url": "https://it.wikipedia.org/wiki?curid=4390915", "title": "Hydraulic Funk", "text": "Hydraulic Funk \u00e8 un album di Afrika Bambaataa in collaborazione con Fred \"Hassan\" Fowler e Steven \"Boogie\" Brown, pubblicato nel 2000."}
{"id": "4390918", "revid": "251304", "url": "https://it.wikipedia.org/wiki?curid=4390918", "title": "Domiziana (traghetto)", "text": ""}
{"id": "4390921", "revid": "798140", "url": "https://it.wikipedia.org/wiki?curid=4390921", "title": "Giuliano Romano", "text": "Biografia.\nLaureato in matematica all'Universit\u00e0 di Padova nel 1950, con la tesi \"\u201cSui problemi statistici ed evolutivi delle stelle doppie\u201d\", \u00e8 stato allievo di\nEttore Leonida Martin, direttore dell'Osservatorio astronomico di Trieste.\nLibero docente di astrofisica, \u00e8 stato professore di Cosmologia e Storia dell'astronomia all'Universit\u00e0 di Padova e ha inoltre insegnato fisica e matematica presso il Collegio Pio X di Treviso.\nNel settembre del 1949, giovanissimo, ha organizzato a Treviso un Convegno degli Astrofili Veneti a cui ne seguirono molti altri.\nGrazie alle sue osservazioni celesti, iniziate nel 1946 con propri mezzi dal terrazzo della sua abitazione di Treviso, divenuta in seguito la Specola Ariel, \u00e8 stato il primo astronomo dilettante nel mondo e il primo italiano in assoluto a scoprire una supernova extragalattica, la SN 1957b,\nda lui individuata il 18 maggio 1957 nella galassia M84 (NGC 4374);. In seguito, nel maggio del 1961, ne ha scoperta un'altra, la SN 1961h, nella galassia NGC 4564.\nHa inoltre scoperto circa trecento stelle variabili, tra le quali GR290 nella Galassia del Triangolo (M33) e EE Cephei nella costellazione del Cefeo, e ha lavorato sui Quasar variabili.\nNel 1972 ha creato l'Associazione Astrofili Trevigiani della quale \u00e8 stato guida scientifica per oltre trent'anni.\nDal 1976 al 2006 ha creato e sostenuto la Scuola Aperta di Astronomia presso il Collegio Pio X di Treviso.\n\u00c8 stato presidente dell'Ateneo di Treviso, importante associazione culturale della citt\u00e0, e del Rotary Club Treviso.\n\u00c8 autore di oltre trecento lavori scientifici pubblicati in autorevoli riviste italiane e straniere e di numerosi libri, sia nel campo dell'astronomia sia in quello dell'archeoastronomia.\nNel 1985 ha organizzato il primo Seminario sulle ricerche archeoastronomiche in Italia e, nel 1989, in collaborazione col Dipartimento di Archeologia dell'Universit\u00e0 Ca' Foscari Venezia, un Colloquio Internazionale di Archeologia e Astronomia.\nHa tenuto innumerevoli conferenze in Italia e all'estero."}
{"id": "4390925", "revid": "1836770", "url": "https://it.wikipedia.org/wiki?curid=4390925", "title": "Giovanni Busato", "text": "Biografia.\nGiovanni Busato nacque il 3 dicembre 1806 a Vicenza, in Borgo Santa Croce, da Giuseppe, un falegname, e Caterina Zattara. Nel 1825 fu mandato da uno zio a studiar pittura presso l'Accademia di belle arti di Venezia, dove ebbe maestri Teodoro Matteini e Natale Schiavoni e colleghi, tra gli altri, Michelangelo Grigoletti e il celebre Francesco Hayez. Ottenne un sussidio per perfezionarsi a Roma (1829), entrando nel vivo della disputa tra gli ultimi neoclassici e i primi rappresentanti delle correnti romantiche. Nel 1830 l'Accademia nazionale di San Luca gli concesse una medaglia per i suoi disegni di nudo; un applaudito ritratto di papa Gregorio XVI gli valse nel 1834 la nomina a cavaliere. Per amore di una donna greca, si rec\u00f2 a Corf\u00f9 dove decor\u00f2 il locale teatro cittadino.\nRientrato in Italia e sposatosi con Luigia Dalla Vecchia, Busato inizi\u00f2 un periodo di intensa attivit\u00e0. Nel 1837 realizz\u00f2 una pala d'altare per la chiesa vicentina dei riformati e soprattutto uno dei sipari del Gran Teatro La Fenice di Venezia, raffigurando l\"'Ingresso di Enrico Dandolo a Costantinopoli\": il successo di questo lavoro gli valse nel 1841 la nomina ad assistente alla Cattedra di Pittura presso l'Accademia veneziana. Nel 1843 dipinse i sipari dei teatri di Senigallia e di Trieste e nel 1846 le due grandi tele \"la Notte\" e \"la Carit\u00e0\" nel salone di Villa Rezzonico a Bassano del Grappa; degli anni seguenti sono il soffitto con \"Venezia che accoglie Minerva\" in casa Giovanelli e gli affreschi \"Allegoria delle Ore\" a palazzo Benvenuti, entrambi a Venezia, e una \"Madonna col Bambino\" in casa Cristofori a Vicenza. La sua fama di ritrattista e pittore storico lo port\u00f2 nel 1847 a esporre a Milano due ritratti e una grande tela con \"Vettor Pisani liberato dal carcere\".\nConvinto patriota, nel 1848 era a Marghera a combattere per la libert\u00e0 di Venezia. Ritornati gli Austriaci si dimise dall'insegnamento e ripar\u00f2 prima in Svizzera e successivamente a Torino, dove faceva il restauratore e l'antiquario tra qualche commessa, come il quadro del 1853 sull'episodio di Balilla e la rivolta genovese del 1743 e un gruppo della famiglia sabauda, ordinatogli da Vittorio Emanuele II. Nel 1859 fu chiamato a San Pietroburgo per decorarvi il teatro e dipingere il ritratto dell'Imperatore Alessandro II di Russia, che per l'occasione lo decor\u00f2 con la croce di S. Stanislao. In seguito il pittore si spost\u00f2 tra Grecia, Francia e Germania.\nTornato a Vicenza dopo la liberazione del Veneto nel 1866, Busato esegu\u00ec la pala con il Transito di S. Giuseppe in S. Corona e affresc\u00f2 villa Palazzi-Taverna a Preganziol (TV) e la cappella funebre di villa Zannini a Sandrigo (VI). Nel 1867, per incarico del senatore Alessandro Rossi, dipinse quattro \"Storie di S. Pietro\" nell'abside del duomo di Schio. Dal novembre 1877 al dicembre 1878, in occasione del restauro di Palazzo Thiene a Vicenza, rappresent\u00f2 sulla facciata tre scene della storia del progresso umano: \"la Presentazione a Giustiniano dei bachi da seta\", \"Alessandro Volta e James Watt intenti a esperimenti scientifici\" e \"il Commercio dei Veneziani in Oriente\". Contemporaneamente preparava sei tele, ultimate nel 1879, da collocarsi all'interno del Santuario della Madonna di Monte Berico, con gli episodi della \"Annunciazione\", la \"Cacciata dal Paradiso Terrestre\", la \"Crocefissione\", il \"Ritorno degli Ebrei dal Calvario\". Nel 1882 il re Umberto I lo nomina cavaliere della Corona d'Italia \"per titolo d'onore nell'arte e per militante patriottismo\".\nOltre alle principali opere pubbliche qui ricordate, Giovanni Busato lasci\u00f2 parecchi ritratti e tele in raccolte private vicentine, disegni, bozzetti, quattro ritratti all'acquerello del 1840 e numerosissimi ritratti a olio conservati presso il Museo Civico di Palazzo Chiericati in Vicenza, nonch\u00e9 due ritratti di Vittorio Emanuele II conservati uno a Palazzo Trissino e l'altro ancora al Museo Civico."}
{"id": "4390931", "revid": "253269", "url": "https://it.wikipedia.org/wiki?curid=4390931", "title": "John Novak", "text": "Carriera.\nJohn Novak \u00e8 conosciuto soprattutto, almeno in Canada, per gli spot pubblicitari della Kokanee beer dove lui fa la parte del guardia parco che tenta in continuazione di impedire al Bigfoot Kokanee di rubare la birra.\nJohn Novak spesso lavora come doppiatore di cartoni animati per la Ocean Productions che ha la sede a Vancouver in Canada.\nEgli ha anche ha avuto un ruolo da protagonista nei film \"Wishmaster 3 - La pietra del diavolo\" e \"Wishmaster 4 - La Profezia Maledetta\" sostituendo Andrew Divoff interpretando il personaggio Djinn.\nNovak \u00e8 apparso due volte nella serie \"I viaggiatori\" dove era l'avvocato filibustiere Ross J. Kelly e in tante altre serie famose come \"Smallville\" e \"Stargate SG-1\" o film come \"Doctor Who\".\nTra i suoi ruoli come doppiatore sono da citare l'Intelligenza Suprema ne \"I Fantastici Quattro\", Uzumi Nara Athha in \"Mobile Suit Gundam SEED\" e Bolivar Trask in \""}
{"id": "4390934", "revid": "1452073", "url": "https://it.wikipedia.org/wiki?curid=4390934", "title": "Conte Dacula/Ciao io sono Michael", "text": "Conte Dacula/Ciao io sono Michael \u00e8 il cinquantanovesimo singolo discografico di Cristina D'Avena, pubblicato nel 1989. Il brano era la sigla della serie animata omonima, scritta da Alessandra Valeri Manera su musica e arrangiamento di Vincenzo Draghi. Sul lato B \u00e8 incisa la sigla \"Ciao io sono Michael\" sigla dell'anime omonimo, scritta dagli stessi autori.\nEdizioni.\nEntrambi i brani sono stati inseriti nella compilation Fivelandia 7 e in numerose raccolte."}
{"id": "4390936", "revid": "125223378", "url": "https://it.wikipedia.org/wiki?curid=4390936", "title": "Henry Herbert, IX conte di Pembroke", "text": "Biografia.\nEra il figlio di Thomas Herbert, VIII conte di Pembroke, e della sua prima moglie, lady Margaret Sawyer. Studi\u00f2 architettura classica alla Christ Church di Oxford, compiendo un gran tour, nel 1712, dove incontr\u00f2 Lord Shaftesbury a Napoli, William Kent a Roma e a Venezia.\nCarriera.\n\u00c8 stato nominato Lord of the Bedchamber di Giorgio II, quando era il principe di Galles. Fu vice tenente di Worcestershire il 29 gennaio 1715, capitano e tenente colonnello della Coldstream Guards il 12 agosto 1717. Il 20 settembre 1721, \u00e8 stato promosso al grado di colonnello, e colonnello del 1\u00ba Battaglione del Horse Guards.\nQuando succedette al padre, lasci\u00f2 le Horse Guards per entrare nel 1st King's Dragoon Guards. Nello stesso anno, \u00e8 stato nominato Lord luogotenente di Wiltshire. L'8 gennaio 1735, Giorgio II lo nomin\u00f2 Groom of the Stole e prest\u00f2 giuramento di Consigliere privato il giorno dopo. Tuttavia, egli non ha avuto successo nei suoi tentativi di mediazione tra Giorgio II e suo figlio il principe Federico.\nProgett\u00f2 sette edifici, due dei quali non esistono pi\u00f9: Pembroke House, Whitehall del 1717, demolito tra il 1756 e il 1657 e tra il 1732 e il 1733 Wimbledon Hall, per la duchessa di Marlborough, bruciato nel 1785.\nEra un appassionato di tennis e di nuoto. Divenne membro della Royal Society il 15 dicembre 1743.\nMatrimonio.\nSpos\u00f2, il 28 agosto 1733, Mary FitzWilliam (?-13 febbraio 1769), figlia di Richard FitzWilliam, V visconte FitzWilliam. Ebbero un figlio:\nMorte.\nMor\u00ec il 9 gennaio 1750, all'et\u00e0 di 56 anni, a Pembroke House."}
{"id": "4390938", "revid": "197807", "url": "https://it.wikipedia.org/wiki?curid=4390938", "title": "The Dark Roots of Earth", "text": ""}
{"id": "4390942", "revid": "823898", "url": "https://it.wikipedia.org/wiki?curid=4390942", "title": "John Novack", "text": ""}
{"id": "4390948", "revid": "599013", "url": "https://it.wikipedia.org/wiki?curid=4390948", "title": "Andr\u00e9 Frey", "text": "Era il nonno di S\u00e9bastien e Nicolas, anch'essi calciatori.\nCarriera.\nClub.\nMilit\u00f2 per quasi tutta la sua carriera nel Tolosa dove vinse il Campionato di guerra nel 1942-1943, per due brevi periodi della sua carriera milit\u00f2 nel Metz con cui vinse la Coppa della Vittoria nel 1945.\nNazionale.\nCon la nazionale francese gioc\u00f2 sei partite nel periodo dal 1944 al 1950."}
{"id": "4390957", "revid": "1452073", "url": "https://it.wikipedia.org/wiki?curid=4390957", "title": "Dolce Candy/Teodoro e l'invenzione che non va", "text": "Dolce Candy/Teodoro e l'invenzione che non va \u00e8 il sessantunesimo singolo discografico di Cristina D'Avena, pubblicato nel 1989. Il brano era la seconda sigla dell'anime Candy Candy, scritta da Alessandra Valeri Manera su musica e arrangiamento di Carmelo Carucci. La base musicale fu utilizzata anche per la sigla francese \"Erika\" e per quella spagnola \"Eriko\". Sul lato B \u00e8 incisa la sigla \"Teodoro e l'invenzione che non va\" sigla dell'anime omonimo, scritta da Alessandra Valeri Manera su musica e arrangiamento di Vincenzo Draghi. La base musicale fu utilizzata anche per la sigla francese \"Angie, detective en herbe\" (1990).\nEdizioni.\nEntrambi i brani sono stati inseriti nella compilation \"Fivelandia 7\" e in numerose raccolte."}
{"id": "4390958", "revid": "203575", "url": "https://it.wikipedia.org/wiki?curid=4390958", "title": "Nazionale di calcio del Qatar olimpica", "text": ""}
{"id": "4390964", "revid": "767487", "url": "https://it.wikipedia.org/wiki?curid=4390964", "title": "Picnic sulla spiaggia", "text": "Picnic sulla spiaggia (\"Beach Picnic\") \u00e8 un film del 1939 diretto da Clyde Geronimi. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 9 giugno 1939, distribuito dalla RKO Radio Pictures.\nTrama.\nPaperino \u00e8 in spiaggia e sta allestendo un picnic. Subito dopo entra in mare e sale a cavalcioni del suo cavallo gonfiabile, ma non riesce a stare in equilibrio. Decide allora di fare uno scherzo a Pluto, facendogli credere che il cavallo gonfiabile sia vero. Nel frattempo, una trib\u00f9 di formiche inizia a sottrarre il cibo che Paperino aveva lasciato incustodito. Dopo averle scacciate, il papero stende della carta moschicida. Intanto Pluto, nel seguire una delle formiche, raggiunge Paperino e rimane appiccicato a un foglio di carta moschicida. Pluto tenta di liberarsi, ma quel foglio finisce con appiccicarsi anche a Paperino. Alla fine Pluto riesce a liberarsi, ma Paperino rimane intrappolato in numerosi fogli di carta moschicida.\nEdizioni home video.\nDVD.\nIl cortometraggio \u00e8 incluso in due volumi della collezione \"Walt Disney Treasures\": \"Semplicemente Paperino - Vol. 1\" e \"Pluto, la collezione completa - Vol. 1\"."}
{"id": "4390968", "revid": "287762", "url": "https://it.wikipedia.org/wiki?curid=4390968", "title": "Vilayet di \u00adAdana", "text": ""}
{"id": "4390974", "revid": "22475", "url": "https://it.wikipedia.org/wiki?curid=4390974", "title": "Sabato al circo (singolo)", "text": "Sabato al circo \u00e8 il sessantaduesimo singolo discografico di Cristina D'Avena, pubblicato nel 1989. Il brano era la prima sigla del variet\u00e0 televisivo omonimo, scritta da Alessandra Valeri Manera su musica e arrangiamento di Carmelo Carucci. Sul lato B \u00e8 incisa la versione strumentale.\nEdizioni.\nEntrambi i brani sono stati inseriti nella compilation Fivelandia 7 e in numerose raccolte."}
{"id": "4390981", "revid": "287762", "url": "https://it.wikipedia.org/wiki?curid=4390981", "title": "Vilayet di \u00adAidin", "text": ""}
{"id": "4390985", "revid": "287762", "url": "https://it.wikipedia.org/wiki?curid=4390985", "title": "Vilayet di \u00adBitlis", "text": ""}
{"id": "4390992", "revid": "287762", "url": "https://it.wikipedia.org/wiki?curid=4390992", "title": "Vilayet di \u00adDiyarbekir", "text": ""}
{"id": "4390993", "revid": "22475", "url": "https://it.wikipedia.org/wiki?curid=4390993", "title": "Bobobobs (singolo)", "text": "Bobobobs \u00e8 il sessantatreesimo singolo discografico di Cristina D'Avena, pubblicato nel 1990. Il brano era la sigla della serie animata \"I Bobobobs\", scritta da Alessandra Valeri Manera su musica e arrangiamento di Carmelo Carucci. Sul lato B \u00e8 incisa la versione strumentale.\nEdizioni.\nEntrambi i brani sono stati inseriti nella compilation Cristina D'Avena e i tuoi amici in TV 4 e in numerose raccolte."}
{"id": "4390998", "revid": "1543377", "url": "https://it.wikipedia.org/wiki?curid=4390998", "title": "Sporting Clube do Pr\u00edncipe", "text": "Lo Sporting Clube do Pr\u00edncipe \u00e8 una societa calcistica dell'Isola di Principe con sede a S\u00e3o Tom\u00e9 e Pr\u00edncipe.\nFondato nel 1915 il club milita nella massima serie calcistica di S\u00e3o Tom\u00e9 e Pr\u00edncipe."}
{"id": "4390999", "revid": "599013", "url": "https://it.wikipedia.org/wiki?curid=4390999", "title": "Vilayet di \u00adH\u00fcdavendig\u00e2r", "text": ""}
{"id": "4391000", "revid": "767487", "url": "https://it.wikipedia.org/wiki?curid=4391000", "title": "Neuroftalmologia", "text": "La neuroftalmologia \u00e8 la branca dell'oftalmologia attinente alle malattie neurologiche che interessano il sistema visivo, sia afferente sia efferente. Lo specialista di riferimento \u00e8 definito neuroftalmologo.\nLa neuroftalmologia si sviluppa principalmente nei paesi anglosassoni dove la sottospecializzazione dei medici \u00e8 una realt\u00e0 diffusa da oltre mezzo secolo.\nAree di interesse.\nAlcuni classici esempi di sintomi e segni di interesse neuroftalmologico sono:\nAlcune tra le principali malattie di interesse neuroftalmologico:"}
{"id": "4391001", "revid": "287762", "url": "https://it.wikipedia.org/wiki?curid=4391001", "title": "Vilayet di \u00adKastamonu", "text": ""}
{"id": "4391002", "revid": "203575", "url": "https://it.wikipedia.org/wiki?curid=4391002", "title": "Nazionale di calcio del Canada olimpica", "text": ""}
{"id": "4391003", "revid": "2184720", "url": "https://it.wikipedia.org/wiki?curid=4391003", "title": "Alvin rock 'n' roll (singolo)", "text": "Alvin rock 'n' roll \u00e8 il sessantaquattresimo singolo della cantante italiana Cristina D'Avena, pubblicato nel 1990. Il brano era la sigla della serie animata omonima, scritta da Alessandra Valeri Manera su musica e arrangiamento di Carmelo Carucci. Sul lato B \u00e8 incisa la versione strumentale.\nEdizioni.\nEntrambi i brani sono stati inseriti nella compilation Cristina D'Avena e i tuoi amici in TV 4 e in numerose raccolte."}
{"id": "4391010", "revid": "1305772", "url": "https://it.wikipedia.org/wiki?curid=4391010", "title": "Henry Markram", "text": "Biografia.\nBlue Brain Project.\nDal 2005 ha collaborato alla realizzazione del progetto Blue Brain, avviato da IBM nel maggio 2005, volto a simulare un cervello. L'obiettivo del progetto non \u00e8 realizzare un'intelligenza artificiale ma studiare la struttura del cervello e le sue connessioni.\nHuman Brain Project.\nMarkram era direttore dello \"Human Brain Project\" un progetto scientifico nel campo dell'informatica e delle neuroscienze che mira a realizzare, entro il 2023, attraverso un supercomputer, una simulazione del funzionamento completo del cervello umano. Perse la posizione in seguito allo scandalo della lettera di lamentele nei suoi confronti firmata da 700 scienziati e colleghi. \nIl programma scientifico \u00e8 diretto da un'\u00e9quipe svizzera dell\"'Scuola politecnica federale di Losanna\" (\u00c9PFL), in collaborazione con pi\u00f9 di 90 universit\u00e0 e scuole di alta formazione di 22 differenti paesi.\nNel gennaio 2013 (insieme al progetto Graphene), HBP \u00e8 stato selezionato dalla Commissione europea tra i FET Flagships, i \"progetti faro\" di ricerca e sviluppo promossi dall'Unione europea: scelti da una rosa di sei candidati, i due progetti beneficeranno di un sostegno finanziario di 1 miliardo di euro lungo dieci anni."}
{"id": "4391019", "revid": "287204", "url": "https://it.wikipedia.org/wiki?curid=4391019", "title": "Kurgarra e Galatur", "text": "Kurgarra e Galatur sono due personaggi minori della mitologia sumera, babilonese e accadica.\nIl mito.\nKurgarra e Galatur sono conosciuti per i testi del poema della Discesa di Inanna negli Inferi.\nNel poema, Inanna, la dea sumera dell'amore, scende nel Kurnugi, l'oltretomba dei Sumeri e degli Assiri, nonostante il parere contrario degli altri dei, per porgere le sue condoglianze alla sorella Ereshkigal, dea degli inferi, per la morte di Gugalanna (in sumero \"Gud-gal-ana\", letteralmente \"Grande Toro del cielo\"), primo marito di Ereshkigal, ucciso da Gilgamesh ed Enkidu.\nL'uccisione del Toro celeste \u00e8 narrata nell'Epopea di Gilgamesh, un altro, e pi\u00f9 noto, mito mesopotamico che \u00e8 in realt\u00e0 ambientato alcuni anni dopo la discesa di Inanna agli inferi. Tali eventi, infatti, secondo l'Epopea di Gilgamesh, avvengono quando il re di Uruk era Gilgamesh, successore di Dumuzi, che era invece re di Uruk e marito di Inanna al tempo in cui il poema della Discesa della dea agli Inferi \u00e8 ambientato.\nNin\u0161ubur, l'ancella di Inanna, accompagna la dea fino alle porte degli inferi, e l\u00ec la attende, mentre la dea attraversa le sette porte del Kurnugi, custodite dal temibile Neti, lasciando ad ogni porta un indumento o un accessorio (nell'ordine: la corona, gli orecchini, la collana, la spilla, l'anello, il reggiseno ed infine il vestito), fino ad arrivare nuda e senza alcun potere al cospetto della sorella che, invece di ringraziarla della visita, e gelosa della sua bellezza e delle sue prerogative di dea dell'amore, la fa uccidere dal suo visir Namtar.\nNinshubur, dopo aver atteso invano la padrona per tre giorni, si reca disperata dagli dei Enlil e Nanna a chiedere aiuto, ma non trova che parole di velato rimprovero per la padrona, che non aveva voluto ascoltare i loro consigli. Gli dei del pantheon sumero, infatti, non hanno nessun potere nel Kurnugi.\nNinshubur si reca infine dal dio Enki, che, invece, decide di aiutarla: si pulisce le unghie delle mani e, con lo sporco che ne \u00e8 caduto, d\u00e0 vita a due creature: Kurgarra e Galatur, che non sono n\u00e9 umani n\u00e9 divinit\u00e0, n\u00e9 uomini n\u00e9 donne.\nKurgarra e Galatur si fanno quindi accompagnare da Ninshubur fino alle porte del Kurnugi, e, lasciata l'ancella di Inanna di nuovo sulla soglia, si addentrano nelle porte infernali, che non hanno nessun potere su di loro, visto che astutamente Enki li aveva creati con una natura non ben definita e quindi non categorizzabile secondo le rigide leggi infernali.\nLe due creature giungono fino alla stanza di Ereshkigal, dove, si siedono dapprima in silenzio, e poi, ogni volta che la terribile dea si auto-compiace per la sua bellezza, essi la lodano con complimenti ed adulazioni (non sappiamo se fossero sinceri, visto che Ereshkigal aveva l'aspetto di un pesce, con scaglie di serpente e piedi simili alle zampe di un cane).\nLa dea, compiaciuta, promette loro un dono, e i due le chiedono il cadavere di Inanna, esposto nella sua stanza infernale.\nEreshkigal non viene meno alla parola data e le due creature, dopo essersi profuse in ringraziamenti, portano la dea fuori dal Kurnugi, resuscitandola con l'acqua della vita che Enki aveva preventivamente fornito loro allo scopo.\nDato che, secondo le leggi del Kurnugi, ogni persona che esce dagli inferi deve essere sostituita con un'altra, Inanna, dopo aver rifiutato l'offerta di Ninshubur di andare negli inferi al suo posto, costringe invece il marito Dumuzi, il re di Uruk, a sostituirla, dopo aver scoperto che egli, invece di essere in lutto per la morte della moglie e dea, festeggiava invece sul trono l'inaspettato ritorno alla condizione di uomo non sposato."}
{"id": "4391022", "revid": "1452073", "url": "https://it.wikipedia.org/wiki?curid=4391022", "title": "Zero in condotta/Un mondo di magia", "text": "Zero in condotta/Un mondo di magia \u00e8 il sessantacinquesimo singolo discografico di Cristina D'Avena, pubblicato nel 1990. Il brano era la sigla della serie animata omonima, scritta da Alessandra Valeri Manera su musica e arrangiamento di Carmelo Carucci. La base musicale fu utilizzata anche per la sigla spagnola \"Nick Maravilla\" (1992). Sul lato B \u00e8 incisa \"Un mondo di magia\", sigla della seconda serie dell'anime \"Lo specchio magico\", scritta da Alessandra Valeri Manera su musica e arrangiamento di Massimiliano Pani. La base musicale fu utilizzata anche per la sigla francese Tommy et Magalie (1992).\nEdizioni.\nEntrambi i brani sono stati inseriti nella compilation Cristina D'Avena e i tuoi amici in TV 4 e in numerose raccolte."}
{"id": "4391032", "revid": "111798222", "url": "https://it.wikipedia.org/wiki?curid=4391032", "title": "Rayon Sports Football Club", "text": "Il Rayon Sports Football Club, meglio noto come Rayon Sports, \u00e8 una societ\u00e0 calcistica ruandese con sede nella citt\u00e0 di Nyanza.\nStoria.\nIl club \u00e8 stato fondato nel maggio 1968 nella citt\u00e0 di Nyanza, ma si trasfer\u00ec nella capitale, a Kigali, nel 1986, per poi ritornare alla sede originale nel 2012 a seguito di un accordo con le autorit\u00e0 del Distretto di Nyanza. Nel 2012, il club ha assorbito il Nyanza F.C., che era retrocesso nella seconda divisione nazionale al termine della stagione 2011-2012."}
{"id": "4391035", "revid": "767487", "url": "https://it.wikipedia.org/wiki?curid=4391035", "title": "Capitan Paperino", "text": "Capitan Paperino (\"Sea Scouts\") \u00e8 un film del 1939 diretto da Dick Lundy. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 30 giugno 1939, distribuito dalla RKO Radio Pictures.\nTrama.\nPaperino porta Qui, Quo e Qua al mare su una nave. Paperino agisce in qualit\u00e0 di capitano ed \u00e8 particolarmente orgoglioso della sua feluca. Qui, Quo e Qua per\u00f2 si dimostrano incapaci di salpare l'ancora e di ammainare la vela. La situazione degenera e, per via di una serie di circostanze, Paperino finisce con prendere il volo insieme alla vela. Qui, Quo e Qua cercano di aiutare lo zio a scendere, ma proprio in quel momento arriva uno squalo. Lo squalo si mette a inseguire Paperino, che riesce diverse volte a salvarsi. Quando per\u00f2 lo squalo finisce per rovinare la feluca di Paperino, quest'ultimo si infuria talmente tanto che decide di affrontarlo, riuscendo a sconfiggerlo tirandogli un pugno sul muso. Paperino e i suoi nipoti decidono quindi di tornare a riva.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4391039", "revid": "1428919", "url": "https://it.wikipedia.org/wiki?curid=4391039", "title": "Ali Khalif Galaid", "text": "Galaid aveva una notevole esperienza in tema di politica pubblica, diplomazia, pubblica amministrazione e business, materie che inoltre ha insegnato in varie universit\u00e0 pubbliche degli Stati Uniti.\nPrimi anni e formazione.\nAli Khalif Galaid nacque nel 1941 a Las Anod, capoluogo della regione settentrionale somala di Sol,e appartiene alla cabila dei Dulbahante, sottoclan dei Darod. Ha frequentato le scuole medie e superiori nella citt\u00e0 di Sheikh, nella regione nordoccidentale di Tug Dair. Ottenne una borsa di studio per frequentare l'Universit\u00e0 di Boston e vi studi\u00f2 dal 1963 al 1965, quando consegu\u00ec con lode il Bachelor of Arts in Scienze Politiche. Dal 1967 al 1969 frequent\u00f2 anche la Maxwell School of Citizenship and Public Affairs alla Syracuse University, ricevendo un master in pubblica amministrazione e maturando i requisiti per ottenere il Ph.D.. Scrisse e present\u00f2 la tesi di laurea nel 1971-72.\nLavoro nella pubblica amministrazione.\nParallelamente al percorso formativo Galaid inizi\u00f2 a lavorare nella pubblica amministrazione della Somalia. Dal 1966 al 1973 lavor\u00f2 al Somali Institute of Public Administration (SIPA) e al Somali Institute of Development Administration and Management (SIDAM), interrompendo solo per i due anni in cui, come scritto, frequent\u00f2 la Maxwell School. Tornato in Somalia nel 1969 divenne direttore del SIPA.\nNel luglio 1974 fu nominato Direttore Generale della Giohar Sugar Enterprises, la pi\u00f9 grande azienda di stato produttrice di zucchero in Somalia. In questo ruolo arriv\u00f2 a gestire 7.000 dipendenti e 9.000 ettari di terra per l'azienda, che alimentava il 10% delle entrate dello Stato.\nDal 1980 al 1982 ricopr\u00ec l'incarico di Ministro dell'industria nel governo di Barre. Nel 1988 fu chiamato a testimoniare dinanzi al tribunale di Milano nell'ambito del processo penale a carico di un giornalista de L'Europeo, Pietro Petrucci, accusato di diffamazione a seguito di una denuncia presentata nei suoi confronti dallo stesso governo somalo. In un suo articolo, Petrucci aveva dato conto di varie irregolarit\u00e0 riscontrate nel sistema della cooperazione italo-somala e, in particolare, aveva documentato la vicenda relativa ad una fabbrica di fertilizzanti, costruita alla periferia di Mogadiscio dall'azienda italo-francese Technipetrol, ritenuta assolutamente inutile e il cui finanziamento aveva causato una voragine nell'erario somalo; tale ammanco era stato poi colmato con i fondi italiani degli aiuti allo sviluppo. Nel corso della deposizione, Galaid sostenne che la costruzione della fabbrica non aveva alcuno scopo produttivo, ma rispondeva all'obiettivo di Barre di conseguire illecitamente i finanziamenti italiani; la scelta della Technipetrol sarebbe stata determinata dai buoni uffici di un italiano, gi\u00e0 procuratore ai tempi dell'AFIS.\nTra il 1996 e il 2000 inoltre Galaid fond\u00f2 e diresse la Somtel, compagnia privata somala di telecomunicazioni.\nCarriera politica ed accademica.\nNel 1979 Galaid fu nominato membro del Parlamento. Nel 1980 divenne Ministro dell'Industria nel governo di Siad Barre, posizione che avrebbe occupato fino al 1982. Quando infatti le tensioni incominciarono a salire all'interno del paese, Galaid insieme ad un gruppo di ministri riformatori abbandon\u00f2 il suo incarico e lasci\u00f2 la Somalia per evitare l'arresto da parte di Barre.\nDall'82 all'87 fu ricercatore al Weatherhead Center for International Affairs e di studi mediorientali all'Universit\u00e0 di Harvard. Dal 1989 al 1996 fu professore alla Maxwell School of Citizenship and Public Affairs alla Syracuse University.\nPrimo Ministro e attivit\u00e0 successive.\nGalaid partecip\u00f2 fin dall'inizio alla Conferenza nazionale di pace della Somalia convocata ad Arta, Gibuti, nel settembre del 1999. Dalla conferenza nacque il Governo Nazionale di Transizione, primo governo centrale somalo dal 1995, anno dal quale la Somalia mancava anche ufficialmente di un'autorit\u00e0 riconosciuta a livello internazionale. Nell'ottobre 2000 fu eletto Presidente del governo Abdiqasim Salad Hassan, che nomin\u00f2 Ali Khalif Galaid Primo Ministro, un ruolo che era vacante dal maggio 1993, quando Umar Arteh Ghalib aveva smesso di occuparlo. Il 14 ottobre Hassan e Galaid tornarono dal Gibuti in Somalia e nell'arco di pochi giorni scelsero tutti i membri del governo.\nPrincipale spina nel fianco del governo erano i signori della guerra, potentissimi leader locali emersi con la guerra civile somala che di fatto controllavano il paese con le proprie milizie e spesso erano in eterno conflitto tra loro. Galaid negozi\u00f2 con i pi\u00f9 potenti signori della guerra e riusc\u00ec a farne entrare alcuni nel governo. Altri invece si coalizzarono nella lotta al Governo Nazionale di Transizione alleandosi nel Consiglio di Riconciliazione e Restaurazione della Somalia.\nCon la sola forza della diplomazia, nel febbraio 2001 Galaid convinse l'Etiopia a ritirare subito le proprie truppe, che occupavano la regione sudoccidentale di Gedo dall'agosto 1996.\nDopo aver ricoperto il ruolo di Primo Ministro riprese la carriera accademica insegnando dal settembre 2002 al giugno 2007 al Hubert H. Humphrey Institute of Public Affairs dell'Universit\u00e0 del Minnesota.\nNegli ultimi anni Galaid \u00e8 tornato ad interessarsi di politica. Infatti \u00e8 tra i fondatori ed i pi\u00f9 forti sostenitori del Khatumo, Stato autonomo somalo nato nel 2012 per iniziativa del suo clan, i Dulbahante. \u00c8 stato soprattutto grazie all'opera di Galaid che il Khatumo ha ricevuto il sostegno da parte del Governo Federale di Transizione; comunque, formalmente Galaid non occupa nessuna posizione nell'amministrazione del nuovo Stato.\nAltri progetti.\n "}
{"id": "4391042", "revid": "228587", "url": "https://it.wikipedia.org/wiki?curid=4391042", "title": "Planet Rock", "text": ""}
{"id": "4391043", "revid": "22475", "url": "https://it.wikipedia.org/wiki?curid=4391043", "title": "Le avventure di Teddy Ruxpin (singolo)", "text": "Le avventure di Teddy Ruxpin \u00e8 il sessantaseiesimo singolo discografico di Cristina D'Avena, pubblicato nel 1990. Il brano era la sigla della serie animata omonima, scritta da Alessandra Valeri Manera su musica e arrangiamento di Carmelo Carucci. Sul lato b \u00e8 incisa la versione strumentale.\nEdizioni.\nEntrambi i brani sono stati inseriti nella compilation Fivelandia 8 e in numerose raccolte."}
{"id": "4391047", "revid": "793215", "url": "https://it.wikipedia.org/wiki?curid=4391047", "title": "Simone Santi", "text": "Oltre alle partite di campionato e coppa in Italia, ha arbitrato anche incontri internazionali in Giappone, Corea del sud, Brasile, Argentina, Germania, Francia, Polonia, Russia, Regno Unito, Spagna, Portogallo, Turchia, Grecia ed Iran.\nBiografia.\nNato in Umbria e di professione giornalista televisivo. Vive a Citt\u00e0 di Castello.\nCarriera.\nInizia ad arbitrare negli anni ottanta, nel 1994 diventa arbitro di Serie A, nel 2001 raggiunge il ruolo di arbitro internazionale FIVB. Nel 2007 viene designato per la World cup FIVB e nel 2009 per la Grand Champions Cup FIVB. Nel 2010 \u00e8 designato in tre gare di European Champions League, nel Final round della FIVB World League in Argentina e nel Campionato del mondo maschile in Italia, di cui a Roma arbitra la finale Brasile-Cuba.\nNel 2011, su nomina del FIVB Board of Administration, diventa FIVB Referee, cio\u00e8 entra nel gruppo dei migliori 15 arbitri di pallavolo in attivit\u00e0 nel mondo. Nel 2012 \u00e8 designato alle Olimpiadi di Londra, durante le quali arbitra 8 incontri.Nel 2013 ha arbitrato la Finale del Campionato Mondiale per club a Zurigo. Nel 2014 ha diretto il suo secondo Mondiale Maschile, in Polonia, dove ha diretto 11 gare tra le quali la semifinale Brasile - Francia.\n. Nel 2018 l'FIVB ha convocato Simone Santi per il terzo Mondiale Maschile che si \u00e8 svolto in Italia. In carriera ha arbitrato 18 finali scudetto di Serie A1 e 6 finali di Coppa Italia.\nIl 21 Aprile 2021 arbitra, in occasione della finale scudetto tra Coneagliano e Novara, la sua ultima partita in carriera.\nAmbasciatore dell'Umbria nel Mondo.\nLa Regione dell'Umbria ha nominato, il 4 marzo 2019, Simone Santi Ambasciatore dell'Umbria nel Mondo per meriti sportivi. Simone Santi \u00e8 stato ricevuto nel Salone d'Onore della Regione Umbria dalla Presidente Catiuscia Marini e dall'Assessore Regionale allo sport Fabio Paparelli per il conferimento dell'importante onorificenza.\nStella di Bronzo del CONI.\nSu iniziativa del Presidente Nazionale del CONI Giovanni Malag\u00f2 e del Presidente del CONI Umbria Domenico Ignozza, il 13 dicembre 2016 Simone Santi \u00e8 stato insignito della Stella di Bronzo al valore sportivo.\nAlcune delle principali partite arbitrate da Santi:"}
{"id": "4391049", "revid": "203575", "url": "https://it.wikipedia.org/wiki?curid=4391049", "title": "Nazionale di calcio del Venezuela olimpica", "text": ""}
{"id": "4391050", "revid": "228587", "url": "https://it.wikipedia.org/wiki?curid=4391050", "title": "Sergej Filippovi\u010d Kovalik", "text": "Biografia.\nFiglio di un colonnello, studi\u00f2 nella scuola militare di Mosca, di Vilnius e poi di San Pietroburgo, dove si diplom\u00f2 nel 1864. S'iscrisse alla Facolt\u00e0 di matematica dell'Universit\u00e0 di San Pietroburgo, trasferendosi nel 1868 in quella di Kiev, dove si \u00e8 laure\u00f2 nel 1869.\nCerc\u00f2 di organizzare nella provincia di Mglin scuole rurali per contadini e entr\u00f2 in relazione con Aleksandr Dolgu\u0161in. Nell'autunno del 1873, era a San Pietroburgo dove, in collegamento con Feofan Lermontov, form\u00f2 un gruppo di propaganda anarchico. Per conoscere Bakunin, alla fine dell'anno and\u00f2 in Svizzera e qui conobbe anche Lavrov e Tka\u010d\u00ebv. Tornato in Russia nel febbraio del 1874, prosegu\u00ec l'opera di propaganda tra gli studenti di Char'kov. Successivamente, oper\u00f2 a Mosca, a Jaroslavl', a Kostroma, a Ni\u017enij Novgorod, a Kazan' e a Saratov, lavorando nella tipografia Pelkonen alla stampa di pubblicazioni illegali.\nSfuggito alla cattura quando la polizia scopr\u00ec l'attivit\u00e0 del gruppo di Saratov, nel giugno del 1874 era a Nikolaevsk, dove con il medico Aleksandr Kad'jan fece propaganda tra i contadini. Il mese dopo era a Samara, dove fu arrestato con Viktor Osta\u0161kin, Nade\u017eda Golovina e Porfirij Vojnaral'skij il 24 luglio 1874. Trasferito prima nelle prigioni di Mosca e poi nella fortezza di Pietro e Paolo di Pietroburgo, vi fu detenuto fino al 24 dicembre, quando fu portato nella Casa di detenzione preventiva in attesa del processo, da dove cerc\u00f2 di fuggire con Vojnaral'skij per due volte, nel marzo e nell'aprile del 1876.\nFu pertanto rinchiuso nuovamente in fortezza fino al processo, nel quale fu imputato di preparazione e partecipazione ad associazione sovversiva e incitamento alla rivolta. Rifiut\u00f2 di rispondere alle domande dei giudici e, il 4 febbraio 1878 fu condannato a dieci anni di lavori forzati. In luglio fu trasferito alla fortezza di Novoborisoglebsk, nella provincia di Char'kov, poi, nella primavera del 1881 nel carcere di Mcensk e di qui, in Siberia, nel campo di Kara. Nel 1892, scontata la pena ma in libert\u00e0 vigilata, ebbe il permesso di trasferirsi a Irkutsk.\nNel 1898 pot\u00e9 rientrare nella Russia europea e si stabil\u00ec a Minsk, lavorando come capo contabile al Monopolio della fabbricazione della vodka. Dopo la Rivoluzione d'Ottobre fu presidente del Consiglio provinciale e docente di matematica al Politecnico di Minsk. Fu anche membro della Societ\u00e0 degli ex-detenuti ed esiliati politici (Ob\u0161\u010destvo byv\u0161ich politkator\u017ean i ssyl'noposelencev) di Minsk e collabor\u00f2 alla rivista \u00ab Katorga i ssylka \u00bb (Lavori forzati ed esilio).\nMor\u00ec nel 1926 e fu sepolto nel cimitero militare di Minsk."}
{"id": "4391051", "revid": "729019", "url": "https://it.wikipedia.org/wiki?curid=4391051", "title": "Hanriot H.110", "text": "L'Hanriot H.110, citato anche H-110, fu un caccia monomotore ad ala bassa sviluppato dall'azienda aeronautica francese Hanriot nei primi anni trenta e rimasto allo stadio di prototipo.\nRealizzato in base alla specifica 1930 C1 emessa dal Service technique de l'a\u00e9ronautique (STA\u00e9) per conto dell'A\u00e9ronautique Militaire, la componente aerea dell'Arm\u00e9e de terre (l'esercito francese), valutato assieme ad altri undici concorrenti venne giudicato non idoneo preferendogli il monoplano ad ala bassa Dewoitine D.500, e di conseguenza il suo sviluppo venne abbandonato.\nStoria del progetto.\nNel 1930, quando oramai il \"legier Chasse\" \"Jockey\" detto anche \"Plan Caquot\", programma per la realizzazione di un caccia leggero, venne giudicato un insuccesso, per ovviare alla necessit\u00e0 di sostituire il parco velivoli oramai inadeguato il Service technique de l'a\u00e9ronautique (STA\u00e9) emise una specifica C1, relativa cio\u00e8 ad un nuovo modello da caccia monoposto. I requisiti, gi\u00e0 espressi nel 1928, erano relativi ad un velivolo dotato di ottima visibilit\u00e0, cellula con coefficiente di robustezza pari a 16, velocit\u00e0 massima raggiungibile di almeno 327 km/h a 3\u00a0500 m ed un armamento comprendente due mitragliatrici Vickers calibro 7,7 mm costruite su licenza dalla Manufacture d'Armes de Ch\u00e2tellerault (MAC). Una modifica successiva, datata 26 gennaio 1931, specificava la necessit\u00e0 di utilizzare un motore aeronautico con una cilindrata tra i 26 ed i 30 L dotato di compressore meccanico portando la velocit\u00e0 massima a 350 km/h a 4\u00a0000 m.\nAl concorso risposero le principali aziende aeronautiche nazionali che presentarono non meno di 10 progetti, concretizzatisi in 12 diversi prototipi, quasi tutti disegnati attorno all'Hispano-Suiza 12Xbrs, un 12 cilindri a V da 26 L in grado di erogare una potenza pari a 650 hp (485 kW) alla quota di 4\u00a0500 m (14\u00a0765 ft), scelto per la sua dimostrata affidabilit\u00e0 e contenuta superficie frontale rispetto ai modelli allora disponibili.\nIn risposta alla specifica 1930 C1 emessa in quell'anno dal Service Technique de l'Aeronautique, integrata successivamente nel gennaio 1931, la Soci\u00e9t\u00e9 des monoplans Hanriot present\u00f2 il prototipo H.110 progettato dall'ingegnere Jean Biche. L'aereo era un caccia monoposto con fusoliera a travi di coda, di costruzione interamente metallica, dotato di un propulsore Hispano-Suiza 12Xbrs raffreddato a liquido erogante 500 hp, sovralimentato, e posto in posizione spingente all'estremit\u00e0 posteriore della navicella. Il motore azionava un'elica tripala metallica. Un radiatore ad anello Chausson, montato nel muso della navicella, era realizzato con un cono mobile per regolare il flusso d'aria. L'H.110 era pi\u00f9 grande e pi\u00f9 pesante di tutti i caccia presentati nella competizione, dotato di un armamento su due mitragliatrici fisse MAC calibro 7,5 mm. Il prototipo vol\u00f2 per la prima volta nel marzo 1933. Durante le prove di volo l'aereo si rivel\u00f2 pi\u00f9 lento e meno maneggevole rispetto alla maggior parte dei suoi concorrenti. Il 23 novembre dello stesso anno la commissione esaminatrice decret\u00f2 vincitore del concorso il monoplano Dewoitine D.500.\nDopo il fallimento dell'H-110 la Hanriot riport\u00f2 il velivolo presso lo stabilimento di Bourges, modificandolo profondamente. Sulla nuova versione del velivolo, denominata H-115, venne installata una versione aggiornata del motore Hispano-Suiza 12Xbrs che sviluppava una potenza di 690 CV, ed azionava un'elica quadripala metallica. L'armamento venne modificato e potenziato, installando al posto delle due mitragliatrici un cannone APX da 33 mm. In questa nuova versione l'aereo vol\u00f2 per la prima volta nell'aprile 1934. Nel novembre dello stesso anno l'H-115 ricevette ulteriori modifiche. Le prove militari terminarono nel giugno 1935, ma il velivolo non suscit\u00f2 alcun interesse."}
{"id": "4391053", "revid": "121658", "url": "https://it.wikipedia.org/wiki?curid=4391053", "title": "Fennesz", "text": ""}
{"id": "4391054", "revid": "767487", "url": "https://it.wikipedia.org/wiki?curid=4391054", "title": "Armando Bernabiti", "text": "Biografia.\nArmando Bernabiti nacque a Crevalcore, in provincia di Bologna, nel 1900. Dopo aver conseguito nel 1922 la licenza in disegno architettonico presso l'Accademia di Belle Arti di Bologna, lavor\u00f2 nel 1924 in Francia e poi a Roma all'Istituto Case Popolari.\nAssunto a Rodi nel 1927 nell'Ufficio Architettura della Direzione OO.PP. del Dodecaneso, in coppia con Rodolfo Petracco oper\u00f2 a stretto contatto con il governatore del Possedimento Mario Lago, progettando una impressionante quantit\u00e0 di edifici pubblici e privati. I suoi lavori pi\u00f9 significativi sono a Rodi (Terme di Calitea, Teatro Puccini, Istituto di biologia marina - acquario, Stabilimento balneare la Ronda, Chiesa di S. Francesco, Casa Littoria), a Coo ricostruita dopo il terremoto del 1933 (Asilo Infantile, Casa del Fascio, Casa del Balilla, Sinagoga, villa Brunetti) e nella citt\u00e0 di nuova fondazione di Portolago, accanto alla base militare sull'isola di Lero (Albergo Roma, Cinema teatro, Municipio, Casa del Balilla, Case per ufficiali e sottufficiali). Assieme a Rodolfo Petracco propose \u00abopere eccellenti 'stile Novecento', mediato da canoni razionalisti\u00bb, lavori di alta qualit\u00e0 e dotati di caratteri specifici non sempre riconducibili al modello di architettura coloniale.\nMor\u00ec nel suo paese natale nel 1970.\nOpere realizzate.\nRodi (Isola di Rodi):\nPortolago (ora Lakki - Isola di Leros):\nCoo (Isola di Coo):"}
{"id": "4391055", "revid": "1305772", "url": "https://it.wikipedia.org/wiki?curid=4391055", "title": "Document Freedom Day", "text": "Il Document Freedom Day (DFD) \u00e8 una giornata mondiale \"per la celebrazione degli Standard Aperti e dei formati di documento liberi\". Si svolge l'ultimo mercoled\u00ec di marzo.. Il Document Freedom Day \u00e8 stato celebrato per la prima volta il 26 marzo 2008, ed \u00e8 organizzato e finanziato dalla Free Software Foundation Europe e da volontari.\nSecondo Ars Technica, oltre \"200 gruppi in 60 paesi\" sono attivamente coinvolti nel DFD.\nNel 2013 il DFD \u00e8 tenuto mercoled\u00ec 27 marzo.\nRelazioni con il Software Libero.\nIl Document Freedom Day \u00e8 una campagna sugli Standard Aperti e i formati di documento, orientata ad un pubblico non specialistico. Gli standard aperti rendono la comunicazione indipendente dai produttori di software. Inoltre, permette agli utenti \"di comunicare e lavorare utilizzando Software Libero.\"\nRelazione con gli Standard Aperti.\nSecondo documentfreedom.org \"Gli Standard Aperti sono essenziali per l'interoperabilit\u00e0 e la libert\u00e0 di scelta basata sui meriti dei differenti applicativi software. Essi forniscono libert\u00e0 dal data lock-in e dal conseguente vendor lock-in. Questo rende gli Standard Aperti essenziali per governi, aziende, organizzazioni e utenti individuali.\"\nLa definizione di standard aperto per il DFD.\nSecondo documentfreedom.org, gli Standard Aperti dovrebbero essere:"}
{"id": "4391056", "revid": "673733", "url": "https://it.wikipedia.org/wiki?curid=4391056", "title": "Meskiangasher", "text": ""}
{"id": "4391057", "revid": "62004", "url": "https://it.wikipedia.org/wiki?curid=4391057", "title": "Vladimir Samsonov", "text": ""}
{"id": "4391058", "revid": "22475", "url": "https://it.wikipedia.org/wiki?curid=4391058", "title": "Cri Cri (singolo)", "text": "Cri Cri \u00e8 il sessantasettesimo singolo discografico di Cristina D'Avena, pubblicato nel 1990. Il brano era la sigla della serie televisiva omonima, scritta da Alessandra Valeri Manera su musica e arrangiamento di Carmelo Carucci. Sul lato b \u00e8 incisa la versione strumentale.\nEdizioni.\nEntrambi i brani sono stati inseriti nell'LP monografico dedicato alla serie Cri Cri (album) e in numerose raccolte."}
{"id": "4391060", "revid": "1452073", "url": "https://it.wikipedia.org/wiki?curid=4391060", "title": "Al circo, al circo", "text": "Al circo, al circo \u00e8 il sessantottesimo singolo discografico di Cristina D'Avena, pubblicato nel 1990. Il brano era la seconda sigla del variet\u00e0 televisivo omonimo, scritta da Alessandra Valeri Manera su musica e arrangiamento di Carmelo Carucci. Sul lato B \u00e8 incisa la versione strumentale.\nEdizioni.\nEntrambi i brani sono stati inseriti nella compilation \"Fivelandia 8\" e in numerose raccolte."}
{"id": "4391063", "revid": "1149807", "url": "https://it.wikipedia.org/wiki?curid=4391063", "title": "Assassination Classroom", "text": " \u00e8 un manga \"sh\u014dnen\" realizzato da Y\u016bsei Matsui. Ha iniziato la serializzazione in Giappone sul numero 31 della rivista \"Weekly Sh\u014dnen Jump\", il 2 luglio 2012 e si \u00e8 concluso il 25 marzo 2016. In Italia il manga \u00e8 pubblicato da Planet Manga a partire dall'8 maggio 2014.\nLa serie ha avuto una trasposizione in due special animati, un anime che \u00e8 andato in onda dal 9 gennaio al 19 giugno 2015 ed un film live-action per nel marzo dello stesso anno. Una seconda serie anime \u00e8 stata trasmessa dal 7 gennaio al 30 giugno 2016.\nTrama.\nNella scuola media Kunugigaoka viene presentato un nuovo e alquanto bizzarro insegnante agli studenti della classe 3-E. Si tratta infatti di un essere munito di tentacoli, dalla testa rotonda, capace di muoversi a 20 volte la velocit\u00e0 del suono e il cui colore della pelle varia a seconda del suo stato d'animo. Prima di presentarsi alla sua nuova classe, polverizza parte della luna, rendendola per sempre a forma di falce. L'essere misterioso dichiara che entro la fine dell'anno distrugger\u00e0 anche la Terra, ma, per oscure ragioni, decide, nel frattempo, di mettersi ad insegnare alle scuole medie. Avendo praticamente il mondo intero sotto il suo controllo, il governo giapponese, seppur riluttante, decide di esaudire la sua richiesta, a condizione che non faccia del male agli studenti. Cos\u00ec, gli studenti finiscono per chiamarlo scherzosamente Korosensei, il professore invulnerabile. Lungo il loro percorso per diventare sicari professionisti, quegli stessi studenti lo accolgono ogni giorno con tentativi di assassinio, cercando di ucciderlo per salvare il pianeta e per ricevere dal governo i 10 miliardi di yen della ricompensa.\nPersonaggi principali.\nAltri personaggi.\n\"Doppiato da:\" Davide Albano (ed. italiana)\n\"Doppiato da:\" Diego Baldoin (ed. italiana)\nMedia.\nManga.\nIl primo capitolo del manga \u00e8 stato pubblicato su \"Weekly Sh\u014dnen Jump\" numero 31 del 2012 mentre il primo volume \u00e8 uscito il 2 novembre 2012 sotto l'etichetta Jump Comics. Per l'Italia, Planet Manga ha annunciato il manga durante Lucca Comics &amp; Games 2013. Previsto inizialmente per luglio, il primo volume esce l'8 maggio 2014 con allegati degli adesivi speciali della serie.\nIn Nord America il manga \u00e8 licenziato da Viz Media che pubblica i volumi, sia in versione cartacea sia in versione digitale, da dicembre 2014.\nAnime.\nDurante il \"Jump Super Anime Festa\" del 2013 \u00e8 stato proiettato uno special di 30 minuti chiamato \"Ansatsu ky\u014dshitsu: Sh\u016bgaku ryok\u014d-hen\", diretto da Keiji Gotoh per lo studio di animazione Brain's Base; lo special \u00e8 stato poi inserito in un DVD venduto insieme all'edizione speciale del settimo volume del manga. Un secondo special \u00e8 stato proiettato durante il \"Jump Festa\" nel 2014 che racconta una storia inedita non mostrata nel manga, questo special viene chiamato anche episodio 0.\nNel numero di luglio di \"Comic News\" di Sh\u016beisha \u00e8 stata annunciata la trasposizione animata del manga che \u00e8 andata in onda su Fuji TV il venerd\u00ec notte dal 9 gennaio al 19 giugno 2015. L'adattamento \u00e8 stato realizzato dallo studio Lerche, con Seiji Kishi come direttore e con doppiatori differenti rispetto all'episodio speciale mandato in onda durante il \"Jump Festa\" 2013. In Italia, la serie \u00e8 andata in onda a partire dal 9 novembre 2015 su Man-ga. Una seconda serie, che ha avuto lo stesso staff, \u00e8 andata in onda dal 7 gennaio al 30 giugno 2016.\nIl 18 novembre 2021 Yamato Video ha annunciato il doppiaggio italiano della serie. Quest'ultimo viene pubblicato dal 7 gennaio 2022 sul canale \"Anime Generation\" di Prime Video.\nAltri media.\nInsieme all'annuncio dell'anime, \u00e8 stata annunciata anche la trasposizione in un film live action, \"Assassination Classroom\" uscito il 21 marzo 2015, diretto da Eiichiro Hasumi e sceneggiato da Tatsuya Kanzawa. Ry\u014dsuke Yamada, Masaki Suda, Kippei Shiina e Kang Ji-young interpretano rispettivamente Nagisa Shiota, Karma Akabane, Tadaomi Karasuma e Irina Jelavic mentre il personaggio di Koro-sensei verr\u00e0 realizzato completamente in CGI. Per la location della scuola \u00e8 stata usata una scuola elementare abbandonata nel distretto del Kant\u014d mentre le riprese del film si sono svolte tra il 31 agosto e met\u00e0 ottobre 2014.\nIl personaggio di Koro-sensei \u00e8 stato inserito come personaggio giocabile nel videogioco \"J-Stars Victory Vs\". Inoltre il 12 marzo 2015 \u00e8 stato pubblicato un videogioco per Nintendo 3DS intitolato \"Assassination Classroom: Kuro-Sensei Dai Houimou\".\nIl 25 marzo 2016 \u00e8 uscito un ulteriore film live action intitolato \"\", il quale prosegue le vicende narrate nella prima pellicola.\nIl 19 novembre 2016 \u00e8 stata proiettato un film d'animazione intitolato \"Assassination Classroom the Movie\", il quale funge da riassunto alla serie animata, aggiungendo per\u00f2 una storia inedita. In Italia \u00e8 stato annunciato al Lucca Comics &amp; Games 2019 e verr\u00e0 distribuito ad opera di Yamato Video.\nAccoglienza.\nLa serie ha riscosso subito successo in Giappone raggiungendo 1.600.000 copie stampate con soli due volumi, raggiungendo in seguito i 12 milioni di copie stampate con i primi 12 volumi. All'uscita del primo volume vennero stampate solo 300.000 copie, numero poi arrivato ad 1.000.000 dopo soli 7 mesi. La serie risulta al settimo posto sia tra i manga pi\u00f9 venduti dal 19 novembre 2012 al 19 maggio 2013 con 2.500.000 di copie vendute sia tra i manga pi\u00f9 venduti nell'anno fiscale 2013 con oltre 4.500.000 copie vendute. Nel primo semestre del 2014 \"Assassination Classroom\" ha venduto quasi 2.800.000 copie. Arrivati ad ottobre 2014 il volume 11 ha venduto pi\u00f9 di 537.000 copie.\nA gennaio 2013 la serie ottiene una nomination alla sesta edizione dei Manga Taish\u014d Awards, un premio dedicato ai manga pi\u00f9 nuovi che non abbiano superato l'ottavo volume, aggiudicandosi il sesto posto. In occasione del Zenkoku Shotenin ga Eranda Osusume Comic 2013 risulta anche la serie pi\u00f9 raccomandata dai librai giapponesi. La rivista \"Da Vinci Magazine\" l'ha inserito al secondo posto nella classifica \"Fumetto dell'anno\" per la prima met\u00e0 del 2013 tra i manga indirizzati ad un pubblico maschile. Tra i manga indirizzati ad un pubblico maschile ottiene anche il primo posto nel \"Kono manga ga sugoi 2014\", un \"guidebook\" stilato da 400 professionisti del campo dell'editoria. A marzo 2014, il manga ottiene una nomination alla 18\u00aa edizione del Premio culturale Osamu Tezuka.\nLorenzo Campanini di MangaForever ha classificato \"Assassination Classroom\" come il migliore manga con protagonista un assassino.\nIl sito web Goo Ranking ha intervistato lettori di \"Weekly Sh\u014dnen Jump\" tra il 19 giugno e il 3 luglio 2020 e questi hanno classificato la serie al terzo posto tra quelle pi\u00f9 commoventi pubblicate dalla rivista.\nNel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Assassination Classroom\" si \u00e8 classificata al 51\u00ba posto."}
{"id": "4391066", "revid": "22475", "url": "https://it.wikipedia.org/wiki?curid=4391066", "title": "Niente paura, c'\u00e8 Alfred! (singolo)", "text": "Niente paura, c'\u00e8 Alfred! \u00e8 il sessantanovesimo singolo discografico di Cristina D'Avena, pubblicato nel 1990. Il brano era la sigla della serie animata omonima, scritta da Alessandra Valeri Manera su musica e arrangiamento di Carmelo Carucci. Sul lato b \u00e8 incisa la versione strumentale.\nEdizioni.\nEntrambi i brani sono stati inseriti nella compilation Fivelandia 8 e in numerose raccolte."}
{"id": "4391070", "revid": "287204", "url": "https://it.wikipedia.org/wiki?curid=4391070", "title": "Amici Puffi", "text": "Amici Puffi \u00e8 il settantesimo singolo discografico di Cristina D'Avena, pubblicato nel 1990. Il brano era la dodicesima sigla della serie animata I Puffi, scritta da Alessandra Valeri Manera su musica e arrangiamento di Vincenzo Draghi. Sul lato b \u00e8 incisa la versione strumentale.\nEdizioni.\nIl brano \u00e8 inserito nella compilation Fivelandia 8 e in numerose raccolte."}
{"id": "4391073", "revid": "1451528", "url": "https://it.wikipedia.org/wiki?curid=4391073", "title": "John Deere 9630", "text": "Il John Deere 9630 \u00e8 un Trattore agricolo prodotto dalla John Deere.\n\u00c8 uno dei pi\u00f9 grandi trattori in produzione nel mondo ed il pi\u00f9 grande prodotto dalla John Deere al suo debutto nel 2007 e fino al termine della sua produzione avvenuto nel 2011.\nIl 9630 \u00e8 dotato di un propulsore diesel da 826,7 pollici cubi di cilindrata con sei cilindri che eroga da 530 cavalli. \u00c8 un trattore articolato con tutte e quattro le ruote motrici e della stessa dimensione. Il peso raggiunge le 25 tonnellate.\nNonostante sia il trattore pi\u00f9 grande del mondo ancora in produzione, il record assoluto spetta ancora al Big Bud 747\nVariante con cingoli.\n\u00c8 anche disponibile il modello 9630T con cingoli gommati che a differenza del modello 9630 non \u00e8 articolato."}
{"id": "4391075", "revid": "22475", "url": "https://it.wikipedia.org/wiki?curid=4391075", "title": "Peter Pan (singolo Cristina D'Avena)", "text": "Peter Pan \u00e8 il settantunesimo singolo discografico di Cristina D'Avena, pubblicato nel 1991. Il brano era la sigla dell'anime omonimo, scritta da Alessandra Valeri Manera su musica e arrangiamento di Carmelo Carucci. Sul lato b \u00e8 incisa la versione strumentale.\nEdizioni.\nEntrambi i brani sono stati inseriti nella compilation Cristina D'Avena e i tuoi amici in TV 5 e in numerose raccolte."}
{"id": "4391077", "revid": "22475", "url": "https://it.wikipedia.org/wiki?curid=4391077", "title": "Pap\u00e0 Gambalunga (singolo)", "text": "Pap\u00e0 Gambalunga \u00e8 il settantaduesimo singolo discografico di Cristina D'Avena,pubblicato nel 1991 e distribuito da C.G.D. Messaggerie Musicali S.p.A.\nIl brano.\nIl brano era la sigla dell'anime omonimo, scritta da Alessandra Valeri Manera su musica e arrangiamento di Carmelo Carucci. Sul lato b \u00e8 incisa la versione strumentale.\nEdizioni.\nEntrambi i brani sono stati inseriti nella compilation Fivelandia 9 \u2013 Le pi\u00f9 belle sigle originali dei tuoi amici in TV e in numerose raccolte."}
{"id": "4391079", "revid": "767487", "url": "https://it.wikipedia.org/wiki?curid=4391079", "title": "Chuck Dalton", "text": "Carriera.\nDalton complet\u00f2 gli studi pratic\u00f2 vari sport a livello di high school presso il South Collegiate Institute di London in Ontario, tra i quali il football americano nel ruolo di quarterback.\nDopo il diploma intraprese gli studi in economia alla University of Western Ontario, dove divenne uno dei giocatori pi\u00f9 importanti della squadra di basket giocando da centro. Gioc\u00f2 poi nel Tillsonburg Livingston (squadra della Contea di Oxford (Ontario)) vincendo il campionato nazionale amatoriale nel 1952, il che gli valse la convocazione da parte del per i Giochi olimpici di Helsinki, dove gioc\u00f2 come guardia.\nAll'attivit\u00e0 cestistica affianc\u00f2 quella di giocatore di baseball: milit\u00f2 infatti a lungo nei London Majors, squadra canadese con sede a London."}
{"id": "4391084", "revid": "22475", "url": "https://it.wikipedia.org/wiki?curid=4391084", "title": "Il mistero della pietra azzurra (singolo)", "text": "Il mistero della pietra azzurra \u00e8 il settantatreesimo singolo discografico di Cristina D'Avena, pubblicato nel 1991 e distribuito da C.G.D. Messaggerie Musicali S.p.A.\nIl brano.\nIl brano era la sigla dell'anime omonimo, scritta da Alessandra Valeri Manera su musica e arrangiamento di Ninni Carucci. La base musicale fu utilizzata anche per la versione spagnola \"El misterio de la piedra azul\". Sul lato b \u00e8 incisa la versione strumentale. Il disco rappresenta l'ultima stampa in vinile di un singolo per la cantante, nonch\u00e9 l'ultima sigla televisiva italiana di un cartone animato ad essere stampata in formato 45 giri negli anni novanta.\nEdizioni.\nEntrambi i brani sono stati inseriti nella compilation Fivelandia 9 \u2013 Le pi\u00f9 belle sigle originali dei tuoi amici in TV e in numerose raccolte."}
{"id": "4391086", "revid": "599013", "url": "https://it.wikipedia.org/wiki?curid=4391086", "title": "Jean Bouin", "text": "Biografia.\nPrese parte ai Giochi olimpici di Londra 1908 nella gara dei 1500 metri piani (dove non riusc\u00ec a qualificarsi per la finale) e nei 3 miglia a squadre; in quest'ultima gara corse con i connazionali Louis Bonniot de Fleurac, Joseph Dr\u00e9her, Paul Lizandier, Alexandre Fayollat. Bouin fu squalificato, ma ricevette comunque la medaglia di bronzo conquistata dalla sua squadra.\nNel 1912 partecip\u00f2 alle Olimpiadi di Stoccolma conquistando la medaglia d'argento nei 5000 metri piani. \nTitolare del record mondiale nei 5000 metri, questo venne battuto solo nel 1934 da Roger Rochard e poi da Jacques Vernier nel 1948, mentre il suo record mondiale di 10.000 metri cadde solo nel 1942 (Lalanne). Il 16 novembre 1911 allo stadio Colombes, Jean Bouin batt\u00e9 il record mondiale delle 6 miglia in 29 min 51 sec 6, il record del mondo per la mezz'ora con 9,721\u00a0km e il record del mondo in 10.000 m in 30 min 58 sec 8 10 Nel luglio 1912 alle Olimpiadi di Stoccolma, Jean Bouin batt\u00e9 il record del mondo delle 3 miglia in 14 min 07 sec 2, dei 15\u00a0km con 47 min 18 6 secondi, il record del mondo di 11 miglia in 55 min 54 sec. Bouin fu il primo uomo a correre pi\u00f9 di 19\u00a0km in un'ora.\nMor\u00ec combattendo per la Francia nei primi mesi della Prima guerra mondiale. Molti stadi portano il suo nome in francese, tra cui lo Stadio Jean Bouin di Parigi e lo stadio omonimo di Angers, situato sempre in Francia."}
{"id": "4391088", "revid": "838137", "url": "https://it.wikipedia.org/wiki?curid=4391088", "title": "Coppa CEV 1997-1998 (femminile)", "text": "La Coppa CEV di pallavolo femminile 1997-1998 \u00e8 stata la 18\u00aa edizione del terzo torneo pallavolistico europeo per squadre di club; iniziata con la fase preliminare il 28 novembre 1997, si \u00e8 conclusa con la final-four di Mulhouse, in Francia, l'8 marzo 1998. Al torneo hanno partecipato 46 squadre e la vittoria finale \u00e8 andata per la terza volta alla Pallavolo Reggio Emilia.\nFinal-four.\nLa final four si \u00e8 disputata a Mulhouse (). Le semifinali si sono giocate il 7 marzo mentre le finali per il terzo e il primo posto l'8 marzo."}
{"id": "4391092", "revid": "767487", "url": "https://it.wikipedia.org/wiki?curid=4391092", "title": "Babken Ararktsyan", "text": "Babken Gurgenovich Ararktsyan (in armeno \u0532\u0561\u0562\u056f\u0565\u0576 \u0531\u0580\u0561\u0580\u0584\u0581\u0575\u0561\u0576), \u00e8 stato presidente dell'Assemblea Nazionale dell'Armenia dal 1991 al 1998.\nBiografia accademica.\nLaureatosi nel 1963 all'Universit\u00e0 Statale di Yerevan, ha insegnato matematica all'Universit\u00e0 Statale Lomonosov di Mosca fino al 1966. Quindi, \u00e8 stato professore associato di scienze fisiche e matematiche presso l'Istituto di matematica dell'Accademia delle scienze dell'Unione Sovietica con oltre trenta articoli scientifici pubblicati.\nTra il 1968 ed il 1971 ha lavorato presso il Centro computer dell'Accademia delle Scienze, fino al 1975 presso il Centro di matematica della stessa e quindi sino al 1977 presso il Centro di nuove tecnologie della RSS Armena.\nPer venti anni, tra il 1970 ed il 1990 \u00e8 stato professore associato all'Universit\u00e0 Statale di Yerevan.\nBiografia politica.\nDal 1988 membro del Comitato Karabakh. Nel dicembre del 1988 fu arrestato unitamente agli altri componenti e rimesso in libert\u00e0 nel maggio successivo.\nNel 1990 e nel 1991 fu vice presidente del Soviet della RSS Armena e quindi, fino al 1995 presidente. In tale veste firm\u00f2 l'Accordo di Bi\u0161kek che segn\u00f2 il cessate il fuoco della guerra del Nagorno-Karabakh.\nIn quell'anno fu anche presidente del Soviet Supremo del mar Nero del quale era membro da due anni.\nTra il 1994 ed il 1995 fu presidente fondatore della Commissione Costituzionale del Soviet dell'Armenia e dal 1995 al 1998 presidente del parlamento dell'Armenia.\nIn quegli anni diviene membro del Movimento Nazionale Pan-armeno.\nPoi nel 1998 \u00e8 a capo del Centro per la Democrazia e la Societ\u00e0 Civile \"Armat\""}
{"id": "4391094", "revid": "188116", "url": "https://it.wikipedia.org/wiki?curid=4391094", "title": "Comando scuole della Marina Militare", "text": "Il Comando Scuole della Marina Militare sovraintende agli istituti per la formazione e l'addestramento del personale della Marina Militare ed \u00e8 retto da un Ammiraglio di Squadra. Dipende direttamente dal capo di stato maggiore della marina.\nDal Comando Scuole dipendono:"}
{"id": "4391098", "revid": "119344997", "url": "https://it.wikipedia.org/wiki?curid=4391098", "title": "Rodolfo Petracco", "text": "\u00c8 stato protagonista di rilievo della scena architettonica nelle isole greche del Dodecaneso.\nBiografia.\nNacque a Trieste nel 1889. Durante gli anni universitari fu allievo dell'architetto triestino Lodovico Braidotti. Dopo la laurea si trasfer\u00ec a Rodi ed intraprese l'attivit\u00e0 di costruttore edile. In seguito affianc\u00f2 all'attivit\u00e0 costruttiva anche l'attivit\u00e0 di progettazione e pianificazione. Concentr\u00f2 il suo operato sulle isole di Rodi e di Coo (dove redasse il piano regolatore per la ricostruzione della citt\u00e0 in seguito al terremoto del 1933), proponendo, insieme con Florestano Di Fausto e Armando Bernabiti, \u00abopere eccellenti 'stile Novecento', mediato da canoni razionalisti\u00bb lavori di alta qualit\u00e0 e dotati di caratteri specifici non sempre riconducibili al modello di architettura coloniale. Nel 1952 ricevette l'incarico dall'amministrazione comunale di Foggia di predisporre il progetto di una cappella-ossario per raccogliere i resti di tutti i civili caduti durante la Seconda guerra mondiale. Mor\u00ec a Foggia nel 1961.\nOpere realizzate.\nRodi (Isola di Rodi):\nCoo (Isola di Coo):"}
{"id": "4391101", "revid": "287204", "url": "https://it.wikipedia.org/wiki?curid=4391101", "title": "Andr\u00e8 Frey", "text": ""}
{"id": "4391102", "revid": "380654", "url": "https://it.wikipedia.org/wiki?curid=4391102", "title": "Gambit (film 2012)", "text": ""}
{"id": "4391103", "revid": "481666", "url": "https://it.wikipedia.org/wiki?curid=4391103", "title": "Adam Bede", "text": ""}
{"id": "4391107", "revid": "1318658", "url": "https://it.wikipedia.org/wiki?curid=4391107", "title": "Davide Pascolo", "text": "Carriera.\nGiovanili.\nFiglio di Andrea, che negli anni '80 \u00e8 stato ala della Pallacanestro Trapani in B d'eccellenza.\nComincia a giocare a basket ancora bambino nelle file della NBB Fagagna, poi diventata Collinare Basket Fagagna (cresciuto sotto la guida tecnica dell'allenatore Marco Bon). Nel 2008-2009 entra nella squadra under 19 della Snaidero Udine e conquista il quarto posto alle finali nazionali di categoria disputatesi a Salsomaggiore Terme. Al termine della manifestazione viene eletto nel quintetto ideale.\nClub.\nInizia la carriera da professionista a Udine, disputando due stagioni del Campionato di Legadue (2009-2010 e 2010-2011) collezionando rispettivamente 13 e 18 presenze in campo.\nNel 2011-12 si \u00e8 trasferito all'Aquila Basket Trento in Divisione Nazionale A, con cui ha disputato 34 partite di campionato centrando la promozione in Legadue 2012-2013 vincendo il titolo di campioni d'Italia dilettanti. Sempre con Trento vince la Coppa Italia di Legadue 2012-2013 e viene nominato MVP della manifestazione.\nNella stagione 2013-14 guida l'Aquila Basket Trento al primo posto in campionato al termine della regular season. Viene nominato MVP della regular season di Lega Adecco Gold, chiudendo con 16,0 punti, 9,9 rimbalzi e 64,7% dal campo. La stagione si conclude con la promozione in serie A.\nAlla sua prima stagione in Serie A (2014-15) contribuisce alla conquista dei play-off con 11,7 punti, 7,2 rimbalzi a partita.\nAl termine della regular season 2015-2016, caratterizzata da 13,4 punti e 6,4 rimbalzi di media, conquista il secondo posto del premio quale MVP. \nNella stessa stagione 2015-2016 ottiene visibilit\u00e0 a livello internazionale, entrando nell'All-Eurocup First team, primo quintetto della competizione, grazie a 15 punti e 6,1 rimbalzi a partita, diventati rispettivamente 17,7 e 8 nella fase ad eliminazione diretta conclusasi in semifinale.\nIl 17 giugno 2016 firma con l'Olimpia Milano, squadra con cui vince uno scudetto, una Coppa Italia, e due supercoppe.\nIl 17 luglio 2018, Pascolo viene svincolato da Milano. Una settimana pi\u00f9 tardi fa ritorno dopo due stagioni all'Aquila Trento.\nNazionale.\nDavide Pascolo vanta la partecipazione al FIBA EuroBasket Under 20 del 2010, disputato in Croazia. \u00c8 sceso in campo in 7 occasioni, collezionando 29 punti complessivi. Nell'estate 2013 fa parte della nazionale sperimentale in tourn\u00e9e in Cina. Esordisce con la nazionale maggiore alla Trentino Cup 2014 di cui si aggiudica il premio MVP."}
{"id": "4391112", "revid": "767487", "url": "https://it.wikipedia.org/wiki?curid=4391112", "title": "Il pinguino di Paperino", "text": "Il pinguino di Paperino (\"Donald's Penguin\") \u00e8 un film del 1939 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti l'11 agosto 1939, distribuito dalla RKO Radio Pictures.\nTrama.\nAdmiral Bird spedisce a Paperino un piccolo pinguino dal polo sud, che Paperino si diverte a deridere, fin quando non si avvicina all'acquario. Per via di una serie di circostanze, Paperino crede che il pinguino abbia mangiato i pesci dell'acquario, cos\u00ec lo sculaccia. Il pinguino, per\u00f2, non l'ha fatto e Paperino, quando scopre la verit\u00e0, prende due pesci dal frigorifero per fare pace. Quando torna, scopre per\u00f2 che il pinguino nel frattempo ha mangiato davvero i pesci. Paperino, infuriato, prende un fucile per ucciderlo, ma, intenerito dal pianto del pinguino, abbandona il suo proposito. L'arma cade per\u00f2 a terra e parte uno sparo, che apre un varco sul muro. Non vedendo pi\u00f9 il pinguino, Paperino si dispera, ma subito dopo lo trova incolume. Cos\u00ec lo prende in braccio, facendo la pace con lui.\nEdizioni home video.\nVHS.\nIl cortometraggio \u00e8 incluso, con il primo doppiaggio, nella prima edizione della videocassetta \"La storia di Paperino\", uscita nel gennaio 1985. Il ridoppiaggio \u00e8 incluso nella seconda edizione della medesima videocassetta, uscita nel gennaio 1990.\nDVD.\nIl cortometraggio \u00e8 incluso, con il ridoppiaggio, nel DVD \"Walt Disney Treasures: Semplicemente Paperino - Vol. 1\"."}
{"id": "4391115", "revid": "310175", "url": "https://it.wikipedia.org/wiki?curid=4391115", "title": "JG 6", "text": ""}
{"id": "4391118", "revid": "110157", "url": "https://it.wikipedia.org/wiki?curid=4391118", "title": "SpiderOak", "text": "SpiderOak \u00e8 un software orientato alla sicurezza per la fornitura di servizi di backup online, sincronizzazione automatica, file hosting e condivisione di file tramite web.\nSpiderOak \u00e8 un software basato su cloud storage criptato e con supporto multipiattaforma, disponibile per sistemi operativi desktop (Windows, macOS, Linux) e per dispositivi mobili (iOS, N900 Maemo, Android).\nUna caratteristica distintiva di SpiderOak, rispetto ad altri servizi di backup online, \u00e8 l'utilizzo della criptazione dei dati anche per la loro conservazione nei data center \u2014 oltre che durante la trasmissione via web \u2014 in modo tale che, nel caso di accesso fisico ai server (ad esempio, da parte dei propri dipendenti), i dati non siano decifrabili."}
{"id": "4391121", "revid": "767487", "url": "https://it.wikipedia.org/wiki?curid=4391121", "title": "Woodrow", "text": "Origine e diffusione.\nRiprende il cognome inglese \"Woodrow\", a sua volta da un toponimo di origine inglese antica, col significato di \"schiera di case presso un bosco\"; \u00e8 noto principalmente per essere stato portato dal presidente degli Stati Uniti d'America Woodrow Wilson, grazie al quale il nome ebbe maggiore diffusione.\nIl nome \"Woody\", oltre a poter essere un'abbreviazione di Woodrow, pu\u00f2 anche derivare direttamente dal termine inglese \"woody\", \"legnoso\" (da \"wood\", \"legno\").\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "4391122", "revid": "119521551", "url": "https://it.wikipedia.org/wiki?curid=4391122", "title": "Bunker Hill (Los Angeles)", "text": "Bunker Hill \u00e8 un distretto storico della Downtown di Los Angeles.\nStoria.\nNegli anni '40 e '50 del ventesimo secolo la zona di Bunker Hill fu spesso utilizzata come set cinematografico specialmente in film del genere noir soprattutto per la presenza delle sue case in stile vittoriano e per la sua funicolare denominata Angels Flight. Furono girati in questa zona film come Cry Danger (1951), Un bacio e una pistola (1956) e Doppio gioco (1949).\nAlla fine del XX secolo la collina sulla quale \u00e8 posto il quartiere fu abbassata e l'intera area fu ristrutturata per sostituire i vecchi edifici con edifici moderni in cemento armato e grattacieli. Nel quartiere di Bunker Hill si trova la Cattedrale di Nostra Signora degli Angeli (in inglese \"Cathedral of Our Lady of the Angels\")."}
{"id": "4391123", "revid": "729019", "url": "https://it.wikipedia.org/wiki?curid=4391123", "title": "Jagdgeschwader 50", "text": "Il Jagdgeschwader 50 (JG 50 - 50\u00ba stormo caccia), a volte erroneamente chiamato Jagdgruppe 50, fu un reparto di volo della Luftwaffe, l'aeronautica militare tedesca, attivo dal luglio all'ottobre 1943. Si trattava di un'unita specializzata nel combattimento ad alta quota, creata appositamente per intercettare i de Havilland DH.98 della Royal Air Force.\nStoria.\nIl JG 50 fu costituito il 21 luglio 1943, col nome di Jagdgeschwader S\u00fcd, come unit\u00e0 speciale per contrastare i de Havilland DH.98, aerei bimotore impiegati dalla RAF in svariati ruoli, dalla caccia al bombardamento fino alla ricognizione, e capaci di operare ad elevate altitudini. Il 15 agosto fu rinominato Jagdgeschwader 50. Al comando dell'unit\u00e0 fu posto Hermann Graf, il primo pilota nella storia ad aver raggiunto le 200 vittorie aeree. Il JG 50 (e la sua unit\u00e0 sorella, il JG 25) in definitiva furono incapaci di contrastare efficacemente i DH.98 e furono cos\u00ec pi\u00f9 proficuamente utilizzati per intercettare le formazioni di bombardieri pesanti dell'USAAF impegnati nell'operazione Pointblank. Il JG 50 fu inizialmente dotato di 8 Messerschmitt Bf 109 G-5 e Bf 109G-6 con ali e fusoliera lucidate in modo da ridurre la resistenza aerodinamica e quindi di aumentare la velocit\u00e0. I velivoli erano inoltre dotati del GM-1, sistema che iniettava protossido d'azoto direttamente nell'impianto di sovralimentazione del motore, il Daimler-Benz DB 605, aumentandone cos\u00ec la potenza nominale. Con uno di questi 109 modificati Graf riusc\u00ec a raggiungere i 14.291 m di altitudine. L'unit\u00e0 fu in seguito dotata anche di Focke-Wulf Fw 190A-5, versioni speciali sovralimentate del Fw 190. A Graf fu permesso di scegliere per la nuova unit\u00e0 qualsiasi pilota desiderasse.\nLa scelta cadde su tre assi, Alfred Grislawski, Ernst S\u00fc\u00df e Heinrich F\u00fcllgrabe, tutti appartenenti alla vecchia Staffel (squadriglia) di Graf, la 9./JG 52, nota anche come \"Karaya-Staffel\". L'emblema della Staffel era un cuore colpito da una freccia con sotto la parola \"Karaya\", che era il titolo della canzone preferita dai quattro assi. Collettivamente erano conosciuti come il \"quartetto Karaya\".\nI piloti dell'unit\u00e0 erano noti per la poca disciplina e per la mancanza di rispetto per l'autorit\u00e0. Nella sua biografia Alfred Grislawski sostiene che, nel 1941-1943, la \"Karaya-Staffel\" fu probabilmente l'unit\u00e0 meno militaristica della Wehrmacht. In un'occasione, Grislawski rischio di essere portato davanti alla corte marziale, ma l'accusa fu abbandonata quando, all'avvicinarsi di una forza di bombardieri statunitensi, ci si rese conto che Grislawski era l'unico pilota a disposizione sufficientemente esperto da essere in grado di coordinare le operazioni di intercettazione. Graf era appassionato di calcio, nonch\u00e9 un discreto portiere. Usando la sua influenza, fu cos\u00ec in grado di organizzare il trasferimento nel JG 50 di alcuni calciatori professionisti ora arruolati, tra questi Fritz Walter. Cre\u00f2 cos\u00ec la squadra di calcio del reparto, i \"Die roten J\u00e4ger\" (\"I combattenti rossi\").\nGraf, incaricato di valutare nuovi metodi per l'attacco delle formazioni di bombardieri statunitensi, inizi\u00f2 a valutare quali armi erano pi\u00f9 efficaci per tale compito. Il JG 50 divenne cos\u00ec la prima unit\u00e0 ad impiegare i lanciarazzi Werfergranate 21, ogni aereo ne montava uno sotto ad ogni ala. Sebbene uno di questi razzi era in grado da solo di abbattere un bombardiere con un colpo, non furono progettati per il fuoco diretto, bens\u00ec per rompere le formazioni di bombardieri, disperdendone i componenti. L'unit\u00e0 fu dichiarata operativa il 31 luglio 1943, con un totale di 19 aerei. Il 17 agosto 1943 l'unit\u00e0 prese parte all'intercettazione dei bombardieri statunitensi impegnati nella missione Schweinfurt\u2013Regensburg. Grislawski riusc\u00ec ad abbattere 2 Boeing B-17 Flying Fortress. Il 6 settembre il JG 50 abbatt\u00e9 altri 4 B-17 sopra Stoccarda, di questi uno fu abbattuto da Grislawski e 2 da Graf che impieg\u00f2 il Werfergranate 21. Graf fu a sua volta abbattuto, ma riusc\u00ec ad effettuare un atterraggio d'emergenza, sopravvivendo. Grislawski abbatt\u00e9 un altro B-17 il 14 ottobre, giorno del secondo raid su Schweinfurt. Durante i circa quattro mesi di attivit\u00e0 del reparto, Graf fu l'unico pilota del JG 50 ad abbattere un DH.98, intercettato ad oltre 9.000 m sopra Groninga.\nAlla fine dell'ottobre 1943 il JG 50 fu sciolto e fuso col I./JG 301. In novembre Graf fu nominato comandante del JG 11. Il 6 novembre Grislawski fu nominato Staffelkapit\u00e4n del 1./JG 1 con sede a Deelen, Paesi Bassi.\nAlla termine della guerra solo due del \"quartetto Karaya\" erano sopravvissuti. Graf e Grislawski conclusero il conflitto con rispettivamente 212 e 133 vittorie. S\u00fc\u00df fu ucciso il 20 dicembre 1943, colpito da aerei statunitensi dopo che aveva abbandonato l'aereo e stava gi\u00e0 scendendo col paracadute, mentre Heinrich F\u00fcllgrabe fu ucciso in azione sul fronte orientale il 30 gennaio 1945. Avevano raggiunto rispettivamente le 68 e 67 vittorie."}
{"id": "4391124", "revid": "767487", "url": "https://it.wikipedia.org/wiki?curid=4391124", "title": "What Doris Did", "text": "What Doris Did \u00e8 un cortometraggio muto del 1916 diretto da George Foster Platt.\nProduzione.\nIl film fu prodotto dalla Thanhouser Film Corporation. Per l'attrice protagonista, Doris Grey, venne usato come controfigura lo stuntman Leo Post. La giovane attrice aveva vinto come premio la partecipazione al film in un concorso sponsorizzato dal \"Boston American\".\nVenne girato in Florida, a Jacksonville e a New Rochelle, nello stato di New York, citt\u00e0 dove aveva sede la casa di produzione con i suoi studios.\nDistribuzione.\nDistribuito dalla Mutual, il film \u2013 un cortometraggio in tre bobine \u2013 usc\u00ec nelle sale cinematografiche statunitensi il 1\u00ba marzo 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "4391126", "revid": "52076", "url": "https://it.wikipedia.org/wiki?curid=4391126", "title": "Museo Nazionale della Corea", "text": ""}
{"id": "4391128", "revid": "547034", "url": "https://it.wikipedia.org/wiki?curid=4391128", "title": "The Siracusa International Institute for Criminal Justice and Human Rights", "text": "The Siracusa International Institute for Criminal Justice and Human Rights, \u00e8 una fondazione italiana non a scopo di lucro (ONLUS) riconosciuta con decreto presidenziale, che si occupa dello studio, della ricerca e della formazione nel campo della giustizia penale internazionale e comparata e dei diritti umani. In precedenza la fondazione era nota come Istituto Superiore Internazionale di Scienze Criminali (ISISC). \nStoria.\nFondato a Siracusa nel 1972 dall'Associazione Internazionale di Diritto Penale (AIDP) presieduta da M. Cherif Bassiouni, l'Istituto nei suoi 45 anni di vita ha lavorato a favore dello sviluppo della giustizia penale a livello mondiale, dell'applicazione del principio di legalit\u00e0 e della protezione dei diritti umani. \nL'istituto collabora dal 1989 con le Nazioni Unite, godendo dello \"status consultivo speciale\" presso quest'organo.\nNel 2001 ha istituito l'Osservatorio Permanente sulla Criminalit\u00e0 Organizzata\", organo consultivo della Regione Siciliana.\nNel 2006 \u00e8 riconosciuta come ONG da un decreto legge del Ministero degli Affari esteri italiano.\nConta all'attivo oltre 700 conferenze, seminari di formazione e workshop aventi per tema il \"diritto penale internazionale\", oltre che programmi di assistenza tecnica a favore della riforma del sistema giudiziario in paesi quali l'Afghanistan, l'Iraq, il Bahrain e la Macedonia. Il fine dell'Istituto \u00e8 quello di incoraggiare la collaborazione tra i popoli occidentali e quelli orientali in materia di giustizia penale. L'Istituto \u00e8 inoltre impegnato nella formazione dei giovani penalisti, giovani procuratori e avvocati con corsi di specializzazione in a loro dedicati, e nella pubblicazione di volumi che riflettono le sue attivit\u00e0 di ricerca e di studio.\nIl 23 settembre 2018 alla presenza del Presidente della Repubblica Sergio Mattarella \u00e8 stata scoperta una targa in onore di Cherif Bassiouni ex presidente dell'Istituto, morto nel 2017.\nAmministrazione.\n\u00c8 stato diretto da Cherif Bassiouni dalla fondazione fino alla sua morte nel 2017.\nIl presidente dell'Istituto \u00e8 a febbraio 2019 Jean-Fran\u00e7ois Thony, procuratore generale della Corte d'Appello di Rennes in Francia, vicepresidenti Paola Severino e Ulrika Sundberg."}
{"id": "4391130", "revid": "287204", "url": "https://it.wikipedia.org/wiki?curid=4391130", "title": "8919 Ouyangziyuan", "text": "8919 Ouyangziyuan \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6221314\u00a0UA e da un'eccentricit\u00e0 di 0,1358620, inclinata di 12,99282\u00b0 rispetto all'eclittica."}
{"id": "4391132", "revid": "599013", "url": "https://it.wikipedia.org/wiki?curid=4391132", "title": "Maurizio Buscaglia", "text": "Carriera.\nHa iniziato la carriera nel 1986 nel settore giovanile del Grifone Perugia. Nelle stagioni successive ha lavorato, sempre a livello giovanile, con la Pontevecchio di Perugia e con varie squadre bolognesi. Dal 1996 al 2000 \u00e8 stato capo allenatore del Piove di Sacco, squadra di Serie B2, e nel biennio successivo \u00e8 stato vice allenatore del Bears Mestre in Serie B d'Eccellenza, divenendone poi l'allenatore nel 2002-03.\nViene poi ingaggiato dall'Aquila Basket Trento in Serie C1: vi rimane fino al 2007, raggiungendo la promozione in Serie B2 nel 2005. Torna poi ancora a Mestre e in seguito passa al Perugia Basket, con cui centra un'altra promozione, questa volta in Serie B1.\nDal 2010 allena nuovamente Trento, alla cui guida ha vinto la Divisione Nazionale A 2011-12, approdando cos\u00ec per la prima volta in Legadue.\nNella stagione 2012-13 vince la Coppa Italia di Legadue; l'anno successivo vince i play-off, ottenendo la promozione in Serie A.\nNella stagione 2014-15 raggiunge il 4\u00ba posto in Serie A e viene premiato Miglior Allenatore della Serie A.\nNella Eurocup 2015-2016 raggiunge la semifinale e viene premiato come Miglior Allenatore della competizione.\nL'8 novembre 2016 viene nominato nuovo allenatore della Nazionale Under-20, in sostituzione di Pino Sacripanti, diventato vice di Messina in quella maggiore.\nNella stagione 2016-17 e nella stagione 2017-18 arriva fino alla finale scudetto sulla panchina di Aquila Basket, uscendo sconfitto prima con Venezia (4-2) e poi con Milano (4-2).\nAl termine della stagione sportiva 2018-19, conclusasi con l'eliminazione dell'Aquila Basket nei quarti di finale dei play-off (3-2 contro la Reyer Venezia), in data 30 maggio viene annunciato ufficialmente che dopo 9 anni consecutivi, Maurizio Buscaglia non allener\u00e0 la squadra di Trento nel campionato 2019-20.\nIl 7 giugno 2019 firma un contratto triennale con la Pallacanestro Reggiana. Il 27 maggio 2020 viene sollevato dall'incarico.\nIl 22 luglio del 2019 viene nominato CT della nazionale olandese.\nIl 1\u00ba dicembre 2020 diventa il nuovo coach della Pallacanestro Brescia a seguito dell'esonero di Vincenzo Esposito. Tuttavia nel maggio del 2021 si separa dalla societ\u00e0 lombarda, non venendo confermato come head coach."}
{"id": "4391133", "revid": "52076", "url": "https://it.wikipedia.org/wiki?curid=4391133", "title": "Museo Nazionale di Tokyo", "text": ""}
{"id": "4391139", "revid": "92723", "url": "https://it.wikipedia.org/wiki?curid=4391139", "title": "Vilayet di Scutari", "text": "Il vilayet di Scutari (in turco: \"Vil\u00e2yet-i \u0130\u015fkodra\"), fu un vilayet dell'Impero ottomano, nell'area dell'attuale Albania.\nStoria.\nIl vilayet di Scutari venne fondato nel 1867 unendo i sangiaccati di Scutari e Debre. Il sangiaccato di Scutari venne istituito quando l'Impero ottomano acquis\u00ec Scutari dopo l'assedio nel 1478-9. Gran parte del Principato di Zeta venne aggiunta al territorio del sanjak di Scutari nel 1499. Nel 1514 questo territorio venne separato dal sangiaccato di Scutari e venne formato un nuovo sangiaccato che ebbe nome di sangiaccato del Montenegro, sotto il governo di Skenderbeg Crnojevi\u0107. Quando questi mor\u00ec nel 1528, il sangiaccato del Montenegro venne unito al sangiaccato di Scutari in un'unica autorit\u00e0 amministrativa con una certa autonomia.\nNel 1867, il sangiaccato di Scutari venne unito al sangiaccato di Skopje andando cos\u00ec a formare il vilayet di Scutari. Questa nuova entit\u00e0 era a sua volta ripartita nei sangiaccati di Scutari, Prizren e Debre. Nel 1877, Prizren pass\u00f2 al vilayet del Kosovo e Debre pass\u00f2 al vilayet di Monastir, mentre Durazzo divenne sede di un sangiaccato proprio. Nel 1878 dopo la guerra turco-russa Antivari e Podgorica vennero cedute al Montenegro.\nTra la fine del 1912 e l'inizio del 1913 l'area del vilayet venne occupata dai membri della Lega Balcanica durante la prima guerra balcanica. Nel 1914 il territorio del vilayet di Scutari divenne parte del Principato di Albania, fondato come parte del trattato di Londra siglato nel 1913.\nGeografia antropica.\nSuddivisioni amministrative.\nI sangiaccati del vilayet di Scutari nel XIX secolo erano:"}
{"id": "4391140", "revid": "83531", "url": "https://it.wikipedia.org/wiki?curid=4391140", "title": "Ispettorato per il supporto logistico e dei fari", "text": "L'Ispettorato per il supporto logistico e dei fari, in acronimo NAVISPELOG, in seguito all'ultima riorganizzazione della Marina Militare \u00e8 stato rinominato in Comando Logistico della Marina Militare, in acronimo MARICOM ed \u00e8 retto da un ammiraglio ispettore capo del Corpo del genio navale o delle Armi navali alle dirette dipendenze del Capo di stato maggiore della Marina.\nDall'ispettore dipendono il vice ispettore, l'ufficio di coordinamento generale, l'ufficio dell'ispettore, l'assistente consigliere tecnico, la segreteria particolare, il servizio locale di prevenzione e protezione, i direttori degli arsenali di La Spezia, Taranto, con la Sezione staccata di Brindisi e di Augusta, di Marinalles La Spezia, dei centri tecnici e degli enti scientifici, quali il Centro esperienze idrodinamiche della Marina Militare (CEIMM) di Roma mentre l'Istituto idrografico della Marina di Genova dopo la riconfigurazione della forza armata \u00e8 passato alle dirette dipendenze del Capo si Stato maggiore della Marina.\nOrganizzazione.\nDal vice Ispettore, che \u00e8 anche vice Ispettore degli allestimenti, dipendono una segreteria e cinque reparti:\nI cinque Reparti sono suddivisi in Uffici e Segreterie.\nAl 4\u00ba Reparto: fari e Segnalamenti facevano capo:\nIl Comando zona fari \"Messina\" con la nave trasporto fari \"Levanzo\" era alle dipendenze del Comando militare marittimo autonomo della \"Sicilia\".\nLe navi trasporto fari, tutte appartenenti alla Classe Ponza, dopo l'ultima riorganizzazione sono state inquadrate nel COMFORAUS, il Comando delle forze ausiliarie, trasformato adesso in COMFLOTAUS, il Comando flottiglia unit\u00e0 ausiliarie.\nStoria.\nNAVISPELOG ha avuto, fino all'ultima riorganizzazione della Marina Militare, la sua sede a Roma a palazzo Marina in piazzale della Marina 1, nei locali in cui si trovava il Comitato consultivo per i progetti delle navi e delle armi (MARICONAVARMI) di cui NAVISPELOG ha ereditato anche tutte le dipendenze di Enti Tecnici. NAVISPELOG venne istituito in via sperimentale il 1\u00ba gennaio 1999, incorporando alcuni enti preesistenti, in maniera definitiva il 31 dicembre 2000.\nTra il 2000 e il 2001 NAVISPELOG ha acquisito alle proprie dipendenze oltre agli enti tecnici quali l'ufficio tecnico per i fari (MARITECNOFARI), la Commissione permanente per gli esperimenti del materiale da guerra di La Spezia (MARIPERMAN), l'Istituto per le telecomunicazioni e l'elettronica di Livorno (MARITELERADAR), il Centro missilistico di La Spezia (MARIMISSILI) e il Centro gestioni scorte della Marina Militare di La Spezia (MARICEGESCO) anche l'Ufficio allestimento e collaudo nuove navi (MARINALLES), gli arsenali, il comprensorio CIMA (Centro Interforze per il Munizionamento Avanzato) di Aulla (Massa Carrara) e il Centro interforze studi applicazioni militari (CISAM) di San Piero a Grado presso Pisa.\nA NAVISPELOG sono state trasferite le competenze della disciolta Direzione generale delle armi e costruzioni navali in tema di efficienza del naviglio e stabilimenti di lavoro, spostando quindi tali tipi di attivit\u00e0 dall'area tecnico-amministrativa all'area tecnico-operativa in ottemperanza al modello di difesa che \u00e8 stato definito con la legge sulla riforma dei vertici.\nNel 2007 \u00e8 stato costituito il Centro di supporto e sperimentazione navale (CSSN) di La Spezia, nato dalla fusione di tre enti di studio e sperimentazione: Mariperman, di cui il CSSN ha ereditato la sede, Marimissili e Mariteleradar Livorno. Il CSSN di La Spezia ha avuto alle sue dipendenze le navi esperienze tecnologiche \"Martellotta\" e \"Rossetti\" che in seguito all'ultima riorganizzazione della Marina Militare sono entrate a far parte del Comando delle Forze Ausiliarie.\nIl primo documento ufficiale riguardante la regolamentazione del segnalamento marittimo italiano all'indomani dell'unit\u00e0 nazionale risale al 12 maggio 1868 quando venne istituita da Vittorio Emanuele II la \"Reale commissione dei porti, spiagge e fari\". Nel 1876 l'Ufficio centrale idrografico della Regia Marina pubblic\u00f2 il primo elenco completo dei fari italiani, seguito dalla richiesta presso il Ministero dei lavori pubblici, da parte del direttore dell'Istituto idrografico Magnaghi, di istituire un ufficio tecnico cui affidare la suprema direzione di tutto il Servizio fari e segnalamenti marittimi, ma tale richiesta non venne accolta. Il 2 aprile 1885 viene istituita la prima legge in materia di fari e segnalamenti marittimi, con la quale viene redatto il \"Programma organico dei fari nazionale\u201d affidato al Consiglio superiore del Ministero dei Lavori Pubblici, ma fu solo nel 1910 che tutti i servizi marittimi vennero unificati nelle mani della Regia Marina e venne disposto il passaggio del Servizio fari e segnalamenti marittimi dal Ministero dei Lavori Pubblici al Ministero della Marina, lasciando all'amministrazione dei lavori pubblici soltanto la costruzione e le riparazioni straordinarie dei fari, ma a causa di problemi burocratici e di bilancio la data ufficiale del passaggio del Servizio fari alla Regia Marina viene per\u00f2 ritardata e venne fissata definitivamente il 1\u00ba luglio 1911. In seguito a questo passaggio vennero iniziate molte opere di ammodernamento sia in termini di organizzazione che sul piano tecnologico e con decreto luogotenenziale n. 1240 del 2 luglio 1915 il Servizio fari venne riorganizzato completamente con l'istituzione dell'Ispettorato dei fari e dei segnalamenti marittimi, con sede nazionale a Napoli all'interno dell'arsenale. L'intero territorio del Regno d'Italia venne suddiviso in otto zone denominate \"Comandi zona fari\", in cui erano comprese anche le colonie, con ciascuna zona retta da un capitano di vascello. nel periodo che va dalla fine del primo conflitto mondiale allo scoppio del secondo venne compiuto il massimo sforzo nel portare il livello del segnalamento delle coste italiane a quello dei paesi pi\u00f9 progrediti in questo campo, come Inghilterra e Francia.\nNell'immediato dopoguerra la Marina Militare organizz\u00f2 nuovamente la Divisione fari e con l'aiuto del Dipartimento opere marittime del Ministero dei Lavori Pubblici, venne avviato un programma generale di ricostruzione e ammodernamento dell'intera rete pesantemente danneggiata sia dalle azioni di bombardamento aereo, navale e terrestre degli alleati che dalle quelle dei guastatori tedeschi in ritirata. I lavori di recupero dei fari danneggiati si affiancarono alla costruzione di nuovi fari e proseguirono ininterrottamente fino al 1965.\nIl 31 dicembre 1966 venne istituito l'Ispettorato dei fari e del segnalamento marittimo alle dirette dipendente dal capo di stato maggiore della Marina con sede a Roma.\nL'Ufficio tecnico dei fari, posto direttamente alle dipendenze dell'Ispettorato dei fari e del segnalamento marittimo, con sede preso l'Arsenale militare marittimo di La Spezia ebbe invece il compito di eseguire in tutt'Italia le riparazioni di maggiore entit\u00e0 o straordinarie, oltre a utilizzare i propri laboratori ed officine per effettuare riparazioni, collaudi, sperimentazioni e ricerche. La rete venne suddivisa nelle seguenti zone di pertinenza:\nOgnuna di queste zone veniva assegnata ad un Comando zona fari, con dipendenza operativa dal rispettivo Alto comando periferico della Marina per quanto riguarda gli aspetti tecnici e logistici e dall'Ispettorato dei fari per gli aspetti funzionali, con il compito principale di gestione della segnaletica marittima di pertinenza e della manutenzione ordinaria.\nDal mese di giugno 1998 l'Ispettorato dei fari \u00e8 stato incorporato nell'Ispettorato per il supporto logistico e dei fari con sede a Roma, attuale organo di vertice del Servizio Fari, costituendo il 4\u00ba Reparto sezione fari.\nRiorganizzazione.\nNel quadro della riorganizzazione della Marina Militare l'Ispettorato per il supporto logistico e dei fari a partire dal 30 aprile 2013 \u00e8 stato riconfigurato in Comando logistico della Marina, mantenendo la medesima struttura organizzativa.\nDal 1\u00ba novembre 2013 il Comando Logistico \u00e8 stato trasferito da Roma a Nisida presso Napoli e nel contempo \u00e8 stata costituita la Direzione Fari e Segnalamenti, che dopo avere inizialmente mantenuto la sua sede a Roma, a partire dal 15 marzo 2014 \u00e8 stato trasferito a Napoli.\nDirezione Fari e Segnalamenti.\nLa Direzione Fari e Segnalamenti \u00e8 l'organo direttivo centrale che \u00e8 responsabilit\u00e0 dello studio, della pianificazione, della direzione e del controllo per quel che riguarda le funzioni di natura tecnica e logistica e rappresenta inoltre l'Autorit\u00e0 nazionale che si esprime sulla adeguatezza della segnaletica marittima alle esigenze della navigazione e nell'ambito della Organizzazione Internazionale del Segnalamento Marittimo.\nUfficio Tecnico dei Fari.\nL'Ufficio Tecnico dei Fari, con sede in La Spezia, opera alle dipendenze della Direzione Fari e Segnalamenti per lo svolgimento delle funzioni tecniche e logistiche a beneficio dell'intera rete nazionale dei segnalamenti marittimi e degli ausili per la navigazione. L'Ufficio Tecnico dei Fari effettua studi, ricerche e sperimentazioni dei materiali e delle tecnologie da impiegare nel campo della segnaletica marittima. L'ufficio Tecnico dei Fari, che dispone di un'officina e di laboratori pu\u00f2 effettuare lavori di manutenzione.\nComandi Zona Fari.\nI Comandi Zona Fari, hanno sede a La Spezia, Venezia, Taranto, La Maddalena, Messina e Napoli, quest'ultimo istituito dalla riconfigurazione della Sezione fari Napoli del Comando zona Fari di Taranto . I comandi zona fari dipendono dal punto di vista funzionale, per gli aspetti tecnici e logistici dai Comandi Logistici d'area, che li impiegano per assicurare l'efficienza operativa del servizio di segnalamento nell'ambito della propria competenza territoriale. Il Comando zona fari di Napoli \u00e8 invece alle dirette dipendenze del Comando logistico della Marina. I comandi zona fari sono dotati di officina mista e di magazzino materiali per l'esecuzione dei lavori di riparazione e di manutenzione fino al secondo livello.\nReggenze dei Segnalamenti Marittimi.\nLe Reggenze dei Segnalamenti Marittimi sono organi operativi periferici del Servizio Fari che dipendono direttamente dai Comandi Zona Fari, costituiti, secondo la necessit\u00e0, in modo da ricoprire complessivamente la totalit\u00e0 delle coste nazionali."}
{"id": "4391141", "revid": "307923", "url": "https://it.wikipedia.org/wiki?curid=4391141", "title": "Gildaldo Bassi", "text": "Biografia.\nGildaldo Medardo Bassi, detto anche Paolo, nacque il 1\u00ba maggio 1852 a Mandrio, frazione di Correggio. Era il secondogenito di Domenico, fabbro, e Agata Brunetti, \u00abpossidente\u00bb.\nFu fotografo molto dotato, si impegn\u00f2 in politica e svolse attivit\u00e0 pubblicistica con corrispondenze da Correggio per \"La Giustizia\" di Camillo Prampolini \u2013 \u201capostolo del Socialismo\u201d, di cui fu amico e ritrattista \u2013 e come responsabile del periodico \"La fiaccola\", creato nel 1892 dai socialisti correggesi.\nPoco si sa della sua formazione scolastica: a giudicare da come scriveva, e dall'impegno per diffondere la lettura, raggiunse comunque un certo livello di istruzione e di cultura.\nMatur\u00f2 ben presto idee progressiste, simpatizzando per il movimento anarchico prima di passare, da attivista, al socialismo: c'\u00e8 chi fa risalire la nascita delle sue convinzioni ideologiche a un episodio della fanciullezza, quando \u2013 il 27 settembre 1859, dunque all'et\u00e0 di 7 anni \u2013 era fra i correggesi che salutavano festanti Giuseppe Garibaldi affacciarsi dall'Albergo della Posta, nella piazza dove il Bassi avrebbe poi preso casa e aperto studio.\nConobbe Andrea Costa e altri esponenti della nascente sinistra italiana, partecipando a vari congressi politici, alcuni dei quali immortalati con la sua macchina fotografica: come quello del 1893 a Reggio Emilia, quando venne fondato il Partito Socialista dei Lavoratori Italiani.\nPer le sue idee aveva sub\u00ecto arresti e persecuzioni gi\u00e0 ventenne, motivo per cui sarebbe riparato in Sud America; ma di quel periodo (dal 1874 al 1878 circa) nulla si sa: dove e come emigr\u00f2, come visse, chi frequent\u00f2.\nAl ritorno a Correggio sub\u00ec di nuovo perquisizioni quando aveva ormai aderito, da militante, al nascente movimento socialista, e pare sia stato arrestato nel 1898 in occasione dei moti di Milano.\nNel 1882 intanto aveva sposato, in municipio, una correggese di umili origini, Domenica Bassoli, dalla quale ebbe una sola figlia.\nDal 1898 al 1906 vissero a Reggio Emilia, dove lui aveva aperto anche un secondo studio, per poi cessare l'attivit\u00e0 e trasferirsi a Venezia e Mestre (1907-1916).\nTornati a Correggio, dovettero allontanarsi di nuovo nella primavera 1924, a causa del fascismo: andarono a Gavirate (VA), da dove il Bassi far\u00e0 ritorno, molto malato, solo nel novembre 1931, pochi mesi prima della morte, avvenuta nella sua Correggio il 19 marzo 1932, quando aveva quasi ottant'anni.\nL'attivit\u00e0.\nPare abbia imparato a fotografare durante l'esilio sudamericano: cos\u00ec almeno faceva intendere \u2013 \u00abGildaldo Bassi, fotografo tornato dall'America \u00bb \u2013 nella carta intestata e nel materiale pubblicitario che usava con metodo e mentalit\u00e0 da XX secolo.\nFu attivo in Emilia-Romagna di sicuro dal 1879 al 1902, anno in cui chiuse l'ultimo \"atelier\": gli vengono tuttavia attribuite foto anche dopo questa data.\nRealizz\u00f2 molti ritratti, ma fotograf\u00f2 anche scolaresche, chiese, edifici rurali e manifestazioni politiche, comizi, inaugurazioni di cooperative e altro.\nDella sua produzione sterminata si conoscono oggi circa 200 immagini (spesso d'incerta datazione e con persone non pi\u00f9 note), ma ci\u00f2 non significa che tutto il resto sia andato perduto: pi\u00f9 semplicemente, \u00e8 assai probabile che altro materiale sia dimenticato da qualche parte, o che gli attuali possessori non sappiano che sia opera sua.\nBassi aveva iniziato come artigiano ambulante, con uno studio mobile: un vagone ligneo a traino equino, sulla cui fiancata campeggiava la scritta \u00ab Fotografia viaggiante \u00bb, grazie al quale portava la propria arte di borgo in borgo. Poi apr\u00ec uno studio a Correggio, e un secondo a Reggio, mantenendoli in funzione entrambe per qualche anno.\nFra i suoi lavori pi\u00f9 famosi e apprezzati, ripresa in varie pubblicazioni, la serie di vedute della sua citt\u00e0: 41 fotografie scattate nel 1879-1880, poi vendute al Comune di Correggio, che le conserva ora nel Museo Civico, dove sono state esposte all'inizio del 2013, dopo molti anni, in una mostra comparata.\nSi tratta di un vero e proprio \"reportage\" per immagini, nelle vie del centro storico, fra edifici poi scomparsi (le mura, le porte, la Rocchetta) e scorci di vita quotidiana. Fotografie realizzate con lastre di vetro, verosimilmente con la tecnica del collodio umido, poi stampate per contatto e autografate una a una sul fronte ( \u00ab G. Bassi Fot. \u2013 Correggio \u00bb), spesso in punti originali come l'ombra di un albero, il voltone di un portale, un mucchio di paglia.\nSue foto delle piazze correggesi pare siano state inviate allo scultore ticinese Vincenzo Vela per favorirne il lavoro preparatorio del monumento al pittore Antonio Allegri, detto il Correggio, poi inaugurato il 17 ottobre 1880 in piazza San Quirino \u2013 avvenimento a sua volta immortalato dal Bassi, che fece anche un suggestivo ritratto in posa al Vela. \nA parte la citata raccolta del Museo correggese e delle foto in collezioni pubbliche o private, di Gildaldo Bassi nulla \u00e8 rimasto: n\u00e9 attrezzatture n\u00e9 alcun altro cimelio, perch\u00e9 non ebbe nipoti dalla figlia e anche da parte del fratello la discendenza risulta estinta.\nBibliografia.\nFabrizio Piccinini, \"Istanti Distanti\", Artprint Reggio Emilia 2013 \u2013 catalogo della mostra omonima\nAA. VV., \"Gildaldo Bassi fotografo\", Age Reggio Emilia 1994"}
{"id": "4391145", "revid": "125071081", "url": "https://it.wikipedia.org/wiki?curid=4391145", "title": "Pontiac G8", "text": "La G8 \u00e8 un'autovettura full-size prodotta con marchio Pontiac dal 2007 al 2009.\nStoria.\nLa G8 era una berlina quattro porte a trazione posteriore assemblata dalla Holden, cio\u00e8 da una sussidiaria australiana del gruppo General Motors. La G8 era, in sostanza, una versione ottenuta tramite badge engineering dalla Holden VE. Fu lanciata sul mercato all'inizio del 2008 per il model year 2008 negli Stati Uniti, e nel 2008 per il model year 2009 in Canada. Venne tolta dal mercato a met\u00e0 del 2009 a seguito della decisione presa dalla General Motors di sopprimere il marchio Pontiac. Durante il periodo in cui fu in commercio, la G8 sostitu\u00ec, nella gamma Pontiac, sia la Pontiac Bonneville, che fu tolta dal mercato dopo il model year 2005, sia la Pontiac Grand Prix, che usc\u00ec di produzione dopo il model year 2008. La G8 fu la prima vettura full-size prodotta dalla Pontiac dopo la Bonneville e dopo la quarta generazione della GTO. La G8 venne prodotta dal 18 dicembre 2007 al giugno 2009. Il motore era installato anteriormente.\nLa G8 fu inizialmente offerta in sei colori: blu, rosso, arancio, bianco, grigio e nero. Il colore blu fu tolto dai listini quasi subito. In seguito vennero aggiunti altri colori. Le vendite all'inizio furono all'inizio furono abbastanza sostenute.\nA dicembre del 2008, la G8, che era a trazione posteriore, non ebbe il successo di vendita sperato rispetto ai precedenti modelli a trazione anteriore. Infatti alla data citata, nei magazzini erano ancora presenti 11.000 esemplari giacenti, a fronte di 13.000 esemplari venduti. Durante la crisi economica di quel periodo, i prezzi di vendita fissati dalla General Motors per questo modello furono soggetti a riduzioni comprese fra i 3.000 ed i 5.000 dollari. A luglio del 2009, con questa strategia, gli esemplari venduti scesero a 5.000, mentre quelli commercializzati ammontavano a 30.700 unit\u00e0. Con l'imminente soppressione del marchio Pontiac, conseguente alla grave crisi che colp\u00ec la General Motors, il model year 2009 fu l'ultimo anno di commercializzazione di tutti i modelli del marchio, G8 compresa. L'ultimo esemplare di G8 usc\u00ec dalle catene di montaggio il 19 giugno 2009.\nLa National Safety Agency, in collaborazione con il Los Angeles Police Department, realizz\u00f2 un prototipo di una vettura che doveva essere utilizzata dalla polizia, e che era basato sulla G8.\nLe origini del modello.\nLa G8 era basata sul pianale Zeta della General Motors, che venne creato dalla Holden per la VE Commodore. La G8 differiva dal modello Holden principalmente per il disegno del frontale e per alcuni dettagli degli interni. Al salone dell'automobile di Detroit il presidente della General Motors dichiar\u00f2 che il gruppo avrebbe avuto l'intenzione di importare la Holden Commodore in Nord America con il nome di Pontiac G8. La decisione fu ufficialmente annunciata al salone dell'automobile di Chicago nel febbraio dello stesso anno.\nIl presidente della Holden annunci\u00f2 che la G8 sarebbe stata importata dallo stabilimento di Elizabeth, nell'Australia meridionale, ma rifiut\u00f2 un commento su una possibile produzione negli stabilimenti di Oshawa, in Canada. Al salone dell'automobile di Chicago il presidente della General Motors annunci\u00f2 che la G8 sarebbe stata disponibile nei concessionari all'inizio del 2008. Il 4 luglio 2007 usc\u00ec dalla catene di montaggio dell'impianto produttivo di Elizabeth, il primo prototipo della G8. La produzione in serie inizi\u00f2 il 18 dicembre 2007.\nLa G8 fu la prima berlina quattro porte a trazione posteriore venduta con marchio Pontiac dal 1986. Le ultime vetture con questa caratteristica furono la Bonneville e la Parisienne. Comunque, nel periodo in cui fu lanciata la G8, la Pontiac offriva gi\u00e0 la Solstice, che era anch'essa a trazione posteriore, ma veniva proposta solo in versione roadster e coup\u00e9. Anche la GTO, uscita di produzione poco prima del lancio della G8, era a trazione posteriore, e fu offerta solo in versione coup\u00e9 e cabriolet. Anche l'ultima serie della GTO fu un prodotto Holden. In Australia era conosciuta come Monaro e venne importata negli Stati Uniti con marchio Pontiac. La produzione della GTO fu interrotta nel 2006 a causa di nuove leggi statunitensi sulla sicurezza. L'architettura meccanica del modello fu soppressa in tutto il mondo, a favore della nuova piattaforma Zeta su cui era basata la G8.\nLe versioni offerte.\nLa G8 base.\nLa versione \"base \" del modello, che la Pontiac chiamava ufficialmente \"G8 Sedan\", aveva installato un motore V6 da 3,6 L di cilindrata erogante 256 CV di potenza. Il solo cambio disponibile fu il \"GM 5L40-E\" automatico a cinque rapporti. I consumi di carburante dichiarati furono 14 L/100\u00a0km nel ciclo cittadino e 9,4 L/100\u00a0km in autostrada.\nLa versione base della G8 era equipaggiata con sei airbag (compresi quelli laterali), il controllo di trazione, il controllo elettronico della stabilit\u00e0, un doppio terminale di scarico, dei cerchioni in lega da 18 pollici, i fendinebbia, gli alzacristalli elettrici, la chiusura centralizzata, il cruise control ed un sistema audio con sette casse, un lettore CD ed una presa ausiliaria.\nEra disponibile il pacchetto \"Comfort And Sound\", che costituiva un'evoluzione del sistema audio a 7 casse e dei controlli manuali HVAC. Il pacchetto menzionato comprendeva infatti un sistema ad 11 casse ed il climatizzatore automatico. Quest'ultimo si poteva comunque trovare sulla versione GT. Il pacchetto \"Premium\" invece includeva sedili riscaldati e foderati in pelle, un bracciolo per i sedili posteriori, la leva del cambio ed il volante foderati in pelle, ed il sedile del guidatore regolabile elettricamente. Sia la G8 base che la versione GT avevano in dotazione delle sospensioni \"FE2\".\nLa G8 GT.\nLa versione GT del modello aveva installato un motore V8 da 6 L di cilindrata erogante 361 CV di potenza, che era accoppiato ad un cambio automatico \"6L80\" ed all\u2019\"Active Fuel Management\", cio\u00e8 ad un dispositivo che consentiva di ottimizzare l'afflusso di carburante nel motore, in modo da evitare sprechi e contenere i consumi. La versione GT aveva un'accelerazione da 0 a 97\u00a0km/h di 5 secondi, e copriva il tempo sul quarto di miglio in circa 13,5 secondi. Un cambio manuale a sei rapporti fu inizialmente offerto tra gli \"optional\". In seguito, la Pontiac tolse questa opzione, dichiarando che l'avrebbe aggiunta tra gli \"optional\" dell'allestimento GXP. Nel 2009 le modifiche alla versione GT furono minime. Tra esse ci fu l'aggiunta dell'indicatore di pressione dell'olio e dell'indicatore della tensione elettrica.\nOltre ad motore pi\u00f9 potente ed un cambio a sei rapporti, la versione GT era dotata di un equipaggiamento addizionale come doppi terminali con uscita sdoppiata, fari posteriori con plastiche chiare (in contrasto alle tradizionali plastiche rosse), un climatizzatore bizona, una pi\u00f9 grande consolle con display ed un sistema audio con 11 casse e 2 subwoofer. Alcuni di questi equipaggiamenti erano disponibili tra gli \"optional\" della versione base. Per la GT era anche offerto un pacchetto sport, che comprendeva i pedali metallici ed un volante speciale.\nLa G8 GXP.\nLa versione GXP fu presentata al salone dell'automobile di New York nel marzo del 2008. Questa vettura dimostrativa era dotata di un motore V8 da 6,2\u00a0L che erogava 402\u00a0CV e che derivava da quello della Chevrolet Corvette. Il cambio era manuale a sei rapporti.\nLa versione della GXP prodotta in serie aveva un pi\u00f9 potente motore V8 da 6,2\u00a0L che sviluppava 415\u00a0CV di potenza e 549 N\u2022m di coppia. Era possibile ordinare sia un cambio manuale a sei rapporti che una trasmissione automatica con lo stesso numero di marce. La GXP raggiungeva i 97\u00a0km/h in 4,5 secondi, il quarto di miglio in 13 secondi a 176,4\u00a0km/h ed un'accelerazione laterale su pista di 8,8\u00a0m/s\u00b2.\nLa GXP aveva in dotazione delle sospensioni potenziate e dei pi\u00f9 grandi e ventilati freni a disco della Brembo. Essa inoltre possedeva dei paraurti anteriori arricchiti da una copertura ed una presa d'aria posteriore finta. Queste ultime due caratteristiche vennero applicate per differenziare l'allestimento GXP dalle altre versioni.\nGli esemplari prodotti della GXP furono 1.829. Per il Canada furono invece disponibili solo 6 esemplari.\nLe versioni della Holden VE Commodore (2009).\nDopo la soppressione del marchio Pontiac, la Holden programm\u00f2 per fine 2009 delle versioni della Holden VE Commodore speciali, che sarebbero state caratterizzate dall'avere la parte anteriore e quella posteriore molto simili alla G8. Di questa versione, la Holden avrebbe offerto le versioni berlina, familiare e furgonata. La produzione inizi\u00f2 il 2 novembre 2009.\nQuesti esemplari speciali erano venduti come \"VE Commodore SS V-Series Special Edition\" ed era possibile la scelta tra una cambio manuale a sei rapporti ed una trasmissione automatica con lo stesso numero di rapporti. Il modello fu in vendita dal novembre 2009.\nLe versioni prototipo.\nLa G8 ST.\nOltre alla versione berlina, al salone dell'automobile di New York venne presentata al pubblico anche la versione furgonata della G8. Basata sulla Holden Ute, fu costruita sullo stesso pianale della G8. Era per\u00f2 dotata di un piano di carico di 1.900\u00a0mm. Questa versione, denominata ST, aveva in dotazione il motore della GT, vale a dire il V8 da 6 L, oppure il propulsore di V6 da 3,6 L. Dopo un sondaggio sul nome, con pi\u00f9 di 18.000 suggerimenti, il nome G8 ST fu confermato.\nLa G8 ST, il cui lancio era previsto nel 2010, avrebbe dovuto essere il pick-up sportivo della Pontiac. Nel gennaio del 2009, la General Motors annunci\u00f2 che il piano di commercializzazione della G8 ST sarebbe stato cancellato a causa di mancanza di fondi.\nLa G8 versione familiare.\nFu considerata la commercializzazione di una versione familiare della Holden VE da vendere come G8, ma l'intenzione non ebbe seguito. Ci\u00f2 fu dovuto alle generali basse vendite nel mercato automobilistico, specialmente della Dodge Magnum, perlomeno se comparato con la Charger versione berlina. A differenza della ST, la produzione della versione familiare della G8 non fu mai annunciata dalla General Motors.\nIl marketing.\nLa General Motors realizz\u00f2 un'imponente campagna promozionale per pubblicizzare al G8. Ad esempio fu lo sponsor ufficiale del conto alla rovescia per il nuovo anno effettuato con la Times Square Ball a New York, e del Rose Bowl Game."}
{"id": "4391146", "revid": "767487", "url": "https://it.wikipedia.org/wiki?curid=4391146", "title": "The Return of Draw Egan", "text": "The Return of Draw Egan \u00e8 un film muto del 1916 diretto e interpretato da William S. Hart. Altri interpreti erano Margery Wilson, Robert McKim, Louise Glaum, J.P. Lockney.\nTrama.\n\"Draw\" Egan, un pistolero, viene scambiato dagli abitanti di una cittadina del West per un uomo di legge: gli affidano, cos\u00ec, la citt\u00e0 per ripulirla dai banditi e dai malviventi. Innamorato di Myrtle Buckton, la figlia del sindaco, Egan decide di restare a Yellow Dog e di accettare la carica di sceriffo, lasciandosi alle spalle il suo passato.\nQuando, per\u00f2, un suo vecchio compare, Arizona Colt, lo ricatta minacciando di raccontare a tutti chi egli sia veramente se non lo aiuter\u00e0 a mettere le mani sulla citt\u00e0, Egan non accetta compromessi. Ne segue una sparatoria nella quale Arizona resta ucciso. Egan, allora, si costituisce ma i cittadini di Yellow Dog decidono di mettere una pietra sopra il suo passato. Ormai l'ex bandito \u00e8 diventato uno stimato cittadino e pu\u00f2 costruirsi un futuro insieme alla sua Myrtle.\nProduzione.\nIl film fu prodotto da Thomas H. Ince per la Kay-Bee Pictures e New York Motion Picture. Venne girato dal 29 aprile 1916 al 24 maggio 1916.\nDistribuzione.\nIl copyright del film, richiesto dalla Tri-Stone Pictures, Inc., fu registrato il 25 maggio 1924 con il numero LP20238.&lt;br&gt;\nDistribuito dalla Triangle Distributing e dalla New York Motion Picture, usc\u00ec nelle sale cinematografiche statunitensi il 15 ottobre 1916.\nIl film \u00e8 stato distribuito nel 2010 in DVD dalla Grapevine Video e dall'Alpha Video.\nConservazione.\nCopie della pellicola si trovano negli archivi dell'International Museum of Photography and Film at George Eastman House di Rochester, in quelli del Museum of Modern Art di New York, nella Newhall/William S. Hart film collection, in collezioni private, alla Cin\u00e9math\u00e8que Royale di Bruxelles, al Filmmuseum di Amsterdam, all'UCLA Film And Television Archive di Los Angeles, al Danish Film Institute di Copenaghen."}
{"id": "4391149", "revid": "256896", "url": "https://it.wikipedia.org/wiki?curid=4391149", "title": "RSPO", "text": ""}
{"id": "4391151", "revid": "804", "url": "https://it.wikipedia.org/wiki?curid=4391151", "title": "Roundtable on Sustainable Palm Oil", "text": ""}
{"id": "4391153", "revid": "2149408", "url": "https://it.wikipedia.org/wiki?curid=4391153", "title": "Matra MS80", "text": "La Matra MS80 \u00e8 una vettura da Formula 1 costruita dalla Matra nel 1969.\nTecnica.\nIl telaio monoscocca della vettura venne disegnato dal progettista della Matra Bernard Boyer, e al suo interno vi fu inserito il propulsore 8 cilindri Ford Cosworth DFV. Tale propulsore veniva gestito da un cambio a cinque marce Hewland. Il corpo vettura inglobava nei lati i serbatoi del carburante, allargando di molto l'auto.\nAttivit\u00e0 sportiva.\nLa vettura, nella stagione 1969, venne pilotata da Jackie Stewart, mentre il team veniva gestito da Ken Tyrrell. Con quest'auto, il pilota scozzese riusc\u00ec a vincere i gran premi di Gran Bretagna, di Spagna, d'Olanda, di Francia e d'Italia, conquistando in questo modo sia il titolo costruttori che quello piloti."}
{"id": "4391161", "revid": "1855146", "url": "https://it.wikipedia.org/wiki?curid=4391161", "title": "Vilayet di Aleppo", "text": "Il vilayet di Aleppo (in turco: \"Vil\u00e2yet-i Haleb\"), fu un vilayet dell'Impero ottomano, nell'area dell'attuale citt\u00e0 di Aleppo.\nStoria.\nGrazie alla sua posizione strategica sulle vie di commercio tra Anatolia e Asia, Aleppo crebbe facilmente come una delle pi\u00f9 prospere aree commerciali in epoca ottomana, seconda solo alla capitale Costantinopoli. Ad ogni modo, l'economia di Aleppo venne fortemente compromessa dall'apertura del canale di Suez nel 1869 e dalla ripresa di Damasco come importante centro commerciale nell'area.\nAlla fine della prima guerra mondiale, il trattato di S\u00e8vres rese gran parte della provincia di Aleppo parte della nuova nazione di Siria, mentre la Cilicia venne promessa in protettorato alla Francia per divenire lo stato armeno. Ad ogni modo, Kemal Ataturk riusc\u00ec ad annettere gran parte della provincia di Aleppo e della Cilicia alla Turchia nell'ambito della sua guerra d'indipendenza. I residenti arabi della provincia (cos\u00ec come i curdi) supportarono i turchi in questa guerra contro le potenze straniere, con personaggi di spicco come Ibrahim Hanano che coordin\u00f2 i passaggi direttamente con Ataturk. Il risultato, infine, si rivel\u00f2 per\u00f2 disastroso.\nGeografia antropica.\nSuddivisioni amministrative.\nI sanjak del vilayet di Aleppo nel XIX secolo erano:"}
{"id": "4391163", "revid": "767487", "url": "https://it.wikipedia.org/wiki?curid=4391163", "title": "Lodovico Braidotti", "text": "Biografia.\nLodovico Braidotti nasce a Gorizia nel 1865. Nel 1887 si laurea in architettura a Vienna e due anni pi\u00f9 tardi, nel 1889, si trasferisce a Trieste. Nel 1893 inizia ad insegnare presso la Kaiserlich K\u00f6nigliche Staats Gewerbe Schule (l'attuale Istituto Tecnico Industriale Statale \"Alessandro Volta\"). Nel 1903 viene designato quale progettista del Manicomio di Trieste e nel 1906 si dedica alla riqualificazione del quartiere S. Luigi progettando il primo nucleo di case popolari comprese tra le vie Marchesetti e Machlig. Nel 1909 diventa presidente dell'ICAM (Istituto Comunale per le Abitazioni Minime) e mantiene la carica sino al 1922. Entra in contatto con gruppi liberali, nazionalisti ed irredentisti e a causa di queste sue frequentazioni, nel 1916, viene allontanato dalla scuola, arruolato nell'esercito austro-ungarico ed inviato a Brno nell'attuale Repubblica Ceca. Dopo il primo conflitto mondiale torna a Trieste e prosegue l'insegnamento sino al 1935. Muore a Trieste nel 1939."}
{"id": "4391167", "revid": "1543377", "url": "https://it.wikipedia.org/wiki?curid=4391167", "title": "Tavola rotonda per l'olio di palma sostenibile", "text": "La Tavola rotonda per l'olio di palma sostenibile, in acronimo RSPO per l'inglese Roundtable on Sustainable Palm Oil, \u00e8 un'organizzazione agricola nata nel 2004 con l'obiettivo di promuovere la crescita e l'uso di prodotti di olio di palma sostenibile attraverso standard globali credibili e il coinvolgimento delle parti interessate. La sede \u00e8 a Zurigo, in Svizzera, mentre la segreteria si trova a Kuala Lumpur con alcuni uffici a Giacarta.\nRSPO \u00e8 un'associazione no profit che rappresenta le parti interessate di sette settori industriali dell'olio di palma, tra cui i produttori, i commercianti, i consumatori dei beni prodotti, i dettaglianti, banche e investitori, organizzazioni non governative ambientali e sociali per sviluppare e creare standard globali sostenibili per l'olio di palma.\nTutti essi sono rappresentati nell'esecutivo di RSPO e nei gruppi di lavoro di progetto di ogni settore dando uguali diritti a ogni parte interessata per portare le specifiche proprie agende programmatiche e facilitare il lavoro insieme di parti tradizionalmente avverse e in competizione e arrivare ad obiettivi consensuali.\nL'organizzazione tiene incontri annuali chiamati RT o Round Table Meeting (Incontri di tavola rotonda).\nOpinioni delle organizzazioni ambientali.\nLe organizzazioni non governative interessate alle istanze legate alla produzione di olio di palma e alla distruzione delle foreste pluviale relative a questo prodotto, tra cui Friends of the Earth International, Greenpeace, Rainforest Action Network, WWF, sono divise sull'operato di RSPO.\nLa prima \u00e8 molto critica nei suoi confronti, Greenpeace non ha una posizione chiara, La rete di azione per le foreste pluviali \u00e8 a supporto ed infine il WWF riconosce dei meriti di alcuni aziende facenti parte di RSPO mentre le altre hanno ancora da lavorare su questo fronte ma con uno sguardo positivo verso il futuro."}
{"id": "4391173", "revid": "767487", "url": "https://it.wikipedia.org/wiki?curid=4391173", "title": "Paperino a caccia di autografi", "text": "Paperino a caccia di autografi (\"The Autograph Hound\") \u00e8 un film del 1939 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 1\u00ba settembre 1939, distribuito dalla RKO Radio Pictures. \u00c8 il primo cartone animato in cui Paperino indossa il suo cappello da marinaio blu. Vi appaiono molte celebrit\u00e0 degli anni trenta.\nTrama.\nPaperino \u00e8 a Hollywood e desidera ottenere un autografo dalle celebrit\u00e0. Cos\u00ec cerca di entrare negli studi, ma purtroppo viene cacciato fuori da un ufficiale di polizia a guardia della porta. Paperino per\u00f2 non si arrende e decide di intrufolarsi salendo sulla limousine con Greta Garbo, ma l'agente di polizia lo scopre e lo insegue. Paperino entra in una stanza dove trova Mickey Rooney, e gli chiede un autografo. Rooney scrive il suo nome nel libro di Paperino e lo fa sparire e riapparire con un trucco di magia. Paperino non \u00e8 divertito, cos\u00ec cerca di impressionare Rooney facendo un trucco simile con un uovo. L'uovo \u00e8 per\u00f2 evidentemente nascosto sotto il cappello di Paperino, e Rooney lo schiaccia ridendo. Paperino si arrabbia e inizia ad agitare i pugni, e Rooney riesce a mettergli un violino in mano. Quando Paperino scopre di essere stato nuovamente ingannato, lancia a Rooney il violino, che per\u00f2 finisce in faccia alla guardia.\nAllarmato, Paperino fugge e si nasconde sotto una campana di vetro trasportata dall'attore Henry Armetta. Quando il poliziotto scopre il nascondiglio di Paperino, quest'ultimo scappa fino a raggiungere un lago ghiacciato, dove incontra Sonja Henie. Paperino le chiede un autografo, ma lei firma sul ghiaccio con i pattini. Paperino \u00e8 cos\u00ec costretto a portare con s\u00e9 il pezzo di ghiaccio con su la firma, che poco dopo si scioglie. Subito dopo, in un ambiente desertico, nota in una tenda i Ritz Brothers che ballano una danza araba. Eccitato, chiede i loro autografi, ma loro, comportandosi come degli svitati, gli saltano addosso e firmano con il loro nome di gruppo sul suo sedere. Un infuriato Paperino lancia loro addosso un barattolo di vernice, ma colpisce invece la faccia del poliziotto.\nAncora una volta Paperino deve fuggire e corre verso un castello con il cartello \"The Road to Mandalay\", che si rivela essere finto. Correndo su una rampa di scale, si imbatte in Shirley Temple, che lo riconosce e gli chiede un autografo. Entrambi si siedono a firmare l'un l'altro i loro autografi, ma Paperino viene presto catturato dal poliziotto. Shirley dice alla guardia di lasciarlo in pace perch\u00e9 si tratta di Paperino. La voce si sparge subito e numerosi attori di Hollywood corrono da Paperino per farsi fare un autografo. Quando il poliziotto chiede a Paperino di firmare il suo libro di autografi e gli offre la sua penna, Paperino schizza l'inchiostro in faccia all'agente. L'inchiostro scivola sul petto del poliziotto, formando il nome di Paperino.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4391174", "revid": "287204", "url": "https://it.wikipedia.org/wiki?curid=4391174", "title": "Anais Bescond", "text": ""}
{"id": "4391177", "revid": "54354", "url": "https://it.wikipedia.org/wiki?curid=4391177", "title": "Friends of the Earth International", "text": ""}
{"id": "4391180", "revid": "438678", "url": "https://it.wikipedia.org/wiki?curid=4391180", "title": "Elenco", "text": ""}
{"id": "4391182", "revid": "73843", "url": "https://it.wikipedia.org/wiki?curid=4391182", "title": "Roberta (nome)", "text": "Origine e diffusione.\nSi tratta della forma femminile di Roberto, nome di origine germanica che, composto da \"hrod\" (\"fama\", \"gloria\") e \"beraht\" (\"brillante\", \"illustre\"), significa \"fama brillante\" o \"splendente di gloria\".\nOnomastico.\nNon vi sono sante n\u00e9 beate di nome Roberta; l'onomastico ricorre lo stesso giorno della forma maschile Roberto (solitamente il 17 settembre, memoria di san Roberto Bellarmino, Dottore della Chiesa, ma anche in altre date come il 7 Giugno, memoria di san San Roberto di Newminster)."}
{"id": "4391186", "revid": "767487", "url": "https://it.wikipedia.org/wiki?curid=4391186", "title": "Paperino poliziotto", "text": "Paperino poliziotto (\"Officer Duck\") \u00e8 un film del 1939 diretto da Clyde Geronimi. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 10 ottobre 1939, distribuito dalla RKO Radio Pictures.\nTrama.\nL'agente Paperino viene assegnato alla cattura di un criminale di nome Bimbo Tom, interpretato da Pietro Gambadilegno. Il nome fa credere a Paperino che sar\u00e0 un avversario facile, ma quando arriva al suo nascondiglio scopre che in realt\u00e0 \u00e8 un massiccio energumeno, che si disfa immediatamente di Paperino. Per ammanettare il criminale, il papero decide di presentarsi a casa di Tom travestito da bambino. Tom si affeziona al \"bambino\", ma ben presto Paperino riesce ad ammanettare Tom, che subito dopo lo disarma. Il criminale insegue il papero per strada, ma incontra dopo poco una parata di poliziotti che, marciante sulle note di \"Stars and Stripes Forever\", lo fa finire in carcere.\nEdizioni home video.\nVHS.\nIl cortometraggio \u00e8 incluso, con il primo doppiaggio, nella VHS \"Vita Da Paperi\" edita nel 1984\nDVD.\nIl cortometraggio \u00e8 incluso, con il ridoppiaggio, nel DVD \"Walt Disney Treasures: Semplicemente Paperino - Vol. 1\" e all'interno del film direct-to-video \"C'era una volta Halloween\", uscito esclusivamente in DVD."}
{"id": "4391187", "revid": "339392", "url": "https://it.wikipedia.org/wiki?curid=4391187", "title": "Museo di Antichit\u00e0 Egiziane", "text": ""}
{"id": "4391188", "revid": "599013", "url": "https://it.wikipedia.org/wiki?curid=4391188", "title": "Sao Jose de Areal", "text": ""}
{"id": "4391190", "revid": "219110", "url": "https://it.wikipedia.org/wiki?curid=4391190", "title": "Apache Solr", "text": "Apache Solr (pronunciato come /so\u028al\u0259/,/so\u028al\u0259r/, soh-l\u0259r) \u00e8 una piattaforma di ricerca open source del progetto Apache Lucene, in origine creato nel 2004 da Yonik Seeley alla CNET Networks.\nLa sua caratteristica principale \u00e8 la presenza di ricerca full text, hit highlighting, faceted search, raggruppamento dinamico, integrazione con le basi di dati, gestione di documenti \"ricchi\" (come documenti word e pdf).\nFornisce una ricerca distribuita e la replicazione dell'indice. Solr \u00e8 inoltre altamente scalabile.\nSolr \u00e8 scritto in Java e viene eseguito come server di ricerca full text indipendente all'interno di un contenitore servlet come Apache Tomcat o Jetty.\nSolr usa la libreria di ricerca Java Lucene per la ricerca e l'indicizzazione full text, e ha API HTTP/XML come REST e JSON, che la rendono semplice da usare da qualsiasi linguaggio di programmazione.\nLa configurazione esterna di Solr permette di essere adattata a quasi ogni tipo di applicazione senza codice Java e possiede una architettura di estensioni (plugin) quando sono richieste personalizzazioni avanzate.\nApache Lucene e Apache Solr sono entrambi prodotti dallo stesso gruppo di sviluppo dell'Apache Software Foundation da quanto i due progetti sono stati fusi nel 2010. Ci si riferisce comunemente a queste tecnologie come Lucene/Solr o Solr/Lucene.\nDalla versione 4 offre anche tutte le caratteristiche e funzionalit\u00e0 di un database NoSQL."}
{"id": "4391191", "revid": "54354", "url": "https://it.wikipedia.org/wiki?curid=4391191", "title": "Apache Lucene", "text": ""}
{"id": "4391192", "revid": "1354547", "url": "https://it.wikipedia.org/wiki?curid=4391192", "title": "Musei di antichit\u00e0 egizie", "text": "Questa \u00e8 una lista dei musei con le maggiori collezione di antichit\u00e0 egizie."}
{"id": "4391193", "revid": "54354", "url": "https://it.wikipedia.org/wiki?curid=4391193", "title": "CNET Networks", "text": ""}
{"id": "4391199", "revid": "404449", "url": "https://it.wikipedia.org/wiki?curid=4391199", "title": "Chiesa di San Cristoforo a Vagliagli", "text": ""}
{"id": "4391201", "revid": "1840984", "url": "https://it.wikipedia.org/wiki?curid=4391201", "title": "Weichai Power", "text": "Weichai Power Company Limited o Weichai Power, imparentata da \"Weifang Diesel Engine Factory\" \u00e8 un'azienda di propriet\u00e0 statale cinese con sede a Weifang, nella regione dello Shandong in Cina, specializzata in ricerca e sviluppo, produzione e vendita di motori diesel. I prodotti sono usati in veicoli, navi e generatori di corrente. \u00c8 la pi\u00f9 grande impresa di accessori per auto in Cina.\nWeichai \u00e8 quotata alla Borsa di Hong Kong con classe H dal 2004, con classe A alla Borsa di Shanghai dal 2006.\nStoria.\nWeichai, precedentemente nota come Yucheng Ironworks, \u00e8 stata fondata nel 1946 a Weihai, nella provincia dello Shandong, in Cina. Sulla base di questa societ\u00e0, il ministero delle Forze Armate del Popolo di Weihai ha istituito Jianguo Ironwork Cooperatives che \u00e8 stato successivamente ribattezzato Coastal Ironworks. Produceva principalmente fucili di tipo 79 e battelli a vapore. \u00c8 due anni dopo che Coastal Ironworks si trasfer\u00ec a Weifang, dove inizi\u00f2 a produrre motori diesel a bassa velocit\u00e0 da 15 CV e 40 CV. Allo stesso tempo, l'azienda \u00e8 stata ribattezzata Dahua Machinery Factory.\nNel 1953, l'azienda lanci\u00f2 con successo il motore diesel della serie 6108. Lo stesso anno, \u00e8 stata ribattezzata Weifang Diesel Engine Works e ha iniziato la ricerca, lo sviluppo e la produzione di motori diesel.\nDal 1955, il motore diesel ceco 6160 fu prodotto con successo e divenne il modello di motore dominante per la pesca costiera e la navigazione interna della Cina. Dieci anni dopo, Weichai \u00e8 stata nominata una delle settanta imprese \"Daqing-Type\", una famosa denominazione nazionale in termini di produzione industriale. Nel 1968, il motore diesel marino 6200 \u00e8 stato sviluppato e prodotto per i pescherecci leggeri. Nel 1970, l'industria della difesa nazionale richiese a Weichai di sviluppare e produrre il motore del carro armato di tipo 8V160. Il team di ricerca e sviluppo di Weichai ha sviluppato con successo un motore per carri armati da 800 CV e ha vinto, nel 1978, il National Science Conference Prize. Nel 1984 fu introdotto il motore austriaco per veicoli pesanti Steyr WD615. WD615 ha superato la certificazione di accettazione del progetto a livello nazionale nel 1989, stabilendo un nuovo modello di sviluppo parallelo di motori diesel a media e alta velocit\u00e0 per la fabbrica\nDal 2012 Weichai Power detiene la maggioranza azionaria del Gruppo Ferretti.\nDal 2013 al 2019 e nel 2021 \u00e8 stato sponsor della Ferrari nelle gare di Formula 1."}
{"id": "4391202", "revid": "1864150", "url": "https://it.wikipedia.org/wiki?curid=4391202", "title": "Vagliagli", "text": "Vagliagli \u00e8 una frazione del comune italiano di Castelnuovo Berardenga, nella provincia di Siena, in Toscana.\nAntico borgo del XIII secolo, \u00e8 situato a 511 metri di altitudine, lungo la strada provinciale che conduce a Radda in Chianti.\nStoria.\nLa prima citazione del villaggio di Vagliagli risale al 1226. Una curiosit\u00e0 sull'etimologia del toponimo: Vagliagli significa letteralmente \"valle degli agli\". L'aglio selvatico appare anche nello stemma del paese: una mano che stringe un mazzo di agli.\nCultura.\nVagliagli \u00e8 stato ambientazione di film quali \"Piazza delle Cinque Lune\" e \"Letters to Juliet\".\nEconomia.\nTurismo.\nSituato al centro di una splendida conca dalla quale si gode una vastissima veduta, Vagliagli \u00e8 una delle localit\u00e0 pi\u00f9 frequentate dai turisti chiantigiani per la bellezza del borgo e la magnifica posizione paesaggistica. \nNel periodo estivo sono numerosi gli eventi organizzati nel paese: \nil primo weekend di luglio viene organizzato Blues Divino, una festa di due giorni che chiama artisti da tutto il mondo e attira chi ama il genere e il mangiar bene. \nIl terzo weekend di Agosto, i ragazzi dell'associazione Polisportiva Vagliagli organizzano \"Birra e Salsicce\" che ormai da 10 anni \u00e8 entrata nello scenario degli eventi toscani, una tre giorni di spettacoli musicali, cibo buono e birra artigianale. \nA fine settembre, gli abitanti di Vagliagli organizzavano la \"Festa dell'Uva\" per festeggiare la vendemmia."}
{"id": "4391203", "revid": "767487", "url": "https://it.wikipedia.org/wiki?curid=4391203", "title": "War and the Woman", "text": "War and the Woman \u00e8 un film muto del 1917 diretto e interpretato da Ernest C. Warde.\nTrama.\nAvendo scoperto che il patrigno \u00e8 una spia, Ruth lo lascia e se ne va. Mentre si trova in una strada di campagna, assiste alla caduta di un aereo. Dopo aver soccorso il pilota, John Barker, si trova coinvolta in una storia d'amore con lui. I due innamorati decidono di sposarsi. Ma, ben presto, scoppia la guerra e John viene richiamato al fronte. Deve cos\u00ec lasciare Ruth con la sola compagnia dei domestici.\nDurante la sua assenza, l'esercito nemico invade quei territori, giungendo fino alla propriet\u00e0 dei Barker. Ruth viene catturata e tenuta prigioniera in una stanza mentre la loro casa diventa la sede del comando militare nemico.\nJohn ottiene una licenza: attraversate le linee, riesce a ritornare a casa. Giusto in tempo per trovarvi Ruth che, infuriata, sta posizionando della dinamite in cantina per far saltare l'edificio con tutti i suoi occupanti. La casa salta per aria e i due fuggono insieme a bordo dell'aereo di John.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Path\u00e9 Exchange (Path\u00e9 Gold Rooster Play), usc\u00ec nelle sale cinematografiche USA il 9 settembre 1917."}
{"id": "4391205", "revid": "1543377", "url": "https://it.wikipedia.org/wiki?curid=4391205", "title": "Rainforest Action Network", "text": "La Rainforest Action Network o in sigla RAN (in italiano: Rete d'azione per le foreste pluviali \u00e8 una organizzazione ambientale con sede a San Francisco in California, negli Stati Uniti.\nL'organizzazione nacque da Randy \"uragano\" Hayes and Mike Roselle nel 1985, e guadagn\u00f2 rilievo nazionale con una campagna popolare nel 1987 per convincere la catena di ristoranti Burger King a cancellare dei contratti per il valore di 35 milioni di dollari per la produzione di carne di manzo che avrebbero provocato la distruzione della foresta pluviale dell'America centrale.\nLa protezione delle foreste e la sfida alle multinazionali \u00e8 rimasto un obiettivo chiave delle campagne di RAN, che l'ha portata al cambiamento di politiche per i settori dell'edilizia, acquisizione e forniture di legname, automotivo, della moda, della carta e bancario."}
{"id": "4391206", "revid": "606039", "url": "https://it.wikipedia.org/wiki?curid=4391206", "title": "Dendrophis semivariegata", "text": ""}
{"id": "4391207", "revid": "606039", "url": "https://it.wikipedia.org/wiki?curid=4391207", "title": "Chrysopelea capensis", "text": ""}
{"id": "4391208", "revid": "606039", "url": "https://it.wikipedia.org/wiki?curid=4391208", "title": "Ahaetulla bocagii", "text": ""}
{"id": "4391209", "revid": "606039", "url": "https://it.wikipedia.org/wiki?curid=4391209", "title": "Philothamnus bocagii", "text": ""}
{"id": "4391210", "revid": "606039", "url": "https://it.wikipedia.org/wiki?curid=4391210", "title": "Ahaetulla irregularis", "text": ""}
{"id": "4391215", "revid": "767487", "url": "https://it.wikipedia.org/wiki?curid=4391215", "title": "Regioni della Thailandia", "text": "Le regioni della Thailandia sono le pi\u00f9 grandi suddivisioni geografiche della Thailandia. Le regioni sono composte da gruppi di province, ma sono soltanto un sistema di riferimento geografico; la regione non \u00e8 un ente e non ha alcuna influenza sulla suddivisione amministrativa del paese, dove il primo livello sono le province.\nEsistono diversi sistemi di suddivisione in regioni.\nIl sistema a 6 regioni fu istituito dal \"Consiglio Nazionale di Ricerca\" thailandese nel 1978, mentre quello a 4 regioni, tuttora usato occasionalmente, \u00e8 quello storicamente legato alla vecchia suddivisione del territorio in \"monthon\", operata dal Ministero dell'Interno nel 1897. Altri sistemi a 5 regioni sono quello usato dall'Autorit\u00e0 per il Turismo della Thailandia e quello usato dal Dipartimento Meteorologico della Thailandia.\nSuddivisione in 6 regioni.\nDi seguito sono riportate le 6 regioni con le rispettive province.\nNord\nOvest\nNordest\nCentro\nEst\nSud\nSuddivisione in 4 regioni.\nLa suddivisione del paese in quattro macro-regioni esclude la Thailandia dell'Est e la Thailandia dell'Ovest, e le province vengono distribuite nel seguente modo:"}
{"id": "4391218", "revid": "767487", "url": "https://it.wikipedia.org/wiki?curid=4391218", "title": "Her Life and His", "text": "Her Life and His \u00e8 un film muto del 1917 diretto da Frederick Sullivan.\nTrama.\nMary Murdock, caduta in miseria, per non diventare una prostituta sceglie di diventare una ladra. Ma, mentre si trova nell'appartamento di Robert Howard, viene sorpresa e arrestata. Condannata per furto, sconta la sua pena. Quando esce dal carcere, per\u00f2, non trova nessuno che le offra un lavoro. Cos\u00ec si reca da Howard. Questi \u00e8 stato abbandonato dalla moglie ed \u00e8 sull'orlo del suicidio. Mary riesce a consolarlo e gli propone di lavorare per aiutare i carcerati. Nel suo nuovo lavoro l'uomo ha tanto successo che viene nominato direttore del carcere.\nL'impegno che il nuovo direttore profonde nella sua attivit\u00e0 sociale scatena la reazione di un boss politico che osteggia ogni tipo di riforma. Costui cerca di far cadere in trappola Howard per screditare il suo buon nome e, con la complicit\u00e0 di Nan Travers, lo mette in una situazione imbarazzante. Mary, allora, finge di avere una relazione con l'assistente di Howard, provocando in questo modo la gelosia di Nan che \u00e8 innamorata dell'uomo. Senza pi\u00f9 controllarsi, Nan confessa di non aver mai avuto alcun rapporto con Howard, restituendogli cos\u00ec l'onorabilit\u00e0 perduta a causa del suo inganno.\nProduzione.\nIl film fu prodotto dalla Thanhouser Film Corporation. Venne girato a New York, a Times Square.\nDistribuzione.\nDistribuito dalla Path\u00e9 Exchange (Gold Rooster Play), usc\u00ec nelle sale cinematografiche statunitensi il 18 febbraio 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4391222", "revid": "380453", "url": "https://it.wikipedia.org/wiki?curid=4391222", "title": "Debora Seilhamer", "text": "Biografia.\nFiglia di Larry Seilhamer, politico e membro del Senato di Porto Rico, nonch\u00e9 ex cestista professionista, attivo dal 1972 al 1984 nel campionato portoricano con le maglie dei Leones de Ponce, Indios de Can\u00f3vanas e Vaqueros de Bayam\u00f3n.\nCarriera.\nClub.\nLa carriera professionistica di Debora Seilhamer inizia quando debutta nella Liga de Voleibol Superior Femenino del 2001 con la maglia delle Volleygirls de Guayanilla, venendo anche premiata come miglior esordiente e miglior servizio del torneo, giocando nel ruolo di schiacciatrice.\nNella Liga de Voleibol Superior Femenino 2002 gioca nelle Leonas de Ponce, prima di trasferirsi per motivi di studio negli Stati Uniti, dove gioca per quattro stagioni per la sua universit\u00e0, la , vincendo la NCAA Division I nella sua prima stagione.\nTornata a Porto Rico, nella Liga de Voleibol Superior Femenino 2007 approda alle Indias de Mayag\u00fcez con le quali gioca per un quinquennio, premiata nel 2008 come miglior libero e nel 2009 come miglior difesa e miglior libero, oltre ad essere inserita nello \"All-Star Team\" del torneo.\nNella Liga de Voleibol Superior Femenino 2012 viene ingaggiata dalle Lancheras de Cata\u00f1o, restando legata anche a questa franchigia per cinque annate, nel corso delle quali conquista per la prima volta lo scudetto e viene inserita in ben tre occasioni nello \"All-Star Team\" del torneo. Col trasferimento della sua franchigia ad Aibonito, nella stagione 2017 gioca per le , ancora una volta inserita nello \"All-Star Team\" e premiata come miglior libero. Torna quindi in campo nella Liga de Voleibol Superior Femenino 2019 sempre con le , premiata ancora come miglior libero e inserito nella squadra delle stelle del torneo.\nNel campionato 2020 passa alle , in cambio di Yeaneska Matos, mentre nel campionato seguente, col trasferimento della sua franchigia a San Juan, gioca per le . \nNazionale.\nNel 2006 debutta in nazionale, con la quale un anno dopo prende parte ai XV Giochi panamericani ed al campionato nordamericano, ricevendo il premio di miglior difesa di entrambe le competizioni. Nel 2009 si classifica al terzo posto alla Coppa panamericana, mentre nel 2010 vince la medaglia d'argento ai XXI Giochi centramericani e caraibici, risultato impreziosito dai titoli di miglior giocatrice, miglior ricevitrice, miglior difesa e miglior libero della competizione.\nIn seguito vince la medaglia di bronzo al campionato nordamericano 2013, ripetendosi anche nell'edizione 2015, e alla NORCECA Champions Cup 2015 e poi quella d'argento alla Coppa panamericana 2016."}
{"id": "4391227", "revid": "110544389", "url": "https://it.wikipedia.org/wiki?curid=4391227", "title": "Jorge Selar\u00f3n", "text": "Biografia.\nJorge Selar\u00f3n nacque in Cile nel 1947 e viaggi\u00f2 in oltre cinquanta paesi del mondo prima di giungere, nel 1983, a Rio de Janeiro, dove decise di stabilirsi definitivamente.\n\u00c8 noto al grande pubblico per il suo lavoro sulla Scalinata Selar\u00f3n, una scalinata ricoperta di piastrelle situata tra i quartieri di Lapa e Santa Teresa a Rio de Janeiro in Brasile. Consider\u00f2 la Scalinata Selar\u00f3n un \"tributo al popolo brasiliano.\"\nSi trasfer\u00ec nel quartiere di Lapa a met\u00e0 degli anni ottanta, andando a vivere in una casa nei pressi della scalinata. Negli anni novanta, inizi\u00f2 a decorare i 215 gradini che portavano al Convento di Santa Teresa con delle piastrelle di ceramica. La sua trasformazione artistica della scalinata, utilizzando piastrelle e porcellane regalate da amici e sostenitori, necessit\u00f2 circa 20 anni per essere portata a termine. La sua scalinata, che fu dichiarata un emblema della citt\u00e0 nel 2005, ha fatto parte della presentazione di Rio de Janeiro per i Giochi Olimpici del 2016.\nJorge Selar\u00f3n \u00e8 stato trovato morto sulla Scalinata Selar\u00f3n vicino a casa sua il 10 gennaio 2013, all'et\u00e0 di 65 anni. La polizia non ha scartato l'ipotesi dell'omicidio, visto che l'artista aveva ricevuto ripetute minacce di morte. Viene considerata anche l'ipotesi di suicidio, poich\u00e9 secondo la testimonianza degli amici l'artista soffriva di depressione."}
{"id": "4391230", "revid": "122757861", "url": "https://it.wikipedia.org/wiki?curid=4391230", "title": "Orientales de Humacao", "text": "Le Orientales de Humacao furono una franchigia pallavolistica femminile di Porto Rico, con sede a Humacao.\nStoria.\nLe Orientales de Humacao vengono fondate nel 2012, quando la citt\u00e0 di Humacao rileva il titolo dalla citt\u00e0 di Carolina e dalle , poco dopo rifondate con nuovo assetto societario. Nella stagione 2013 debuttano nella Liga de Voleibol Superior Femenino, classificandosi al settimo posto in \"regular season\", per poi uscire di scena ai quarti di finale dei play-off. Nella stagione seguente la squadra si classifica al quinto posto nella stagione regolare, uscendo nuovamente di scena ai quarti di finale dei play-off. Dopo aver saltato il campionato 2015 per difficolt\u00e0 economiche, nel campionato seguente la franchigia torna ad essere attiva.\nPer la Liga de Voleibol Superior Femenino 2019 e 2020 la franchigia ottiene nuovamente una dispensa, saltando la stagione. Nel 2021, nel tentativo di evitare una terza dispensa consecutiva che avrebbe comportato la scomparsa definitiva della franchigia, la societ\u00e0 cede i propri diritti di partecipazione alla citt\u00e0 di Gurabo, dove avrebbero dovuto prendere vita le Ladyhawks de Gurabo; tuttavia, prima dell'inizio dell'annata, la franchigia annuncia il proprio ritiro, finendo quindi per scomparire dal panorama pallavolistico portoricano."}
{"id": "4391231", "revid": "1573940", "url": "https://it.wikipedia.org/wiki?curid=4391231", "title": "Plesiophantes", "text": "Plesiophantes \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi note di questo genere sono state reperite in Russia, Georgia e Turchia.\nTassonomia.\nConsiderato un sinonimo anteriore di \"Turinyphia\" , da uno studio dell'aracnologo Wunderlich (1992a); sinonimia non pi\u00f9 convalidata da un successivo lavoro dello stesso Wunderlich (1995b).\nDal 2011 non sono stati esaminati esemplari di questo genere.\nA dicembre 2012, si compone di tre specie:"}
{"id": "4391232", "revid": "1573940", "url": "https://it.wikipedia.org/wiki?curid=4391232", "title": "Plicatiductus storki", "text": "Plicatiductus storki \u00e8 un ragno appartenente alla famiglia Linyphiidae.\n\u00c8 l'unica specie nota del genere Plicatiductus.\nDistribuzione.\nLa specie \u00e8 stata rinvenuta sull'isola di Sulawesi, nella regione indonesiana.\nTassonomia.\nDal 1992 non sono stati esaminati esemplari, n\u00e9 sono state descritte sottospecie al 2012."}
{"id": "4391234", "revid": "31886", "url": "https://it.wikipedia.org/wiki?curid=4391234", "title": "Plicatiductus", "text": ""}
{"id": "4391235", "revid": "780783", "url": "https://it.wikipedia.org/wiki?curid=4391235", "title": "Carlotta Cornehl", "text": "Biografia.\nCarlotta Cornehl parla fluentemente l'irlandese, suo padre \u00e8 tedesco, mentre sua madre \u00e8 irlandese e i suoi nonni materni vivono a Lifford, nella Contea del \"Donegal\". Ha due fratelli pi\u00f9 grandi di lei. I suoi hobbies preferiti sono: andare in sella al suo monociclo, suonare il violoncello e ballare.\nHa due conigli chiamati Speedy e Nicky, inoltre ama i cavalli e la sua passione \u00e8 andare a cavallo.\nCarriera.\nHa iniziato la sua carriera all'et\u00e0 di otto anni quando l'addetto al casting e il regista della serie tv \"Grani di pepe\" sono andati nella sua scuola di danza, e le chiesero se avrebbe accettato un ruolo nella serie. Nel 2001 ha ottenuto il suo primo ruolo nella serie tv \"Grani di pepe\" interpretando la piccola Johanna. Dopo il successo che ha ottenuto, \u00e8 apparsa nella serie tv \"Check\". Nel 2012 produce il film \"Das Leben ist nichts f\u00fcr Feiglinge\" diretto da Andr\u00e9 Erkau.\nDoppiatrici italiane.\nNelle versioni in italiano dei suoi film, Carlotta Cornehl \u00e8 stata doppiata da:"}
{"id": "4391238", "revid": "410660", "url": "https://it.wikipedia.org/wiki?curid=4391238", "title": "Rundskop", "text": ""}
{"id": "4391239", "revid": "154893", "url": "https://it.wikipedia.org/wiki?curid=4391239", "title": "Vetro cellulare", "text": ""}
{"id": "4391241", "revid": "1005847", "url": "https://it.wikipedia.org/wiki?curid=4391241", "title": "Esercito del popolo", "text": "L'Esercito del popolo la cui sigla era EDP fu un'organizzazione armata di matrice comunista, legata ai Collettivi politici veneti, che inneggi\u00f2 alla lotta di classe e che comp\u00ec un attentato dinamitardo contro la sede Rai di Primiero in provincia di Trento nel 1981\nIdee sociali ed azioni.\nDurante il sequestro D'Urso, la contestazione alla Montedison di Porto Marghera e la notte dei fuochi del Veneto, un gruppo di giovani dell'Autonomia operaia del Veneto decise di assaltare la sede Rai di Primiero per annunciare che sarebbero state fatte altre azioni violente contro le banche e le industrie del Nord Italia, considerate sfruttatrici della classe operaia italiana. La sede Rai venne scelta in quanto considerata la voce del capitale e del potere padronale in Italia. Dopo questa azione il gruppo rimase inattivo."}
{"id": "4391243", "revid": "287204", "url": "https://it.wikipedia.org/wiki?curid=4391243", "title": "25760 Annaspitz", "text": "25760 Annaspitz \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5726786\u00a0UA e da un'eccentricit\u00e0 di 0,2842482, inclinata di 5,40331\u00b0 rispetto all'eclittica."}
{"id": "4391244", "revid": "83531", "url": "https://it.wikipedia.org/wiki?curid=4391244", "title": "Queen's Theatre (Long Acre)", "text": "Il Queen's Theatre fu costruito nel 1867, come teatro sul sito della St Martin's Hall, una ampia sala concerti che era stata aperta nel 1850. All'angolo tra Long Acre e Endell Street, con l'entrata da Wilson Street e Long Acre (gi\u00e0 Charles Street). Il teatro, uno dei pi\u00f9 grandi di Londra chiuse nel 1878, nonostante una confortevole sala e una compagnia costituita dai pi\u00f9 famosi attori."}
{"id": "4391245", "revid": "287204", "url": "https://it.wikipedia.org/wiki?curid=4391245", "title": "26592 Maryrenfro", "text": "26592 Maryrenfro \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6868164\u00a0UA e da un'eccentricit\u00e0 di 0,1813009, inclinata di 11,42135\u00b0 rispetto all'eclittica."}
{"id": "4391248", "revid": "287204", "url": "https://it.wikipedia.org/wiki?curid=4391248", "title": "16497 Toinevermeylen", "text": "16497 Toinevermeylen \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,2060203\u00a0UA e da un'eccentricit\u00e0 di 0,2091889, inclinata di 6,40907\u00b0 rispetto all'eclittica."}
{"id": "4391251", "revid": "287204", "url": "https://it.wikipedia.org/wiki?curid=4391251", "title": "23477 Wallenstadt", "text": "23477 Wallenstadt \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,6835632\u00a0UA e da un'eccentricit\u00e0 di 0,1191867, inclinata di 12,49068\u00b0 rispetto all'eclittica."}
{"id": "4391257", "revid": "287204", "url": "https://it.wikipedia.org/wiki?curid=4391257", "title": "43767 Permeke", "text": "43767 Permeke \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,9729936\u00a0UA e da un'eccentricit\u00e0 di 0,1555058, inclinata di 7,23259\u00b0 rispetto all'eclittica."}
{"id": "4391258", "revid": "86599", "url": "https://it.wikipedia.org/wiki?curid=4391258", "title": "14015 Senancour", "text": "14015 Senancour \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a e da un'eccentricit\u00e0 di 0,0981222, inclinata di 5,96613\u00b0 rispetto all'eclittica.\nL'asteroide \u00e8 dedicato allo scrittore francese \u00c9tienne Pivert de Senancour."}
{"id": "4391262", "revid": "599013", "url": "https://it.wikipedia.org/wiki?curid=4391262", "title": "Alfredo Piffer", "text": "Carriera.\nDopo aver militato nel Trento, debutta in Serie B con la Monfalconese C.N.T. nella stagione 1929-1930, disputando tre campionati cadetti per un totale di 63 presenze e 6 reti.\nLascia la Monfalconese nel 1932."}
{"id": "4391264", "revid": "599013", "url": "https://it.wikipedia.org/wiki?curid=4391264", "title": "Egidio De Franceschi", "text": "Carriera.\nDi tre anni pi\u00f9 giovane del fratello Amedeo, al Grion lo chiamavano \"Defranceschi (II)\"\nCon la Fortitudo Roma disputa 8 gare e mette a segno 5 gol nel campionato di Prima Divisione 1924-1925, giocando per l'occasione come centravanti.\nDopo aver militato nell'Edera Pola, nella Ponziana Trieste e nel Fascio Grion Pola, debutta in Serie B con la Monfalconese C.N.T. nella stagione 1929-1930, disputando tre campionati cadetti per un totale di 60 presenze.\nDopo aver lasciato la Monfalconese nel novembre del 1932 per il ritiro del club dal campionato, passa al Fascio Sportivo Savoia in Prima Divisione."}
{"id": "4391265", "revid": "287204", "url": "https://it.wikipedia.org/wiki?curid=4391265", "title": "19228 Uemuraikuo", "text": "19228 Uemuraikuo \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,2353169\u00a0UA e da un'eccentricit\u00e0 di 0,1908760, inclinata di 5,76522\u00b0 rispetto all'eclittica."}
{"id": "4391266", "revid": "287204", "url": "https://it.wikipedia.org/wiki?curid=4391266", "title": "19230 Sugazi", "text": "19230 Sugazi \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,1953746\u00a0UA e da un'eccentricit\u00e0 di 0,1281547, inclinata di 4,36962\u00b0 rispetto all'eclittica."}
{"id": "4391269", "revid": "69794", "url": "https://it.wikipedia.org/wiki?curid=4391269", "title": "Giuseppe Guerrieri", "text": ""}
{"id": "4391271", "revid": "287204", "url": "https://it.wikipedia.org/wiki?curid=4391271", "title": "16357 Risanpei", "text": "16357 Risanpei \u00e8 un asteroide della fascia principale. Scoperto nel 1976, presenta un'orbita caratterizzata da un semiasse maggiore pari a 2,2978977\u00a0UA e da un'eccentricit\u00e0 di 0,1847052, inclinata di 6,41656\u00b0 rispetto all'eclittica."}
{"id": "4391273", "revid": "55856382", "url": "https://it.wikipedia.org/wiki?curid=4391273", "title": "TED Conference", "text": ""}
{"id": "4391274", "revid": "86599", "url": "https://it.wikipedia.org/wiki?curid=4391274", "title": "19306 Voves", "text": "19306 Voves \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3555914\u00a0UA e da un'eccentricit\u00e0 di 0,1659360, inclinata di 1,46036\u00b0 rispetto all'eclittica."}
{"id": "4391275", "revid": "228587", "url": "https://it.wikipedia.org/wiki?curid=4391275", "title": "Darwinia", "text": ""}
{"id": "4391279", "revid": "287204", "url": "https://it.wikipedia.org/wiki?curid=4391279", "title": "82153 Alemigliorini", "text": "82153 Alemigliorini \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,7804888\u00a0UA e da un'eccentricit\u00e0 di 0,0455105, inclinata di 8,61617\u00b0 rispetto all'eclittica.\nL'asteroide \u00e8 dedicato ad Alessandra Migliorini, ricercatrice italiana all'INAF."}
{"id": "4391282", "revid": "1543377", "url": "https://it.wikipedia.org/wiki?curid=4391282", "title": "European League maschile 2013", "text": "L'European League di pallavolo maschile 2013 si \u00e8 svolta dal 13 giugno al 14 luglio 2013, con la fase finale giocata a Marmaris, in Turchia. Al torneo hanno partecipato 12 squadre nazionali europee e la vittoria finale \u00e8 andata per la prima volta al Belgio.\nRegolamento.\nDopo la prima fase a gironi con formula del girone all'italiana con gare di andata e ritorno, le prime classificate, la miglior seconda e la nazionale del paese organizzatore (nal caso in cui quest'ultima si qualificasse ai primi due posti nella prima fase, accederebbe l'altra seconda classificata) si sono qualificate per la \"Final Four\", giocata con semifinali e finali."}
{"id": "4391284", "revid": "767487", "url": "https://it.wikipedia.org/wiki?curid=4391284", "title": "Nev Munro", "text": "Carriera.\nGiocatore dei Thunderbirds della University of British Columbia, ha disputato le Olimpiadi 1948 con il . Ammalatosi della malattia di Parkinson nel 1987, \u00e8 morto 16 anni pi\u00f9 tardi."}
{"id": "4391285", "revid": "287204", "url": "https://it.wikipedia.org/wiki?curid=4391285", "title": "95024 Ericaellingson", "text": "95024 Ericaellingson \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,3516693\u00a0UA e da un'eccentricit\u00e0 di 0,0553463, inclinata di 8,29069\u00b0 rispetto all'eclittica."}
{"id": "4391291", "revid": "599013", "url": "https://it.wikipedia.org/wiki?curid=4391291", "title": "Bobby Scarr", "text": "Carriera.\nGiocatore dei Thunderbirds della University of British Columbia, ha disputato le Olimpiadi 1948 con il . Dopo la laurea, si \u00e8 ritirato dall'attivit\u00e0 sportiva; \u00e8 scomparso nel 2001."}
{"id": "4391298", "revid": "287204", "url": "https://it.wikipedia.org/wiki?curid=4391298", "title": "69159 Ivanking", "text": "69159 Ivanking \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,6446095\u00a0UA e da un'eccentricit\u00e0 di 0,2296823, inclinata di 14,57121\u00b0 rispetto all'eclittica."}
{"id": "4391304", "revid": "287204", "url": "https://it.wikipedia.org/wiki?curid=4391304", "title": "85185 Lederman", "text": "85185 Lederman \u00e8 un asteroide areosecante. Scoperto nel 1991, presenta un'orbita caratterizzata da un semiasse maggiore pari a 2,1767381\u00a0UA e da un'eccentricit\u00e0 di 0,2850490, inclinata di 5,04601\u00b0 rispetto all'eclittica."}
{"id": "4391308", "revid": "287204", "url": "https://it.wikipedia.org/wiki?curid=4391308", "title": "101721 Emanuelfritsch", "text": "101721 Emanuelfritsch \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1136777\u00a0UA e da un'eccentricit\u00e0 di 0,1220622, inclinata di 14,20319\u00b0 rispetto all'eclittica."}
{"id": "4391312", "revid": "729019", "url": "https://it.wikipedia.org/wiki?curid=4391312", "title": "A-395", "text": "La A-395 \u00e8 una strada della Spagna nella comunit\u00e0 autonoma dell'Andalusia e della Provincia di Granada. La via di comunicazione \u00e8 divisa in due tratti separati.\nLa \"Ronda Sur\" di Granada che costeggia la periferia sud della citt\u00e0 (quartiere del \"Zaid\u00edn-Vergeles\") dal collegamento con la A-44 fino ai tunnel del \"Serrallo\"; questo costituisce la principale possibilit\u00e0 di accesso all'Alhambra. In questo tratto trafficato circolano una media di 67.000 vetture al giorno.\nNella sezione dei tunnel del Serrallo si converte in una strada da un'unica corsia per senso di marcia\nche arriva alle stazioni sciistiche della Sierra Nevada, qui salendo fino alla quota record di 3.367 metri s.l.m. la rende la strada asfaltata pi\u00f9 alta d'Europa, appena sotto la vetta del Pico del Veleta, situata ad appena 25 metri pi\u00f9 in alto."}
{"id": "4391317", "revid": "287204", "url": "https://it.wikipedia.org/wiki?curid=4391317", "title": "117874 Picodelteide", "text": "117874 Picodelteide \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 1,9493619\u00a0UA e da un'eccentricit\u00e0 di 0,1077928, inclinata di 20,77957\u00b0 rispetto all'eclittica."}
{"id": "4391321", "revid": "1305772", "url": "https://it.wikipedia.org/wiki?curid=4391321", "title": "Storia dell'economia", "text": ""}
{"id": "4391325", "revid": "287204", "url": "https://it.wikipedia.org/wiki?curid=4391325", "title": "188973 Siufaiwing", "text": "188973 Siufaiwing \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,1918923\u00a0UA e da un'eccentricit\u00e0 di 0,1007773, inclinata di 5,40867\u00b0 rispetto all'eclittica.\nL'asteroide \u00e8 dedicato al pittore e scultore cinese Siu Fai Wing."}
{"id": "4391326", "revid": "1573940", "url": "https://it.wikipedia.org/wiki?curid=4391326", "title": "Pocobletus", "text": "Pocobletus \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state reperite in America centrale e meridionale, e nelle Antille.\nTassonomia.\nDal 1969 non sono stati esaminati esemplari di questo genere.\nA dicembre 2012, si compone di due specie:"}
{"id": "4391332", "revid": "95049", "url": "https://it.wikipedia.org/wiki?curid=4391332", "title": "Aonix", "text": ""}
{"id": "4391334", "revid": "1305772", "url": "https://it.wikipedia.org/wiki?curid=4391334", "title": "Passione (Andrea Bocelli)", "text": "Passione \u00e8 un album del cantante italiano Andrea Bocelli, pubblicato nel 2013 dalla Sugar Music.\nDescrizione.\nIl disco contiene un repertorio che appartiene alla storia della musica intramontabile. Composto da diciotto brani (nella versione Deluxe) che Bocelli canta in sei lingue diverse - italiano, inglese, francese, spagnolo, portoghese e anche napoletano - l'album contiene collaborazioni internazionali come David Foster, Chris Botti, Jennifer Lopez e Nelly Furtado oltre al duetto con \u00c9dith Piaf. Questo ultimo duetto secondo Andrea Bocelli \u00e8 \"il vero colpo di scena del disco. \u00c8 come se lei fosse tornata con noi per qualche minuto dopo averci lasciato cinquant'anni fa\".\nL'album raggiunge la prima posizione in classifica in Estonia, la seconda nella Billboard 200, nella Polish Music Charts, in Norvegia ed in Ungheria, la terza in Italia rimanendo per otto settimane nella Top 10, Svezia ed Irlanda, la quarta nella Billboard Canadian Albums Chart e nella Czech Albums, la quinta in Olanda, la settima nella Official Albums Chart, l'ottava in Messico, la nona in Portogallo ed in Spagna (nella versione chiamata Pasi\u00f3n) e la decima in Nuova Zelanda. Nel 2013 ha venduto 2.894 copie in Corea del Sud."}
{"id": "4391339", "revid": "112937942", "url": "https://it.wikipedia.org/wiki?curid=4391339", "title": "Scalinata Selar\u00f3n", "text": "La Scalinata Selar\u00f3n \u00e8 un'opera architettonica di Rio de Janeiro, in Brasile, decorata dall'artista cileno Jorge Selar\u00f3n che l'ha definita \"il mio tributo al popolo brasiliano\".\nStoria.\nSelar\u00f3n si era trasferito a Rio de Janeiro negli anni ottanta andando ad abitare in una casa prospiciente la scalinata. Nel 1990 inizi\u00f2 a ristrutturare alcuni gradini fatiscenti che correvano lungo la parte anteriore della sua abitazione. In un primo momento, i vicini lo prendevano in giro per la scelta dei colori con i quali ricopriva le alzate dei gradini con frammenti di piastrelle blu, verde e giallo - i colori della bandiera brasiliana. La cosa inizi\u00f2 come progetto collaterale alla sua passione principale, la pittura, ma ben presto divenne per lui come un'ossessione. Scopr\u00ec che era costantemente senza soldi e fu spinto a vendere sempre pi\u00f9 suoi dipinti per finanziare quel lavoro, lungo e dispendioso, che egli continu\u00f2, fino a portarlo a termine, ricoprendo tutte le alzate dei gradini con piastrelle di ceramica e specchi.\nScalinata.\nLa scalinata collega via Joaquim Silva alla via Pinto Martins, ufficialmente conosciuta come via Manuel Carneiro, a cavallo fra i quartieri di Lapa e Santa Teresa di Rio de Janeiro. \u00c8 costituita da 250 gradini ed \u00e8 lunga 125\u00a0m. Le alzate dei gradini sono decorate con oltre 2.000 piastrelle provenienti da oltre 60 paesi di tutto il mondo. Non prima di completare una porzione della scalinata Selar\u00f2n iniziava a lavorare su un'altra sezione, cambiando costantemente, in modo tale che divenne un lavoro in continua evoluzione. Selar\u00f2n consider\u00f2 sempre il suo lavoro come \"incompleto\" e dichiar\u00f2 \"Questo sogno folle e unico finir\u00e0 solo il giorno della mia morte\".\nIn origine, le piastrelle venivano recuperate da cantieri e mucchi di rifiuti urbani trovati nelle strade di Rio, ma negli ultimi anni la maggior parte di esse erano state donate da visitatori provenienti da tutto il mondo. Delle oltre duemila piastrelle che compongono la scalinata, oltre trecento sono state dipinte a mano da Selar\u00f2n con la raffigurazione di una donna africana incinta. L'artista non volle mai rivelare il significato di questo soggetto dicendo che si trattava di \"un problema personale del mio passato\". Successivamente il lavoro venne esteso fino ai piedi dell'Arcos da Lapa.\nL'opera si rif\u00e0, forse inconsapevolmente ma probabilmente no, alla ben pi\u00f9 antica Scalinata di Santa Maria del Monte di Caltagirone, che l'artista potrebbe aver conosciuto nel suo girovagare in oltre cinquanta paesi del mondo.\nRiconoscimento internazionale.\nL'opera \u00e8 apparsa in molte riviste famose, giornali, documentari e spot pubblicitari. National Geographic Channel, American Express, Coca Cola, Corn Kellogg Flakes e Playboy sono solo alcuni dei media che hanno parlato della scalinata. \u00c8 apparsa in numerosi video come Snoop Dogg Bella U2 e Amore e Capoeira di Takagi e Ketra ft. Giusy Ferreri, ed \u00e8 anche considerata un'attrazione turistica iconica di Rio de Janeiro dato che viaggiatori provenienti da tutto il mondo vi si recano ogni giorno. Nel 2009 la scalinata \u00e8 stata inserita in \"Rio emotiva 2016\" video clip per la candidatura olimpica di Rio 2016, dal titolo \"La Passione ci unisce\". La scalinata figura anche nello spettacolo The Amazing Race 18, dove le squadre hanno il compito di trovare una tessera simile in un determinato percorso."}
{"id": "4391343", "revid": "1226", "url": "https://it.wikipedia.org/wiki?curid=4391343", "title": "Oasi naturalistica di Borgo Casale", "text": ""}
{"id": "4391347", "revid": "154893", "url": "https://it.wikipedia.org/wiki?curid=4391347", "title": "Nipplegate", "text": ""}
{"id": "4391348", "revid": "287204", "url": "https://it.wikipedia.org/wiki?curid=4391348", "title": "Radio Busto Arsizio", "text": "Radio Busto Arsizio (in precedenza Radio Tevere e Radio Alto Milanese, anche conosciuta come Radio Busto Libera) (onde corte m 25,4 e m 19,61, i cui trasmettitori erano identificati dalle sigle 2RO4 e 2RO3) fu la prima radio ad annunciare la caduta del regime fascista, il 25 aprile 1945. Radio Busto trasmise autonomamente, scollegata dalla catena delle altre stazioni EIAR del Nord Italia. \nStoria.\nCome testimonia l'ingegner Lombardo, all'epoca dipendente EIAR e responsabile del centro radio di Busto Arsizio, le vicende furono guidate e coordinate dal tenente Aldo Icardi dell'esercito degli Stati Uniti, da Enrico Tosi, alto esponente del Comitato di Liberazione Nazionale, e dal tenente colonnello Oggioni, comandante militare della piazza di Busto Arsizio.\nL\u2019emittente era nata dal trasferimento al nord, per ordine dei fascisti, del centro radiofonico Roma Prato Smeraldo, dove cominci\u00f2 le trasmissioni il 10 giugno 1944 come \"Radio Tevere\". Le sale di registrazione erano a Milano, i programmi venivano trasmessi via cavo alla stazione trasmittente di Olgiate Olona e da qui diffusi, mentre gli uffici amministrativi si trovavano a Busto Arsizio in via Mentana.\nIl 25 aprile 1945 la Divisione Alto Milanese occup\u00f2 gli uffici di Busto Arsizio, mentre la 102\u00aa Brigata Garibaldi si impossess\u00f2 degli impianti di Olgiate Olona, consegnandone il comando al tenente americano Aldo Icardi, che ordin\u00f2 la rimessa in funzione degli impianti; le trasmissioni ripresero e la denominazione fu cambiata in \"Radio Alto Milanese\". \nAlle 22:00 del 25 aprile, dagli studi della radio, venne letto un comunicato che annunciava l'avvenuta insurrezione del Nord Italia.\nIl testo del comunicato, voluto da Giovanni Lombardo (successivamente accusato di aver trasmesso il comunicato senza autorizzazione e quindi licenziato dall'EIAR), fu scritto da Enrico Tosi e letto da Nino Miglierina, ed era il seguente:\nLa trasmissione, la prima ad annunciare la decadenza del regime, fu ricevuta anche negli Stati Uniti.\nIl 4 maggio 1945, per ordine degli Alleati, l'emittente divent\u00f2 \"Radio Busto Arsizio\" e continu\u00f2 la sua attivit\u00e0 fino al 23 maggio di quell'anno, quando venne chiusa sempre per volont\u00e0 Alleata.\nRiconoscimenti.\nPer gli eventi avvenuti il Ministero della Difesa concesse al Comune di Busto Arsizio la Medaglia di bronzo al valor militare, con la seguente motivazione:\nAlcuni reperti di Radio Busto sono conservati presso la \"Famiglia Bustocca\" a Busto Arsizio, mentre resti della base di uno dei due tralicci sono ancora oggi esistenti sul luogo e sono visibili percorrendo in territorio Busto Arsizio via per Fagnano. Si noter\u00e0 un vecchio acquedotto e poco distante la fondazione del traliccio. \nPersonale in servizio.\nIl personale in servizio all'emittente era costituito da: "}
{"id": "4391350", "revid": "3115", "url": "https://it.wikipedia.org/wiki?curid=4391350", "title": "Assi finlandesi della seconda guerra mondiale", "text": "Quella che segue \u00e8 la lista degli assi finlandesi della seconda guerra mondiale, tutti appartenenti all'aeronautica militare.\nNella colonna delle unit\u00e0 \u00e8 indicato il numero dello squadrone dove ha militato l'aviatore (es. \"24\u00ba\" significa \"24\u00ba squadrone\", in finlandese \"Lentolaivue 24\" \u2013 LeLv 24). I nomi sono indicati in ordine alfabetico; quelli evidenziati rappresentano piloti morti in azione (KIA) o uccisi in un incidente di volo (KIFA) o dispersi in azione (MIA). La sigla \"POW\" sta a significare prigioniero di guerra (\"Prisoner Of War\" in inglese)."}
{"id": "4391353", "revid": "344693", "url": "https://it.wikipedia.org/wiki?curid=4391353", "title": "Placca dentale", "text": ""}
{"id": "4391362", "revid": "181699", "url": "https://it.wikipedia.org/wiki?curid=4391362", "title": "Costituzione del Regno dei Paesi Bassi", "text": "La costituzione del Regno dei Paesi Bassi (\"Grondwet voor het Koninkrijk der Nederlanden\") \u00e8 la costituzione dei Paesi Bassi adottata nel 1815 ed attualmente in vigore, con numerose modifiche.\nStoria.\nLa prima costituzione olandese del 1579 fonda la Repubblica delle Sette Province Unite, stato di tipo confederale. Entra in vigore con l'Unione di Utrecht. Nel 1798, successivamente alla creazione nel 1795 della Repubblica batava (uno Stato unitario), viene redatta una nuova costituzione.\nLa repubblica fa fronte a numerose riforme costituzionali nel 1801 e nel 1805, e la costituzione viene poi sostituita nel 1806 da quella del Regno d'Olanda. Il Regno dei Paesi Bassi viene istituito nel 1814, e nel 1815 viene pubblicata la sua prima Costituzione.\nSi ritiene che il testo attualmente in vigore derivi dalla revisione del 1848 quando, in seguito ai movimenti rivoluzionari nei paesi vicini, il re Guglielmo II accett\u00f2 l'introduzione della responsabilit\u00e0 ministeriale, e una commissione presieduta da Johan Rudolf Thorbecke fu nominata per la redazione del nuovo testo.\nNel 1917 viene introdotto il suffragio universale. L'ultimo importante cambiamento ha luogo nel 1983, con in particolare l'introduzione dei diritti sociali, l'ufficializzazione di Amsterdam come capitale del regno e la revisione della legge di successione al trono. Successivamente sono state effettuate altre revisioni di importanza minore, l'ultima delle quali ha luogo nel 2008, che toglie al Re il potere effettivo di formazione del Governo, rimesso al Parlamento.\nDisposizioni.\nIl capitolo 1, \"Dei diritti fondamentali\", racchiude le disposizioni riguardanti l'uguaglianza sociale (art. 1), il diritto di voto, la libert\u00e0 di culto, la libert\u00e0 d'insegnamento (art. 23), la libert\u00e0 d'espressione, la libert\u00e0 di riunione e di protesta, insieme al diritto alla riservatezza.\nStatuto del Regno.\nIl territorio del Regno dei Paesi Bassi si estende ai territori non europei di Aruba, Cura\u00e7ao e Saint Martin. La costituzione non si applica a questi territori, mentre lo Statuto \u00e8 valido per l'interezza del territorio neerlandese.\nProcedura di revisione.\nUna proposta di revisione deve essere in primo luogo approvata con la maggioranza assoluta dei membri del Senato dei Paesi Bassi e della Camera dei Rappresentanti dei Paesi Bassi, le due camere del Parlamento olandese. In seguito occorre che gli Stati generali siano disciolti e che le elezioni generali abbiano luogo, prima che la proposta di revisione sia di nuovo discussa e votata, alla maggioranza dei due terzi dei membri delle due camere. Ci\u00f2 consente al corpo elettorale di pronunciarsi indirettamente sulla proposta di revisione."}
{"id": "4391363", "revid": "339392", "url": "https://it.wikipedia.org/wiki?curid=4391363", "title": "Costituzione dei Paesi Bassi", "text": ""}
{"id": "4391373", "revid": "761306", "url": "https://it.wikipedia.org/wiki?curid=4391373", "title": "Gabanelli", "text": ""}
{"id": "4391379", "revid": "599013", "url": "https://it.wikipedia.org/wiki?curid=4391379", "title": "Imre Budav\u00e1ri", "text": "Con il Vasas ha vinto due Coppe dei Campioni; con l' ha conquistato l'argento ai Mondiali 1982 e agli Europei 1983, oltre all'oro nella World Cup 1979.\nCarriera.\nClub.\nBudav\u00e1ri ha iniziato la propria carriera nel 1975 con il Vasas, storica squadra di Budapest, rimanendovi per 10 stagioni. Con gli ungheresi ha vinto due edizioni della LEN European Cup (nel 1979-1980 e nel 1984-1985) e 9 campionati ungheresi, conquistando tre volte il titolo di capocannoniere del campionato dal 1982 al 1985.\nTerminata l'esperienza ungherese si \u00e8 trasferito in Italia all'Arenzano, squadra che all'epoca militava nella Serie A2 1985-1986. Dopo la conquista della promozione in Serie A1 \u00e8 rimasto in squadra fino al 1987, trasferendosi poi al Nervi per il biennio successivo.\nBudav\u00e1ri ha proseguito la carriera alla Rari Nantes Argentario in Serie B, rimanendo con la squadra toscana nel periodo 1990-1991. Nel 1994 ha giocato nella Nicola Mameli di Voltri e nel 1995 ancora nel Nervi.\nNazionale.\nCon l' ha conquistato la medaglia d'argento ai Mondiali 1982 e agli Europei 1983. Vanta inoltre il successo nella FINA Water Polo World Cup 1979.\nNella cultura di massa.\nBudav\u00e1ri \u00e8 anche noto per la partecipazione nel film \"Palombella rossa\" del regista Nanni Moretti, in cui interpreta se stesso nella parte del giocatore avversario dello stesso Moretti. \u00c8 rimasta celebre nel film la ripetizione ossessiva da parte di Silvio Orlando, nel ruolo dell'allenatore della squadra di Moretti, della frase: \u00abMarca Budav\u00e1ri! Marca Budav\u00e1ri! Marca Budav\u00e1ri!\u00bb"}
{"id": "4391380", "revid": "287204", "url": "https://it.wikipedia.org/wiki?curid=4391380", "title": "Imre Budavari", "text": ""}
{"id": "4391382", "revid": "132266", "url": "https://it.wikipedia.org/wiki?curid=4391382", "title": "Af Francesca", "text": ""}
{"id": "4391384", "revid": "599013", "url": "https://it.wikipedia.org/wiki?curid=4391384", "title": "Andy Robustelli", "text": "Carriera professionistica.\nRobustelli fu scelto dai Los Angeles Rams nel diciannovesimo giro del Draft NFL 1951 pensando che difficilmente avrebbe potuto entrare stabilmente nella squadra. I Rams tuttavia furono impressionati dalla sua forza e determinazione nel ruolo di defensive e non solo riusc\u00ec a conquistarsi un posto nel roster, ma fu inserito nella formazione ideale della lega nel 1953 e nel 1955. Rimase coi Rams fino a quando non fu scambiato coi New York Giants nel 1956.\nRobustelli rimase nove stagioni coi Giants, disputando sei finali di conference e vincendo un campionato NFL. Fu il titolare della difesa di New York dal 1956 all'anno del suo ritiro, il 1964.\nNella prima stagione di Andy, i Giants vinsero il titolo NFL e dopo aver vinto il titolo della Eastern Division nel 1958, '59, '61, '62, and '63 furono sconfitti in ognuno di quegli anni in finale: nel 1958 e 1959 dai Baltimore Colts, nel 1961 e 1962 dai Green Bay Packers e nel 1963 dai Chicago Bears.\nCoi Giants, Robustelli fu un All-Pro dal 1956 al 1960. Nel 1962 ricevette il Bert Bell Award come miglior giocatore della NFL, uno dei pochi giocatori difensivi a ricevere tale onore. Gioc\u00f2 174 gare nella NFL, saltandone solo una in tutta la sua carriera. Inoltre recuper\u00f2 22 fumble, un record NFL al momento del ritiro, oltre ad aver intercettato due passaggi, entrambi ritornati in touchdown.\nMalgrado non avesse la stazza tipica di un defensive end, Robustelli era dotato di eccezionale rapit\u00e0, intelligenza e forza. Egli fu l'unico giocatore ad essere presente nelle prime due finali del campionato NFL trasmesse in diretta nazionale."}
{"id": "4391390", "revid": "1305772", "url": "https://it.wikipedia.org/wiki?curid=4391390", "title": "Safe Haven", "text": ""}
{"id": "4391392", "revid": "110157", "url": "https://it.wikipedia.org/wiki?curid=4391392", "title": "Wuala", "text": "Wuala \u00e8 stato un software orientato alla sicurezza per la fornitura di servizi di backup online, sincronizzazione automatica, file hosting e condivisione di file tramite web.\nWuala \u00e8 stato un software basato su cloud storage criptato e con supporto multipiattaforma, disponibile per sistemi operativi desktop (Windows, macOS, Linux) e per dispositivi mobili (iOS, Android).\nUna caratteristica distintiva di Wuala, rispetto ad altri servizi di backup online, \u00e8 stato l'utilizzo della criptazione dei dati anche per la loro conservazione nei data center, oltre che durante la trasmissione via web, in modo tale che, nel caso di accesso fisico ai server (ad esempio, da parte dei propri dipendenti), i dati non fossero decifrabili.\nI client Wuala supportavano il \"File System Integration\" che permettevano di creare un disco virtuale sul dispositivo locale. Si comportavano proprio come un disco rigido esterno, dove era possibile accedere a tutti i file dal cloud di Wuala. In Mac OS X, questo avveniva usando WualaFS (installato automaticamente), mentre su Linux veniva utilizzato FUSE e su Windows, CBFS.\nIl 17 agosto 2015 Wuala ha annunciato la chiusura del servizio, con la transizione in modalit\u00e0 sola lettura il 30 settembre 2015 e la cancellazione di tutti i dati il 15 novembre 2015."}
{"id": "4391397", "revid": "4711", "url": "https://it.wikipedia.org/wiki?curid=4391397", "title": "Serhat \u00c7et\u0131n", "text": ""}
{"id": "4391398", "revid": "767487", "url": "https://it.wikipedia.org/wiki?curid=4391398", "title": "Ten Sharp", "text": "I Ten Sharp sono un gruppo musicale olandese di genere pop-rock in lingua inglese, originario del comune di Purmerend, in attivit\u00e0 dalla met\u00e0 degli anni ottanta. Membri del gruppo sono Marcel Kapteijn e Niels Hermes; in passato hanno fatto parte del gruppo Bennie Top, Hubert Heeringa, Hugo de Bruin, Jelle Sieswerda e Nick Bult. Il gruppo ha pubblicato, tra il 1991 e il 2003, complessivamente sei album. Il loro singolo di maggiore successo a livello internazionale \u00e8 \"You\" del 1991, che ha venduto 18 milioni di copie.\nStoria.\nSi sono formati all'inizio del 1982, quando due bande, allora rivali, i \"Prizoner\" e i \"Pin-Up\", si sono riunite nella stessa sala di registrazione, sotto il nome di \"Streets\", per poi modificarlo in \"Ten Sharp\". Influenzati dal gruppo irlandese dei Thin Lizzy, hanno iniziato a scrivere canzoni rock-pop suonando principalmente nella localit\u00e0 di Purmerend e dintorni. Hanno esordito in concerto al \"Festival Hutspop\" del 3 marzo 1982. In quel periodo la band era formata da Marcel Kapteijn alla voce e chitarra, Niels Hermes alle tastiere, Martin Boeri, chitarra solista, Ton Groen al basso e Joop van de Berg ai tamburi. Nell'estate del 1982 Joop van de Berg fu sostituito da Wil Bouwes, a quel tempo membro dei \"Neon Graffiti\". Questa sarebbe stata la formazione fino alla rottura del 1987.\nNel mese di ottobre del 1982, il gruppo fu invitato a registrare tre canzoni al \"Vara Popkrant\", grazie alle quali giunsero all'attenzione nazionale. Nell'aprile 1983 suonarono dal vivo al \"KRO Rocktempel,\" ma le case discografiche non sembravano interessate alla loro musica. Nel corso dell'estate del 1983 vennero rubati al gruppo un vecchio Fender Rhodes e un sintetizzatore ARP monofonico. A seguito del furto il gruppo acquist\u00f2 dei sintetizzatori polifonici: un \"Roland JX-3P\" e uno Yamaha DX7, strumenti che produssero nella band un profondo cambiamento, sia nei suoni che nella composizione sonora.\nUn nuovo inizio.\nSpinti da questo nuovo impulso, si rinchiusero a \"Fort Spijkerboor\" iniziando a scrivere nuove canzoni con lo scopo di impressionare le case discografiche. Nel febbraio 1984 produssero una demo che finalmente dest\u00f2 l'interesse di almeno una casa discografica, e precisamente della CBS Records. Nel settembre 1984 registrarono tre canzoni allo studio \"Spitsbergen\" con Michiel Hoogenboezem, tra cui una versione demo di \"When The Snow Falls\". Stavano per pubblicare il primo singolo quando la casa discografica scopr\u00ec che esisteva gi\u00e0 una band negli Stati Uniti chiamata \"Streets\". La band quindi, nell'ottobre 1984, ha dovuto cambiare nome in \"Ten Sharp\".\nI primi singoli.\nIl primo singolo come Ten Sharp fu il brano dal titolo \"When The Snow Falls\", uscito nel gennaio 1985, giungendo nella \"Tip-Parade\" del \"Vara Verrukkelijke 15\". Il secondo singolo, \"Japanese Lovesong\", nel luglio 1985, raggiunse la 30\u00aa posizione. Nello stesso periodo il gruppo aveva programmato un fitto calendario di appuntamenti dal vivo, attraverso vari club nei Paesi Bassi. Il terzo singolo fu \"Last Words\": nonostante venne accompagnato dal loro primo video, non ebbe lo stesso successo dei precedenti, in quanto non riusc\u00ec a risalire la Tip-Parade dalla quale usc\u00ec nel gennaio 1986. Dopo un anno di registrazioni demo e tour attraverso i Paesi Bassi registrarono, nel febbraio 1987, il quarto singolo dal titolo \"Way Of The West\", una canzone dalle sonorit\u00e0 rock che miseramente fall\u00ec nel suo intento di successo. A seguito di questo la CBS Records ruppe il contratto con la band. I Ten Sharp, il 17 ottobre 1987, suonarono il loro ultimo spettacolo nella localit\u00e0 di Hazerswoude.\nDopo la dissoluzione.\nI cantautori Niels Hermes e Ton Groen continuarono a scrivere canzoni per altri artisti. Nel 1989 composero due canzoni per il Songcontest Nazionale, ma senza successo, mentre Niels suon\u00f2 nella band della cantante Conny Vandenbos. Dopo due anni da compositori, i due chiesero a Marcel Kapteijn di cantare sulle demo che gi\u00e0 includevano i brani \"You\" e \"Ain't My Beating Heart\". Quando la Sony Music sent\u00ec i demo, fu molto interessata alle canzoni cantate da Marcel. In questa occasione i Ten Sharp si ricomposero con Marcel Kapteijn alla voce, Niels Hermes al piano e composizione con Ton Groen ai testi.\nLa fine degli anni '90 e il successivo ricongiungimento.\nVerso la fine degli anni '90 registrarono sei canzoni per l'album \"Under the Water-Line\", presso lo \"Studio Spitsbergen\", prodotto da Michiel Hoogenboezem. Il nome dell'album fu scelto a causa del modo di lavorare, come musica di sottofondo, detta in background. L'album usc\u00ec nel marzo 1991 insieme con il singolo \"You\". La canzone e l'album divennero rapidamente successi nazionali. Con il tempo venne pubblicato il singolo \"Ain't My Beating Heart\", l'album ampliato prima a sette tracce, poi a dieci, potendosi cos\u00ec fregiare del titolo di album completo. Dopo i singoli \"When the Spirit Slips Away\" e il riaggiamento di \"When the Snow Falls,\" i Ten Sharp, nel marzo 1992, pubblicarono il brano \"Rich Man\", nel frattempo divenuto il loro terzo hit dall'album.\nTour europeo e il secondo album.\nIl successo commerciale del singolo \"You\" venne confermato anche in Europa. La band organizz\u00f2 un tour europeo al fine di promuovere il singolo anche in tv e stazioni radio. Le performance dal vivo vennero sostenute solo con pianoforte e voce, a volte affiancate da Tom Barlage al sassofono.\nIl secondo album dal titolo \"The Fire Inside\", prodotto da Michiel Hoogenboezem e Niels Hermesvenne, venne registrato nell'autunno del 1992, al Wisseloord Studios di Hilversum. Il disco era pi\u00f9 intenso e intimo rispetto al precedente. Venne pubblicato nel maggio del 1993 insieme al singolo \"Dreamhome (Dream On)\", entrato poi nelle classifiche olandesi. Il secondo singolo, \"Lines On Your Face\", non ebbe eguale successo non essendo neanche riuscito ad entrare nelle classifiche. Nel marzo 1994 venne pubblicato il singolo \"Rumours In The City\". La canzone venne ispirata da un viaggio promozionale del gruppo in Argentina nel 1992. Il filmato ottenne il sostegno di Amnesty International con riprese filmate dagli archivi di Amnesty International. Il singolo ottenne un buon successo ed entr\u00f2 in classifica."}
{"id": "4391410", "revid": "1305772", "url": "https://it.wikipedia.org/wiki?curid=4391410", "title": "Stelvio (disambigua)", "text": ""}
{"id": "4391412", "revid": "692467", "url": "https://it.wikipedia.org/wiki?curid=4391412", "title": "Pittore di Kleophon", "text": ""}
{"id": "4391417", "revid": "767487", "url": "https://it.wikipedia.org/wiki?curid=4391417", "title": "La grande fiamma", "text": "La grande fiamma (\"Reunion in France\") \u00e8 un film del 1942 diretto da Jules Dassin. \u00c8 un film drammatico romantico statunitense con Joan Crawford, John Wayne, Philip Dorn.\nAmbientato in Francia nel 1940, \u00e8 incentrato sulle vicende di una donna che, sospettando che il suo amante abbia connessioni con i nazisti, aiuta un pilota statunitense abbattutosi.\nProduzione.\nIl film, diretto da Jules Dassin su una sceneggiatura di Jan Lustig, Marvin Borowsky, Marc Connelly e Charles Hoffman, fu prodotto da Joseph L. Mankiewicz per la Metro-Goldwyn-Mayer e girato dal 30 giugno al 9 settembre 1942. Il titolo di lavorazione fu \"Reunion\". Il brano \"(I'll Be Glad When You're Dead) You Rascal You\" fu composto da Charles Davenport.\nDistribuzione.\nIl film fu distribuito negli Stati Uniti con il titolo \"Reunion in France\" dal 25 dicembre 1942 al cinema dalla Metro-Goldwyn-Mayer.\nLe altre uscite internazionali sono state:\nCritica.\nSecondo il Morandini il film \u00e8 un \"melodramma di propaganda targato MGM che tenta invano di essere insieme uno sventolabandiere e un ritratto di donna\". Secondo Leonard Maltin il film \u00e8 una \"patinata storia sentimentale\" in cui \"gli elementi propagandistici risultano molto datati\".\nPromozione.\nLe tagline sono:"}
{"id": "4391418", "revid": "46931", "url": "https://it.wikipedia.org/wiki?curid=4391418", "title": "Reunion in France", "text": ""}
{"id": "4391419", "revid": "1318658", "url": "https://it.wikipedia.org/wiki?curid=4391419", "title": "Worth1000", "text": "Worth1000 \u00e8 stato uno dei pi\u00f9 famosi e autorevoli siti Internet in lingua inglese dedicati al ritocco fotografico, progettato da Avi Muchnick e Israel Derdik. Il nome viene dal motto \"una foto vale pi\u00f9 di mille parole\".\nAperto il 1\u00ba gennaio 2002, \u00e8 arrivato a ospitare oltre 340000 immagini uniche, realizzate all'interno di concorsi pubblici a tema, come \"Pleasantville\", \"Chimaera\" o \"Fountain of Age\".\nA met\u00e0 del 2003, Worth1000 ha cominciato a ospitare anche concorsi per fotografia, testo e multimedia.\nIl 2012 \u00e8 stato un anno critico per il sito. A causa della necessit\u00e0 di sviluppare un sito nuovo e moderno, con quello esistente ormai datato e non pi\u00f9 in grado di reggere il traffico e la gestione di un database sempre pi\u00f9 corposo, Muchnik si trov\u00f2 di fronte all'abbandono del progetto da parte del team di programmatori che lo aveva seguito finora, incontrando grosse difficolt\u00e0 nel trovarne di nuovi. \nDa qualche tempo impegnato anche sullo sviluppo dell'applicazione di fotoritocco Aviary e da nuovi impegni familiari coi suoi quattro figli, Muchnick riteneva di stare trascurando il sito e nel 2012 avvi\u00f2 delle ricerche per un potenziale acquirente per l'intero progetto, che tuttavia non diedero frutto. Questo port\u00f2 alla decisione, di chiudere il sito. \nChiusura e cessione.\nMuchnick annunci\u00f2 in un post pubblico il 12 agosto la chiusura e la trasformazione in un \"Museo statico\" a partire dal 30 settembre dello stesso anno, appoggiandosi a servizi di hosting commerciali e ad un semplice sistema di migrazione su Javascript, eliminando cos\u00ec ogni necessit\u00e0 di programmazione, moderazione o mantenimento, ma mantenendo almeno una parte degli introiti pubblicitari.\nA causa di ritardi tecnici, il sito \u00e8 stato chiuso il 1 ottobre 2013. Dopo alcune settimane \u00e8 stata resa pubblica la notizia dell'acquisto da parte di Emerge Media, che nei mesi successivi ha migrato i contenuti sui propri server riaprendo brevemente le attivit\u00e0 del sito, e avviando un rebranding e un redesign. L'operazione tuttavia \u00e8 fallita, a causa di una community ormai dispersa e di una lenta ma inesorabile perdita di popolarit\u00e0, gi\u00e0 avviata da tempo e aggravata dalla chiusura temporanea. \nIl rebranding \u00e8 stato tuttavia interrotto ed il sito \u00e8 stato acquisito nel giugno 2014 dalla societ\u00e0 australiana DesignCrowd, che solo a fine 2015 ne ha migrato i contenuti sul proprio sito. Nel 2016 il sito originale \u00e8 stato reso inaccessibile, conservando solo alcune gallerie e tutorial, di fatto cessando completamente ogni attivit\u00e0 in termini di concorsi e community ed eliminando parte dell'archivio.\nLa migrazione ha da subito creato numerose polemiche per il fatto che DesignCrowd ha convertito senza richiedere autorizzazione gli account dei membri di Worth1000 in account DesignCrowd, offrendo solo la possibilit\u00e0 di \"opt-out\" invece che usare un meccanismo \"opt-in\".\nInfluenze.\nNel mondo anglosassone Worth1000 \u00e8 stato ripetutamente menzionato in svariate pubblicazioni e programmi radiotelevisivi, tra cui PC Magazine, Good Morning America, BBC, CNN, New York Times, Weekly World News, USA Today e molti altri. Innumerevoli anche le menzioni da parte della stampa italiana, dal Corriere della Sera a Repubblica fino a \"netzine\" come Mondo Informatico\nWorth1000 e i suoi membri hanno anche creato alcuni libri sulla manipolazione digitale delle immagini, come \"When Pancakes Go Bad: Optical Delusions with Adobe Photoshop\".\nMuchnick e Derdik sono stati creatori creatore del software freemium di fotoritocco digitale, Aviary, sviluppato successivamente anche come applicazione per tablet e smartphone grazie ad un investimento esterndo id 7 milioni di dollari da parte di Jeff Bezos e Spark Capital. L'applicazione \u00e8 stata acquisita da Adobe nel 2014, che la ha inclusa in Adobe Creative Cloud fino alla cessazione del servizio nel 2018."}
{"id": "4391427", "revid": "1442080", "url": "https://it.wikipedia.org/wiki?curid=4391427", "title": "Fed Cup 2013", "text": "La Fed Cup 2013 \u00e8 la 51\u00aa edizione del pi\u00f9 importante torneo tennistico per nazionali femminili. Hanno partecipato alla competizione 90 nazionali. Il torneo \u00e8 stato vinto per la quarta volta dall'Italia.\nGruppo Mondiale.\nTabellone.\nLe perdenti del primo turno accedono ai Play-off con le vincitrici del II Gruppo Mondiale.\nSpareggi Gruppo Mondiale.\nLe 4 squadre sconfitte nel primo turno del Gruppo Mondiale e le 4 squadre vincitrici del Gruppo Mondiale II partecipano agli Spareggi del Gruppo Mondiale. Le 4 squadre vincenti avranno il diritto a partecipare al Gruppo Mondiale del prossimo anno insieme alle 4 squadre vincitrici del primo turno del Gruppo Mondiale.\ndata: 20-21 aprile\nGruppo Mondiale II.\ndata: 9-10 febbraio\nSpareggi Gruppo Mondiale II.\nLe 4 squadre sconfitte nel Gruppo Mondiale II disputeranno gli spareggi contro le 4 squadre qualificate dai rispettivi gruppi zonali. Le vincitrici saranno incluse nel Gruppo Mondiale II della prossima edizione.\ndata: 20-21 aprile\nZona Americana.\nGruppo I.\nImpianto: Country Club de Ejecutivos, Medell\u00edn, Colombia (Terra battuta)\nGruppo II.\nImpianto: Maya Country Club, Santa Tecla, El Salvador\nZona Asia/Oceania.\nGruppo I.\nImpianto: National Tennis Centre, Astana, Kazakistan (Cemento indoor)\nGruppo II.\nImpianto: National Tennis Centre, Astana, Kazakistan (Cemento indoor)\nZona Euro-Africana.\nGruppo I.\nImpianto: Municipal Tennis Club, Eilat, Israele (Cemento)\nGruppo II.\nImpianto: Bellevue Club, Ulcinj, Montenegro (Terra battuta)\nGruppo III.\nImpianto: Terraten Club, Chi\u0219in\u0103u, Moldavia (Terra battuta)"}
{"id": "4391431", "revid": "1305772", "url": "https://it.wikipedia.org/wiki?curid=4391431", "title": "Mattinata (disambigua)", "text": ""}
{"id": "4391437", "revid": "481666", "url": "https://it.wikipedia.org/wiki?curid=4391437", "title": "Margery Wilson", "text": "Biografia.\nNata a Gracey, nel Kentucky, esord\u00ec nel cinema come attrice nel 1914, poco pi\u00f9 che diciassettenne in un ruolo secondario nel film \"Jane Eyre\", una delle numerose versioni del romanzo, dove fu diretta da Frank Hall Crane.\nNella sua carriera, interpret\u00f2 oltre una cinquantina di film, tutti muti, tranne un'unica apparizione televisiva nel 1939. Fu anche regista nei primissimi anni venti, come testimonia lei stessa apparendo in un'intervista usata nel documentario del 1993 \"\" dove parla di due film da lei diretti, interpretati e prodotti nel 1922, \"The Offenders\" e \"Insinuation\"."}
{"id": "4391444", "revid": "400518", "url": "https://it.wikipedia.org/wiki?curid=4391444", "title": "Queen's Theatre", "text": "Queen's Theatre \u00e8 il nome con cui sono conosciuti alcuni teatri di Londra."}
{"id": "4391446", "revid": "55858898", "url": "https://it.wikipedia.org/wiki?curid=4391446", "title": "Paesi baschi", "text": ""}
{"id": "4391449", "revid": "1543377", "url": "https://it.wikipedia.org/wiki?curid=4391449", "title": "Singoli al numero uno nella Billboard Hot 100 nel 2013", "text": "La Billboard Hot 100 \u00e8 una classifica dei singoli pi\u00f9 venduti negli Stati Uniti d'America redatta dal magazine \"Billboard\" e stilata sulla base dei dati di vendita calcolati non solo sugli album venduti \"fisicamente\", ma anche sulle vendite digitali, sui passaggi in radio e dalle visualizzazioni settimanali dei video su YouTube."}
{"id": "4391477", "revid": "122827794", "url": "https://it.wikipedia.org/wiki?curid=4391477", "title": "Fate (rivista)", "text": "Fate \u00e8 una rivista statunitense sui fenomeni paranormali e l'ufologia, fondata nel 1948.\nStoria.\nLa rivista \"Fate\" \u00e8 stata fondata nel 1948 da Raymond A. Palmer (curatore editoriale della rivista Amazing Stories e da Curtis Fuller. Era stampata dalla casa editoriale Clark Publishing Company (fondata da Palmer e Fuller) e aveva inizialmente una periodicit\u00e0 trimestrale. Il primo numero, uscito nel mese di marzo del 1948 in formato digest, conteneva un articolo sull'avvistamento UFO di Kenneth Arnold, che rese famosa la rivista.\nDal 1953 Fate cominci\u00f2 ad uscire con periodicit\u00e0 mensile. Nel 1955 Palmer cedette la sua quota a Fuller, che insieme alla moglie acquist\u00f2 il pieno controllo della rivista. Nel 1988 Fuller la cedette alla Llewellin Publications (ora Llewellin Worldwide). Nel 1994 la rivista sub\u00ec un rifacimento, passando al formato A4 interamente a colori.\nNel 1998 la rivista celebr\u00f2 il 50\u00ba anno di pubblicazione. Nel 2001 Fate fu acquistata dal caporedattore Phyllis Galde, che cre\u00f2 una propria casa editrice, la Galde Press Inc. Nel maggio del 2003 Fate torn\u00f2 al formato digest e nel 2008 pass\u00f2 alla periodicit\u00e0 bimestrale.\nNel luglio del 2009 Fate ha sospeso le pubblicazioni cartacee e nel gennaio 2010 ha lanciato un proprio sito internet con notizie, articoli e blog curati da ricercatori ed esperti del paranormale e dell'ufologia.\nContenuti.\nFin dalle origini, Fate si \u00e8 occupata di ufologia, criptozoologia, archeologia misteriosa, medicina alternativa,\nfantasmi, spiritismo, eventi fortiani, telepatia, precognizione, chiaroveggenza ed altri fenomeni paranormali o anomali.\nFate \u00e8 stata definita come \"la leader mondiale delle riviste sul paranormale\". Nonostante tenda ad enfatizzare aneddoti personali sul paranormale e i fenomeni anomali allo scopo di aumentare il successo di pubblico, in alcune occasioni, come ha fatto notare uno dei suoi collaboratori, l'ufologo Jerome Clark, ha condotto serie indagini che hanno contribuito alla demistificazione di alcune storie e tesi dubbie. Fra i soggetti di tali articoli di demistificazione vi sono stati Atlantide e il Triangolo delle Bermude."}
{"id": "4391479", "revid": "92723", "url": "https://it.wikipedia.org/wiki?curid=4391479", "title": "Budaors Clay Court Championships 2004 - Singolare", "text": "Il singolare del torneo di tennis Budaors Clay Court Championships 2004, facente parte dell'ATP Challenger Series, ha avuto come vincitore Ignacio Gonz\u00e1lez King che ha battuto in finale Gabriel Trujillo Soler 6-4, 6-4."}
{"id": "4391480", "revid": "92723", "url": "https://it.wikipedia.org/wiki?curid=4391480", "title": "Budaors Clay Court Championships 2004 - Doppio", "text": "Il doppio del torneo di tennis Budaors Clay Court Championships 2004, facente parte dell'ATP Challenger Series, ha avuto come vincitori Ignacio Gonz\u00e1lez King e Gabriel Trujillo Soler che hanno battuto in finale Ota Fuk\u00e1rek e St\u00e9phane Robert 3-6, 6-2, 6-3."}
{"id": "4391481", "revid": "1442080", "url": "https://it.wikipedia.org/wiki?curid=4391481", "title": "Nottingham Challenger 2004 - Singolare", "text": "Il singolare del torneo di tennis Nottingham Challenger 2004, facente parte dell'ATP Challenger Series, ha avuto come vincitore Jo-Wilfried Tsonga che ha battuto in finale Alex Bogdanovi\u0107 6-3, 6-4."}
{"id": "4391482", "revid": "1442080", "url": "https://it.wikipedia.org/wiki?curid=4391482", "title": "Nottingham Challenger 2004 - Doppio", "text": "Il doppio del torneo di tennis Nottingham Challenger 2004, facente parte dell'ATP Challenger Series, ha avuto come vincitori Nathan Healey e Tuomas Ketola che hanno battuto in finale St\u00e9phane Bohli e Jean-Claude Scherrer 0-6, 6-4, 6-2."}
{"id": "4391483", "revid": "1573940", "url": "https://it.wikipedia.org/wiki?curid=4391483", "title": "Panic x Panic", "text": " \u00e8 un manga sh\u014djo di Mika Kawamura, serializzato nella rivista \"Nakayoshi\" della K\u014ddansha nel 2005, per poi essere raccolto in due tank\u014dbon. In Italia i due volumi sono stati pubblicati da Play Press Publishing dal luglio all'agosto 2006; nella seconda edizione, invece, sono stati raccolti in un unico tankobon.\nTrama.\nDopo duemila anni, il sigillo posto sulla porta tra il mondo dei demoni e quello umano si spezza, portando i mostri a dilagare tra la popolazione terrestre. I tredicenni Mitsuki Kamishiro, figlia di un sacerdote shintoista, e Kakeru Kuon, residente in una chiesa con il padre prete, sono i discendenti dei sacerdoti che in tempi antichi imposero il sigillo e gli unici in grado di fermare i demoni. Pur detestandosi, Mitsuki e Kakeru uniscono le forze per ripristinare le gemme del sigillo e impedire che i demoni cerchino, come duemila anni prima, di conquistare la Terra.\n\"I segreti dei ragazzi\".\n\u00c8 una storia breve presente alla fine del primo volume. Spinta dalle amiche, Chika decide di prendere il posto del fratello gemello in un'uscita di gruppo con gli amici di lui per scoprire che cosa piace ai ragazzi e riuscire, cos\u00ec, a trovare un fidanzato.\n\"Celebrit\u00e0 per un giorno\".\n\u00c8 una storia breve presente alla fine del secondo volume. L'adolescente Shina viene scambiata per la famosa attrice Ai dall'idol You a causa di una parrucca messale da un'amica. La ragazza passa cos\u00ec un intero pomeriggio insieme a lui."}
{"id": "4391484", "revid": "1442080", "url": "https://it.wikipedia.org/wiki?curid=4391484", "title": "Oberstaufen Cup 2004 - Singolare", "text": "Il singolare del torneo di tennis Oberstaufen Cup 2004, facente parte dell'ATP Challenger Series, ha avuto come vincitore Dieter Kindlmann che ha battuto in finale Jean-Ren\u00e9 Lisnard 66-7, 6-2, 6-4."}
{"id": "4391485", "revid": "1442080", "url": "https://it.wikipedia.org/wiki?curid=4391485", "title": "Oberstaufen Cup 2004 - Doppio", "text": "Il doppio del torneo di tennis Oberstaufen Cup 2004, facente parte dell'ATP Challenger Series, ha avuto come vincitori Vadim Davlet\u0161in e Aleksandr Kudrjavcev che hanno battuto in finale Valentino Pest e Alexander Waske 4-6, 6-3, 7-64."}
{"id": "4391486", "revid": "1442080", "url": "https://it.wikipedia.org/wiki?curid=4391486", "title": "Carisap Tennis Cup 2004 - Singolare", "text": "Il singolare del torneo di tennis Carisap Tennis Cup 2004, facente parte dell'ATP Challenger Series, ha avuto come vincitore Daniele Bracciali che ha battuto in finale Cristian Villagr\u00e1n 7-63, 6-1."}
{"id": "4391488", "revid": "1442080", "url": "https://it.wikipedia.org/wiki?curid=4391488", "title": "Carisap Tennis Cup 2004 - Doppio", "text": "Il doppio del torneo di tennis Carisap Tennis Cup 2004, facente parte dell'ATP Challenger Series, ha avuto come vincitori Daniele Bracciali e Giorgio Galimberti che hanno battuto in finale Andr\u00e9s Dellatorre e Nicol\u00e1s Todero 6-4, 7-5."}
{"id": "4391490", "revid": "1442080", "url": "https://it.wikipedia.org/wiki?curid=4391490", "title": "Siemens Open 2004 - Singolare", "text": "Il singolare del torneo di tennis Siemens Open 2004, facente parte dell'ATP Challenger Series, ha avuto come vincitore Peter Wessels che ha battuto in finale Raemon Sluiter 7-5, 7-68."}
{"id": "4391491", "revid": "599013", "url": "https://it.wikipedia.org/wiki?curid=4391491", "title": "Siemens Open 2004 - Doppio", "text": "Il doppio del torneo di tennis Siemens Open 2004, facente parte dell'ATP Challenger Series, ha avuto come vincitori Paul Logtens e Raemon Sluiter che hanno battuto in finale Enzo Artoni e Juan Pablo Brzezicki 6-2, 7-5."}
{"id": "4391493", "revid": "984922", "url": "https://it.wikipedia.org/wiki?curid=4391493", "title": "Trionzo", "text": "Il rio Trionzo, chiamato anche Moasca \u00e8 un breve corso d'acqua di 4 km della Provincia di Asti. \nIdronimo.\nNell'\"Elenco delle acque pubbliche\" predisposto nel 1919 dal Ministero dei lavori pubblici e relativo alla Provincia di Alessandria (che a quei tempi comprendeva nei suoi confini anche il Circondario di Asti), il torrente veniva denominato rio \"Trionzo\" o \"Moasca\" \nPercorso.\nNasce nel comune di San Marzano Oliveto in localit\u00e0 Bric Uccelletto, tocca per un brevissimo tratto il comune di Calamandrana e confluisce da sinistra nel torrente Belbo a valle di Canelli, a 147 metri di quota.."}
{"id": "4391494", "revid": "1776051", "url": "https://it.wikipedia.org/wiki?curid=4391494", "title": "Porcellengo", "text": "Porcellengo \u00e8 una frazione del comune italiano di Paese, in provincia di Treviso.\nStoria.\nIl toponimo \u00e8 certamente legato al latino \"porcus\" \"maiale\", forse per l'abbondante selvaggina che popolava i boschi della zona.\nLa prima menzione risale per\u00f2 al 1330. Per secoli, infatti, la storia di Porcellengo si \u00e8 confusa con quella dei paesi vicini (Musano, Merlengo, Signoressa, Ponzano, San Pelaio) in quanto dipendenza della pieve di Postioma.\nNegli anni successivi il paese acquis\u00ec una sempre maggiore indipendenza, culminata nel 1526 con l'erezione della canonica che garantiva la presenza stabile di un parroco.\nDurante la dominazione austriaca fu frazione di Padernello. Con la soppressione di quest'ultimo, nel 1867, conflu\u00ec nel comune di Paese.\nMonumenti e luoghi d'interesse.\nChiesa parrocchiale.\nL'edificio, intitolato all'Assunta, fu costruito a partire dal 1835 in sostituzione di quello precedente, risalente al Trecento e rimaneggiato nella seconda met\u00e0 del Settecento (di questo resta solo una parte del muro del coro). Consacrato dal vescovo di Treviso Sebastiano Soldati nel 1840, fu ultimato solo dieci anni dopo.\n\u00c8 una costruzione molto semplice, con il campanile isolato a destra e il cimitero intorno. Gli interni sono pure molto sobri; tra le opere spicca la pala dell'altare maggiore di Sebastiano Santi.\nVilla Ferretti, Vettorello.\nAffacciata all'inizio di via Baldrocco, nel centro del paese, \u00e8 un edificio padronale del XVIII secolo. Ha linee estremamente semplici: a due piani con sottotetto, la facciata principale si rivolge dalla parte opposta rispetto alla strada, verso l'ampio giardino. Questo fronte presenta una simmetria tripartita, con le aperture disposte lungo assi regolari; oggi, tuttavia, risulta alterato da un ampliamento sulla destra, leggermente arretrato, a un solo piano e concluso da una terrazza.\nSulla sinistra, rivolto a ovest verso l'abitato, si trova l'oratorio dedicato alla Vergine Assunta, con la facciata caratterizzata da due lesene ioniche a reggere il frontone semicircolare."}
{"id": "4391495", "revid": "599013", "url": "https://it.wikipedia.org/wiki?curid=4391495", "title": "Challenger Banque Nationale de Granby 2004 - Singolare", "text": "Il singolare del torneo di tennis Challenger Banque Nationale de Granby 2004, facente parte dell'ATP Challenger Series, ha avuto come vincitore Michael Russell che ha battuto in finale Davide Sanguinetti 6-3, 6-2."}
{"id": "4391496", "revid": "725642", "url": "https://it.wikipedia.org/wiki?curid=4391496", "title": "Challenger Banque Nationale de Granby 2004 - Doppio", "text": "Il doppio del torneo di tennis Challenger Banque Nationale de Granby 2004, facente parte dell'ATP Challenger Series, ha avuto come vincitori Brian Baker e Frank Dancevic che hanno battuto in finale Harel Levy e Davide Sanguinetti 6-2, 7-65."}
{"id": "4391497", "revid": "1442080", "url": "https://it.wikipedia.org/wiki?curid=4391497", "title": "Manchester Trophy 2004 - Singolare", "text": "Il singolare del torneo di tennis Manchester Trophy 2004, facente parte dell'ATP Challenger Series, ha avuto come vincitore Alex Bogdanovi\u0107 che ha battuto in finale Michal Merti\u0148\u00e1k 6-1, 6-3."}
{"id": "4391498", "revid": "1442080", "url": "https://it.wikipedia.org/wiki?curid=4391498", "title": "Manchester Trophy 2004 - Doppio", "text": "Il doppio del torneo di tennis Manchester Trophy 2004, facente parte dell'ATP Challenger Series, ha avuto come vincitori Jean-Fran\u00e7ois Bachelot e Nicolas Mahut che hanno battuto in finale Aisam-ul-Haq Qureshi e Lovro Zovko 6-2, 6-4."}
{"id": "4391499", "revid": "1442080", "url": "https://it.wikipedia.org/wiki?curid=4391499", "title": "Riviera di Rimini Challenger 2004 - Singolare", "text": "Il singolare del torneo di tennis Riviera di Rimini Challenger 2004, facente parte dell'ATP Challenger Series, ha avuto come vincitore Tomas Tenconi che ha battuto in finale \u00c1lex Calatrava 6-2, 6-1."}
{"id": "4391501", "revid": "1442080", "url": "https://it.wikipedia.org/wiki?curid=4391501", "title": "Riviera di Rimini Challenger 2004 - Doppio", "text": "Il doppio del torneo di tennis Riviera di Rimini Challenger 2004, facente parte dell'ATP Challenger Series, ha avuto come vincitori Daniele Bracciali e Giorgio Galimberti che hanno battuto in finale Stefano Cobolli e Vincenzo Santopadre per walkover."}
{"id": "4391503", "revid": "122617313", "url": "https://it.wikipedia.org/wiki?curid=4391503", "title": "Digito-vitro-pressione", "text": "La digito-vitro-pressione \u00e8 una tecnica diagnostica che si utilizza in dermatologia per fare diagnosi differenziale fra le macchie cutanee con e senza stravaso ematico. Si preme con il dito sulla lesione da esaminare e si rilascia (oppure si esercita una pressione con un vetrino e in tal caso non \u00e8 necessario rimuovere la pressione):"}
{"id": "4391504", "revid": "1442080", "url": "https://it.wikipedia.org/wiki?curid=4391504", "title": "Ourocard Tennis Challenger 2004 - Singolare", "text": "Il singolare del torneo di tennis Ourocard Tennis Challenger 2004, facente parte dell'ATP Challenger Series, ha avuto come vincitore Andr\u00e9 S\u00e1 che ha battuto in finale Jacob Adaktusson 6-4, 6-0."}
{"id": "4391506", "revid": "1442080", "url": "https://it.wikipedia.org/wiki?curid=4391506", "title": "Ourocard Tennis Challenger 2004 - Doppio", "text": "Il doppio del torneo di tennis Ourocard Tennis Challenger 2004, facente parte dell'ATP Challenger Series, ha avuto come vincitori Alejandro Hern\u00e1ndez e Andr\u00e9 S\u00e1 che hanno battuto in finale Henrique Mello e Ricardo Mello 6-4, 6-4."}
{"id": "4391507", "revid": "1442080", "url": "https://it.wikipedia.org/wiki?curid=4391507", "title": "Comerica Bank Challenger 2004 - Singolare", "text": "Il singolare del torneo di tennis Comerica Bank Challenger 2004, facente parte dell'ATP Challenger Series, ha avuto come vincitore Kevin Kim che ha battuto in finale Frank Dancevic 7-62, 6-3."}
{"id": "4391508", "revid": "114562427", "url": "https://it.wikipedia.org/wiki?curid=4391508", "title": "Sondheim Theatre", "text": "Il Sondheim Theatre \u00e8 un teatro del West End di Londra, sito in Shaftesbury Avenue all'incrocio con Wardour Street nella Citt\u00e0 di Westminster. Dall'appertura nel 1907 al 2019 il teatro era chiamato Queen's Theatre, prima di essere ribatezzato in onore del compositore Stephen Sondheim dal produttore e proprietario del teatro Cameron Mackintosh.\nStoria.\n\u00c8 stato aperto l'8 ottobre 1907 come gemello del vicino Teatro Hicks (ora Gielgud Theatre) aperto dieci mesi prima. Entrambi i teatri furono progettati da W.G.R. Sprague. \nDal 2004 ospita il musical \"Les Mis\u00e9rables.\""}
{"id": "4391509", "revid": "1442080", "url": "https://it.wikipedia.org/wiki?curid=4391509", "title": "Comerica Bank Challenger 2004 - Doppio", "text": "Il doppio del torneo di tennis Comerica Bank Challenger 2004, facente parte dell'ATP Challenger Series, ha avuto come vincitori Huntley Montgomery e Tripp Phillips che hanno battuto in finale Diego Ayala e Eric Taino 7-63, 7-5."}
{"id": "4391511", "revid": "1442080", "url": "https://it.wikipedia.org/wiki?curid=4391511", "title": "Credicard Citi Mastercard Tennis Cup 2004 - Singolare", "text": "Il singolare del torneo di tennis Credicard Citi Mastercard Tennis Cup 2004, facente parte dell'ATP Challenger Series, ha avuto come vincitore Takao Suzuki che ha battuto in finale Giovanni Lapentti 6-4, 6-3."}
{"id": "4391513", "revid": "1442080", "url": "https://it.wikipedia.org/wiki?curid=4391513", "title": "Credicard Citi Mastercard Tennis Cup 2004 - Doppio", "text": "Il doppio del torneo di tennis Credicard Citi Mastercard Tennis Cup 2004, facente parte dell'ATP Challenger Series, ha avuto come vincitori Ricardo Mello e Iv\u00e1n Miranda che hanno battuto in finale Alejandro Hern\u00e1ndez e Andr\u00e9 S\u00e1 6-3, 6-4."}
{"id": "4391515", "revid": "599013", "url": "https://it.wikipedia.org/wiki?curid=4391515", "title": "Hilversum Challenger 2004 - Singolare", "text": "Il singolare del torneo di tennis Hilversum Challenger 2004, facente parte dell'ATP Challenger Series, ha avuto come vincitore Philipp Kohlschreiber che ha battuto in finale Dennis van Scheppingen 4-6, 6-4, 6-4."}
{"id": "4391516", "revid": "599013", "url": "https://it.wikipedia.org/wiki?curid=4391516", "title": "Hilversum Challenger 2004 - Doppio", "text": "Il doppio del torneo di tennis Hilversum Challenger 2004, facente parte dell'ATP Challenger Series, ha avuto come vincitori Fred Hemmes e Melle Van Gemerden che hanno battuto in finale Attila S\u00e1volt e Gabriel Trifu 7-63, 7-63."}
{"id": "4391517", "revid": "149485", "url": "https://it.wikipedia.org/wiki?curid=4391517", "title": "Michael Quigley", "text": "Biografia.\nNato nell'Indiana, Quigley si trasfer\u00ec in Illinois nel 1982 e si laure\u00f2 in legge all'Universit\u00e0 di Chicago. Entrato in politica con il Partito Democratico, nel 1998 Quigley venne eletto all'interno del \"Board of Commissioners della Contea di Cook\".\nNel 2009 il deputato Rahm Emanuel rassegn\u00f2 le dimissioni per divenire capo di gabinetto della Casa Bianca sotto l'amministrazione Obama e cos\u00ec Quigley si candid\u00f2 per il suo seggio alla Camera dei Rappresentanti, riuscendo a vincere. Gli elettori lo riconfermarono poi negli anni successivi.\nSposato con Barbara, Quigley ha due figlie."}
{"id": "4391518", "revid": "599013", "url": "https://it.wikipedia.org/wiki?curid=4391518", "title": "Evelyne Hall", "text": ""}
{"id": "4391519", "revid": "1442080", "url": "https://it.wikipedia.org/wiki?curid=4391519", "title": "Guzzini Challenger 2004 - Singolare", "text": "Il singolare del torneo di tennis Guzzini Challenger 2004, facente parte dell'ATP Challenger Series, ha avuto come vincitore Uros Vico che ha battuto in finale Andrea Stoppini 65-7, 6-4, 6-4."}
{"id": "4391520", "revid": "1442080", "url": "https://it.wikipedia.org/wiki?curid=4391520", "title": "Guzzini Challenger 2004 - Doppio", "text": "Il doppio del torneo di tennis Guzzini Challenger 2004, facente parte dell'ATP Challenger Series, ha avuto come vincitori Massimo Dell'Acqua e Uros Vico che hanno battuto in finale Daniele Giorgini e Federico Torresi 6-1, 6-4."}
{"id": "4391523", "revid": "1442080", "url": "https://it.wikipedia.org/wiki?curid=4391523", "title": "Tampere Open 2004 - Singolare", "text": "Il singolare del torneo di tennis Tampere Open 2004, facente parte dell'ATP Challenger Series, ha avuto come vincitore Boris Pa\u0161anski che ha battuto in finale \u00c9ric Prodon 6-2, 3-6, 6-2."}
{"id": "4391532", "revid": "1442080", "url": "https://it.wikipedia.org/wiki?curid=4391532", "title": "Tampere Open 2004 - Doppio", "text": "Il doppio del torneo di tennis Tampere Open 2004, facente parte dell'ATP Challenger Series, ha avuto come vincitori Andr\u00e9s Dellatorre e Diego Moyano che hanno battuto in finale Lassi Ketola e Tuomas Ketola 6-4, 3-6, 6-4."}
{"id": "4391533", "revid": "92723", "url": "https://it.wikipedia.org/wiki?curid=4391533", "title": "Valladolid Challenger 2004 - Singolare", "text": "Il singolare del torneo di tennis Valladolid Challenger 2004, facente parte dell'ATP Challenger Series, ha avuto come vincitore Nicolas Mahut che ha battuto in finale Jean-Michel P\u00e9query che si \u00e8 ritirato sul punteggio di 6-3, 3-6, 6-5."}
{"id": "4391534", "revid": "339392", "url": "https://it.wikipedia.org/wiki?curid=4391534", "title": "A Lady Takes a Chance", "text": ""}
{"id": "4391535", "revid": "1442080", "url": "https://it.wikipedia.org/wiki?curid=4391535", "title": "Valladolid Challenger 2004 - Doppio", "text": "Il doppio del torneo di tennis Valladolid Challenger 2004, facente parte dell'ATP Challenger Series, ha avuto come vincitori Jean-Fran\u00e7ois Bachelot e Nicolas Mahut che hanno battuto in finale Aisam-ul-Haq Qureshi e Michael Ryderstedt 6-3, 6-4."}
{"id": "4391537", "revid": "1442080", "url": "https://it.wikipedia.org/wiki?curid=4391537", "title": "BH Tennis Open International Cup 2004 - Singolare", "text": "Il singolare del torneo di tennis BH Tennis Open International Cup 2004, facente parte dell'ATP Challenger Series, ha avuto come vincitore Janko Tipsarevi\u0107 che ha battuto in finale Ricardo Mello 6-4, 5-7, 6-4."}
{"id": "4391539", "revid": "1442080", "url": "https://it.wikipedia.org/wiki?curid=4391539", "title": "BH Tennis Open International Cup 2004 - Doppio", "text": "Il doppio del torneo di tennis BH Tennis Open International Cup 2004, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Marcos Daniel e Iv\u00e1n Miranda 6-2, 7-5."}
{"id": "4391540", "revid": "767487", "url": "https://it.wikipedia.org/wiki?curid=4391540", "title": "The Fatal Hour (film 1915)", "text": "The Fatal Hour \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, usc\u00ec nelle sale cinematografiche USA il 22 agosto 1915."}
{"id": "4391542", "revid": "1442080", "url": "https://it.wikipedia.org/wiki?curid=4391542", "title": "Fifth Third Bank Tennis Championships 2004 - Singolare", "text": "Il singolare del torneo di tennis Fifth Third Bank Tennis Championships 2004, facente parte dell'ATP Challenger Series, ha avuto come vincitore Matias Boeker che ha battuto in finale Jesse Witten 6-2, 4-6, 7-65."}
{"id": "4391543", "revid": "1442080", "url": "https://it.wikipedia.org/wiki?curid=4391543", "title": "Fifth Third Bank Tennis Championships 2004 - Doppio", "text": "Il doppio del torneo di tennis Fifth Third Bank Tennis Championships 2004, facente parte dell'ATP Challenger Series, ha avuto come vincitori Matias Boeker e Amer Deli\u0107 che hanno battuto in finale Harsh Mankad e Jason Marshall 7-5, 6-4."}
{"id": "4391544", "revid": "1442080", "url": "https://it.wikipedia.org/wiki?curid=4391544", "title": "San Marino CEPU Open 2004 - Singolare", "text": "Il singolare del torneo di tennis San Marino CEPU Open 2004, facente parte dell'ATP Challenger Series, ha avuto come vincitore Potito Starace che ha battuto in finale Hugo Armando 6-4, 1-6, 6-3."}
{"id": "4391546", "revid": "1442080", "url": "https://it.wikipedia.org/wiki?curid=4391546", "title": "San Marino CEPU Open 2004 - Doppio", "text": "Il doppio del torneo di tennis San Marino CEPU Open 2004, facente parte dell'ATP Challenger Series, ha avuto come vincitori Massimo Bertolini e Tom Vanhoudt che hanno battuto in finale Adri\u00e1n Garc\u00eda e \u00c1lex L\u00f3pez Mor\u00f3n 6-2, 6-4."}
{"id": "4391549", "revid": "1442080", "url": "https://it.wikipedia.org/wiki?curid=4391549", "title": "Open Castilla y Le\u00f3n 2004 - Singolare", "text": "Il singolare del torneo di tennis Open Castilla y Le\u00f3n 2004, facente parte dell'ATP Challenger Series, ha avuto come vincitore Paul-Henri Mathieu che ha battuto in finale Nicolas Mahut 64-7, 6-4, 6-4."}
{"id": "4391550", "revid": "1442080", "url": "https://it.wikipedia.org/wiki?curid=4391550", "title": "Open Castilla y Le\u00f3n 2004 - Doppio", "text": "Il doppio del torneo di tennis Open Castilla y Le\u00f3n 2004, facente parte dell'ATP Challenger Series, ha avuto come vincitori Igor' Kunicyn e Vladimir Vol\u010dkov che hanno battuto in finale Daniel Mu\u00f1oz de la Nava e Iv\u00e1n Navarro 3-6, 6-3, 6-2."}
{"id": "4391551", "revid": "812213", "url": "https://it.wikipedia.org/wiki?curid=4391551", "title": "Formato digest", "text": ""}
{"id": "4391553", "revid": "1442080", "url": "https://it.wikipedia.org/wiki?curid=4391553", "title": "Togliatti Challenger 2004 - Singolare", "text": "Il singolare del torneo di tennis Togliatti Challenger 2004, facente parte dell'ATP Challenger Series, ha avuto come vincitore Jo-Wilfried Tsonga che ha battuto in finale Ladislav \u0160varc 6-3, 7-62."}
{"id": "4391554", "revid": "1442080", "url": "https://it.wikipedia.org/wiki?curid=4391554", "title": "Togliatti Challenger 2004 - Doppio", "text": "Il doppio del torneo di tennis Togliatti Challenger 2004, facente parte dell'ATP Challenger Series, ha avuto come vincitori Tejmuraz Gaba\u0161vili e Dmitri Vlasov che hanno battuto in finale James Auckland e Ladislav \u0160varc 6-3, 5-7, 6-4."}
{"id": "4391555", "revid": "1442080", "url": "https://it.wikipedia.org/wiki?curid=4391555", "title": "Colorado Tennis Classic 2004 - Singolare", "text": "Il singolare del torneo di tennis Colorado Tennis Classic 2004, facente parte dell'ATP Challenger Series, ha avuto come vincitore Brian Baker che ha battuto in finale K. J. Hippensteel 7-65, 6-4."}
{"id": "4391556", "revid": "1442080", "url": "https://it.wikipedia.org/wiki?curid=4391556", "title": "Colorado Tennis Classic 2004 - Doppio", "text": "Il doppio del torneo di tennis Colorado Tennis Classic 2004, facente parte dell'ATP Challenger Series, ha avuto come vincitori Brian Baker e Rajeev Ram che hanno battuto in finale Jamie Delgado e Jonathan Marray 6-2, 6-2."}
{"id": "4391563", "revid": "1442080", "url": "https://it.wikipedia.org/wiki?curid=4391563", "title": "Gramado Challenger 2004 - Singolare", "text": "Il singolare del torneo di tennis Gramado Challenger 2004, facente parte dell'ATP Challenger Series, ha avuto come vincitore Ricardo Mello che ha battuto in finale Janko Tipsarevi\u0107 2-6, 7-5, 6-4."}
{"id": "4391564", "revid": "110157", "url": "https://it.wikipedia.org/wiki?curid=4391564", "title": "Mlpy", "text": "Mlpy \u00e8 una libreria Open source di apprendimento automatico in Python costruita su NumPy/SciPy, GNU Scientific Library e che diventa un uso estensivo del linguaggio Cython.\nmlpy fornisce un'ampia serie di metodi di apprendimento automatico per problemi supervisionati e non con lo scopo di trovare un compromesso ragionevole tra modularit\u00e0, mantenibilit\u00e0, riproducibilit\u00e0, usabilit\u00e0 ed efficienza.\nmlpy \u00e8 multipiattaforma \u00e8 lavora sia con python 2 che con python 3 ed \u00e8 distribuito con licenza GPL3.\nTrova applicazioni anche in bioinformatica."}
{"id": "4391567", "revid": "1442080", "url": "https://it.wikipedia.org/wiki?curid=4391567", "title": "Gramado Challenger 2004 - Doppio", "text": "Il doppio del torneo di tennis Gramado Challenger 2004, facente parte dell'ATP Challenger Series, ha avuto come vincitori Santiago Gonz\u00e1lez e Bruno Soares che hanno battuto in finale Henrique Mello e Alexandre Simoni 6-3, 6-3."}
{"id": "4391568", "revid": "1442080", "url": "https://it.wikipedia.org/wiki?curid=4391568", "title": "Pozna\u0144 Porsche Open 2004 - Singolare", "text": "Il singolare del torneo di tennis Pozna\u0144 Porsche Open 2004, facente parte dell'ATP Challenger Series, ha avuto come vincitore Tom\u00e1\u0161 Z\u00edb che ha battuto in finale Juan Pablo Brzezicki 64-7, 7-63, 6-3."}
{"id": "4391569", "revid": "767487", "url": "https://it.wikipedia.org/wiki?curid=4391569", "title": "Insinuation", "text": "Insinuation \u00e8 un film muto del 1922 scritto, diretto, prodotto e interpretato da Margery Wilson.\nTrama.\nMary Wright \u00e8 un'artista che, quando viene a sapere che il fratello \u00e8 scappato con la cassa, rimane sconvolta. Crabtree, il medico del villaggio, si prende cura di lei e se ne innamora. I due intendono sposarsi anche se la loro unione non convince Prudence, la zia della ragazza, che reputa il dottore un uomo gretto. In ogni caso, il matrimonio ha luogo e la coppia inizia una vita in comune che, ben presto per\u00f2, anche se allietata dalla nascita di una bambina, si rivela infelice per Mary.\nQuando al marito vengono affidati mille dollari da un avaro, lei li ruba dalla cassaforte per poter far uscire dal carcere il fratello. Crabtree si infuria con la moglie e la caccia di casa. Lei, allora, viene colpita nuovamente dai suoi disturbi mentali. Ma, alla fine, viene riconosciuta l'innocenza di suo fratello: il marito si riconcilia con Mary e la riprende in casa.\nProduzione.\nIl film fu prodotto dalla Margery Wilson Productions. Venne girato a Randolph, nel Vermont.\nDistribuzione.\nDistribuito dalla Russell Clark Syndicate, usc\u00ec nelle sale cinematografiche statunitensi il 10 ottobre 1922.\nConsiderato attualmente un film perduto, viene citato nel documentario del 1993 \"\"."}
{"id": "4391570", "revid": "1442080", "url": "https://it.wikipedia.org/wiki?curid=4391570", "title": "Pozna\u0144 Porsche Open 2004 - Doppio", "text": "Il doppio del torneo di tennis Pozna\u0144 Porsche Open 2004, facente parte dell'ATP Challenger Series, ha avuto come vincitori Adam Chadaj e St\u00e9phane Robert che hanno battuto in finale Tom\u00e1\u0161 Cibulec e David \u0160koch 3-6, 6-1, 6-2."}
{"id": "4391575", "revid": "339392", "url": "https://it.wikipedia.org/wiki?curid=4391575", "title": "Somali Police FC", "text": ""}
{"id": "4391579", "revid": "123219636", "url": "https://it.wikipedia.org/wiki?curid=4391579", "title": "Risveglio nazionale lituano", "text": "Il Risveglio Nazionale Lituano (in lingua lituana \"Lietuvi\u0173 tautinis s\u0105j\u016bdis\") fu un periodo della storia della Lituania del XIX secolo, quando la maggior parte del territorio lituano apparteneva all'Impero russo, quota risultante della spartizione della Confederazione polacco-lituana. Il Risveglio si espresse nell'autodeterminazione del popolo lituano che port\u00f2 alla moderna nazione lituana e culmin\u00f2 con l'Atto d'indipendenza della Lituania, firmato il 16 febbraio 1918 che diede origine ad uno stato lituano indipendente e sovrano. I partecipanti pi\u00f9 attivi di questo \"revival\" furono Vincas Kudirka, Jonas Basanavi\u010dius ed altri patrioti lituani. Il periodo corrisponde grosso modo al sorgere del Nazionalismo romantico e di altri movimenti nazionalistici che si svilupparono nel XIX secolo in europa.\nIl Risveglio fu preceduto da un breve periodo, risalente all'inizio del XIX secolo, noto come \"Risveglio samogiziano\", guidato da alcuni studenti dell'Universit\u00e0 di Vilnius, tra i quali si distinsero Simonas Daukantas e Simonas Stanevi\u010dius. Il pi\u00f9 recente dei \"revival\" lituani pu\u00f2 essere collegato agli sviluppi avvenuti in Lituania che vanno sotto il nome di Rivoluzione cantata.\nLa situazione della lingua lituana.\nA causa del lungo periodo di unione politica con la Polonia e quello di russificazione adottata dall'Impero russo, gran parte della nobilt\u00e0 lituana nel XIX secolo era divenuta \"polonizzata\", cio\u00e8 la lingua lituana era stata relegata nell'uso alle classi sociali pi\u00f9 umili ed il ceto medio tendeva ad utilizzare il polacco per motivi di prestigio sociale. Il lituano era in prevalenza una lingua parlata e veniva considerato inidoneo all'utilizzo come lingua scritta; esso si conserv\u00f2 comunque presso famiglie della piccola nobilt\u00e0, specialmente nella regione della Samogizia. Il linguaggio non era standardizzato, la sua grammatica variava ampiamente da regione a regione, secondo le diverse forme dei dialetti dell'Auk\u0161taitija e della Samogizia e delle loro varianti. Ci si aspettava anche l'estinzione della lingua lituana ed i territori orientali, ove ora vi \u00e8 la moderna Lituania, e il nord-ovest della Bielorussia divennero sempre pi\u00f9 slavizzati e molti utilizzavano, nelle loro attivit\u00e0 quotidiane, la lingua polacca o quella bielorussa.\nAll'inizio del XX secolo, l'uso della lingua lituana era limitato alle zone rurali e l'unica zona ov'essa era considerata adatta alla letteratura era la Lituania minore, che si trovava sotto controllo tedesco nella Prussia Orientale. Anche qui per\u00f2 l'afflusso di immigrati dalla Germania minacciava la lingua locale e la cultura lituano-prussiana.\nNumerosi fattori contribuirono al successivo risveglio: la lingua attir\u00f2 l'attenzione degli studiosi delle discipline emergenti di linguistica comparativa; dopo l'emancipazione russa del 1861 la mobilit\u00e0 sociale aument\u00f2, dai ranghi della popolazione rurale emersero intellettuali e la lingua lituana venne associata nell'identit\u00e0 della nazione lituana, come altrove in Europa. All'interno della Chiesa cattolica, gli ostacoli che precedentemente avevano impedito ai popolani di accedere al sacerdozio furono fortemente attenuati. Relazioni pi\u00f9 strette si svilupparono fra il clero colto, che stava arricchendosi di lituani, ed i parrocchiani, compresa la simpatia destata dal loro utilizzo della lingua lituana.\nGli stessi movimenti nazionali emergenti presero le distanze sia dall'influenza polacca che da quella russa e l'utilizzo della lingua lituana venne visto come una caratteristica importante di questi movimenti.\nLo sviluppo dell'idea di nazione.\nLo sviluppo della cultura nazionale lituana e della relativa identit\u00e0 nazionale fu successivamente ostacolato dal \"bando della stampa lituana\", una delle misure repressive poste in atto dalle autorit\u00e0 russe che seguirono la rivolta del gennaio 1863. Esso consisteva nel divieto di pubblicazioni in lingua lituana, scritte con l'alfabeto latino (ma non quelle, sempre in lingua lituana, scritte in caratteri cirillici). Dopo la rivolta venne abbandonata definitivamente la servit\u00f9 della gleba.\nIl Risveglio ebbe inizio fra giovani colti di estrazione lituana, che si dedicavano a studi di alto livello presso le universit\u00e0 dell'Impero russo e di altri stati esteri. Molti appartenevano a famiglie benestanti di origine agricola quindi, provenendo da classi rurali, erano meno condizionati dalla colonizzazione. Il movimento si concretizz\u00f2 nella creazione dei giornali lituani \"Au\u0161ra\" e \"Varpas\", seguita dalla stampa di poemi e libri in lingua lituana. Questi scritti romanticizzavano il passato del Granducato di Lituania, dipingendolo come nazione di grande potenza e ricca di eroi.\nIl Risveglio fu la punta di lancia del movimento indipendentista, con numerose organizzazioni che si opponevano all'influenza russa. La politica russa divenne, in risposta, pi\u00f9 aspra e vi furono attacchi alle chiese cattoliche, mentre prosegu\u00ec il bando contro la lingua lituana.\nMa anche in presenza del bando sulla stampa, la letteratura lituana si svilupp\u00f2 significativamente e risult\u00f2 una delle maggiori fra le nazioni dell'Impero russo, dietro soltanto alla Finlandia, all'Estonia ed alla Lettonia. La nazione politica lituanasi era gi\u00e0 formata nel corso dei secoli; le proteste politiche trovarono la loro voce nella Grande Assemblea di Vilnius, tenutasi fra il 4 ed il 5 dicembre 1905, mentre il bando della lingua era gi\u00e0 stato ritirato nel 1904."}
{"id": "4391580", "revid": "767487", "url": "https://it.wikipedia.org/wiki?curid=4391580", "title": "Terra nera", "text": "Terra nera (\"In Old Oklahoma\") \u00e8 un film del 1943 diretto da Albert S. Rogell. Il film \u00e8 conosciuto anche con il titolo \"War of the Wildcats\".\n\u00c8 un film western statunitense con John Wayne, Martha Scott e Albert Dekker. Ottenne due nomination ai premi Oscar nelle categorie miglior sonoro e migliore colonna sonora.\nTrama.\nL'insegnante di scuola orientale Catherine Allen diventa famosa nel 1906 quando viene appreso che \u00e8 autrice di un romanzo rosa. Decide di trasferirsi ad ovest e iniziare una nuova vita.\nSul treno, il petroliere Jim Gardner le dimostra interesse. Catherine chiede a un cowboy, Dan Somers, di sedersi nelle vicinanze come misura di sicurezza. Entrambi si stanno dirigendo verso l'Oklahoma, con l'autista della diligenza Despirit Dean che sta viaggiando insieme al suo amico Dan.\nMolte persone a Sapulpa sono arrabbiate come Jim conduce i suoi affari. Un contadino sente di essere stato pagato troppo poco per la sua propriet\u00e0 dopo che Jim ha scoperto l\u00ec il petrolio. Jim \u00e8 furioso quando Dan scoraggia fortemente il capo indiano Big Tree dal vendere terre indiane a un'offerta troppo bassa.\nDan viaggia a Washington, DC, per interrogare il presidente Theodore Roosevelt in merito ai diritti petroliferi. Ha combattuto per Teddy e Rough Riders alcuni anni prima. Teddy gli offre la possibilit\u00e0 di trasportare migliaia di barili di petrolio in una raffineria di Tulsa e acquisire cos\u00ec i diritti petroliferi al posto di Jim. Ci\u00f2 porta l'uomo assunto da Jim, Cherokee Kid, a scatenare un'esplosione e a sabotare il viaggio.\nCatherine e Dan si innamorano, anche con l'aiuto di Bessie Baxter, proprietaria dell'hotel. Una scazzottata finale tra Dan e Jim risolver\u00e0 le cose una volta per tutte.\nProduzione.\nIl film, diretto da Albert S. Rogell su una sceneggiatura di Ethel Hill e Eleanore Griffin con il soggetto di Thomson Burtis, fu prodotto da Robert North per la Republic Pictures e girato nei Republic Studios a Hollywood in California e a Kanab e nello Zion National Park a Springdale nello Utah. Il titolo di lavorazione fu \"War of the Wildcats\".\nDistribuzione.\nIl film fu distribuito negli Stati Uniti il 6 dicembre 1943 dalla Republic Pictures.\nLe altre uscite internazionali sono state:\nCritica.\nSecondo il Morandini il film \u00e8 un \"discreto western\" in cui \u00e8 presente \"in giusta dose l'azione\" ed \u00e8 \"misurato il risvolto sentimentale\". Secondo Leonard Maltin \u00e8 \"buona la parte d'azione, obbligatoria la storia d'amore\".\nPromozione.\nLe tagline sono:"}
{"id": "4391586", "revid": "46931", "url": "https://it.wikipedia.org/wiki?curid=4391586", "title": "In Old Oklahoma", "text": ""}
{"id": "4391589", "revid": "46931", "url": "https://it.wikipedia.org/wiki?curid=4391589", "title": "War of the Wildcats", "text": ""}
{"id": "4391621", "revid": "212348", "url": "https://it.wikipedia.org/wiki?curid=4391621", "title": "Matt Cartwright", "text": "Biografia.\nNato in Pennsylvania, Cartwright \u00e8 figlio di un imprenditore che lavorava in Canada. Cartwright frequent\u00f2 il college in Canada e successivamente si laure\u00f2 in legge all'Universit\u00e0 della Pennsylvania. Mentre frequentava la London School of Economics, conobbe la sua futura moglie Marion Munley, la cui famiglia possedeva uno studio legale a Scranton in cui Cartwright venne assunto.\nCartwright lavor\u00f2 come avvocato per venticinque anni e nel frattempo si dedic\u00f2 alla politica con il Partito Democratico. Nel 2012 i distretti congressuali della Pennsylvania vennero ridefiniti e Cartwright decise di candidarsi per un seggio della Camera dei Rappresentanti occupato dal democratico moderato Tim Holden. Cartwright riusc\u00ec a battere Holden nelle primarie presentandosi come candidato progressista e successivamente riusc\u00ec anche a vincere le elezioni generali.\nDalla moglie Marion, Cartwright ha avuto i due figli Matt Jr. e Jack."}
{"id": "4391627", "revid": "1442080", "url": "https://it.wikipedia.org/wiki?curid=4391627", "title": "Mordovia Cup 2004 - Singolare", "text": "Il singolare del torneo di tennis Mordovia Cup 2004, facente parte dell'ATP Challenger Series, ha avuto come vincitore Ladislav \u0160varc che ha battuto in finale Stefan Wauters 6-2, 64-7, 6-0."}
{"id": "4391628", "revid": "1442080", "url": "https://it.wikipedia.org/wiki?curid=4391628", "title": "Mordovia Cup 2004 - Doppio", "text": "Il doppio del torneo di tennis Mordovia Cup 2004, facente parte dell'ATP Challenger Series, ha avuto come vincitori Aleksej Kedrjuk e Vadim Kucenko che hanno battuto in finale Kirill Ivanov-Smolensky e Andrej Stoljarov 6-1, 3-6, 6-4."}
{"id": "4391631", "revid": "1442080", "url": "https://it.wikipedia.org/wiki?curid=4391631", "title": "Timi\u0219oara Challenger 2004 - Singolare", "text": "Il singolare del torneo di tennis Timi\u0219oara Challenger 2004, facente parte dell'ATP Challenger Series, ha avuto come vincitore Marc Gicquel che ha battuto in finale Oliver Marach 6-3, 6-1."}
{"id": "4391633", "revid": "599013", "url": "https://it.wikipedia.org/wiki?curid=4391633", "title": "Timi\u0219oara Challenger 2004 - Doppio", "text": "Il doppio del torneo di tennis Timi\u0219oara Challenger 2004, facente parte dell'ATP Challenger Series, ha avuto come vincitori Florin Mergea e Horia Tec\u0103u che hanno battuto in finale Marius Calugaru e Ciprian Petre Porumb 6-3, 6-3."}
{"id": "4391637", "revid": "310967", "url": "https://it.wikipedia.org/wiki?curid=4391637", "title": "Carta delle franchigie", "text": "La Carta delle franchigie (\"Charte des franchises\" in francese) \u00e8 un accordo risalente alla dieta del 1191 tra Tommaso I di Savoia e la citt\u00e0 di Aosta che port\u00f2 all'autonomia politica ed amministrativa del capoluogo valdostano e in seguito della regione.\nCronologia.\nLa concessione di franchigie non era nuova per i Savoia: gi\u00e0 Umberto Biancamano, capostipite dei Savoia e Conte di Aosta, nel 1032 ne concesse alcune.\nIntermediari tra Casa Savoia e i cittadini furono il Vescovo Valberto e alcuni baroni.\nLa carta conteneva una serie di statuti che venivano concessi dal conte di Savoia ai cittadini per limitare le angherie dei feudatari locali e dei funzionari del conte: furono gli stessi aostani a chiedere protezione e giustizia al conte, e per questo ottennero che i tributi che gli fossero dovuti non sarebbero dovuti essere imposti, ma piuttosto approvati dagli stessi cittadini. Dal canto loro, i Savoia ottennero il controllo diretto delle terre poste sotto la loro diretta protezione. La carta rivoluzion\u00f2 gli assetti di potere locali. \nDal XIII secolo anche altri feudatari seguirono l'esempio dei Savoia e concedettero altre Carte delle franchigie, spesso in cambio di ingenti somme di denaro.\nNel 1770, alla vigilia della Rivoluzione francese, la carta delle franchigie aostana fu revocata, e i Savoia tornarono a dominare la piccola regione.\nLa questione dell'autonomia valdostana \u00e8 stata pi\u00f9 volte al centro del dibattito politico: Jean-Baptiste de Tillier scrisse l'\"Historique de la Vall\u00e9e d'Aoste\" tra il 1721 e il 1737-1740 per portare avanti le ragioni dell'autonomia valdostana supportandole con le prerogative e le ragioni storiche stesse della regione: secondo il de Tillier infatti quella dei valdostani per casa Savoia era una \"dedizione volontaria\", testimoniata appunto dalla Carta delle franchigie del 1191.\nCon il Regno d'Italia l'autonomia torn\u00f2 ad essere discussa e la Carta delle franchigie fu nuovamente posta a fondamento della peculiarit\u00e0 valdostana. \u00c8 uno dei simboli alla base dello Statuto speciale della Regione Valle d'Aosta."}
{"id": "4391639", "revid": "1442080", "url": "https://it.wikipedia.org/wiki?curid=4391639", "title": "Trani Cup 2004 - Singolare", "text": "Il singolare del torneo di tennis Trani Cup 2004, facente parte dell'ATP Challenger Series, ha avuto come vincitore Filippo Volandri che ha battuto in finale Francesco Aldi 6-1, 6-3."}
{"id": "4391641", "revid": "1442080", "url": "https://it.wikipedia.org/wiki?curid=4391641", "title": "Trani Cup 2004 - Doppio", "text": "Il doppio del torneo di tennis Trani Cup 2004, facente parte dell'ATP Challenger Series, ha avuto come vincitori Massimo Bertolini e \u00c1lex L\u00f3pez Mor\u00f3n che hanno battuto in finale Martin \u0160t\u011bp\u00e1nek e Jan Vacek 2-6, 6-4, 6-3."}
{"id": "4391648", "revid": "54354", "url": "https://it.wikipedia.org/wiki?curid=4391648", "title": "Laser tattico ad alta energia", "text": ""}
{"id": "4391649", "revid": "72352561", "url": "https://it.wikipedia.org/wiki?curid=4391649", "title": "High Energy Liquid Laser Area Defense System", "text": "Lo High Energy Liquid Laser Area Defense System, in sigla HELLADS (in italiano: \"Sistema di difesa a laser liquido ad alta energia\"), \u00e8 un sistema Counter-RAM in sviluppo da parte della DARPA del Pentagono statunitense che user\u00e0 un laser di una potenza di 150kW per abbattere missili, razzi, e proiettili d'artiglieria.\nIl sistema iniziale sar\u00e0 dimostrato da un'installazione statica a terra."}
{"id": "4391650", "revid": "46291", "url": "https://it.wikipedia.org/wiki?curid=4391650", "title": "Tragopogon dubius", "text": "Il barba di becco a tromba (nome scientifico Tragopogon dubius ) \u00e8 una specie di pianta angiosperma dicotiledone della famiglia delle Asteraceae.\nEtimologia.\nDa Dioscoride sappiamo che il nome della pianta (e quindi del genere \"Tragopogon\") deriva dal greco \u03c4\u03c1\u03b1\u03b3\u03bf\u03c2 (\"tragos\" = caprone) e \u03c0\u1f60\u03b3\u03c9\u03bd (\"pogon\" = barba) per la somiglianza delle setole del pappo con la barba di un caprone. L'epiteto specifico (\"dubius\") in botanica viene usato nel senso di \"incerto\" o \"di non conforme a un modello\".\nIl nome scientifico di questa pianta \u00e8 stato definito per la prima volta dal medico e naturalista italiano Giovanni Antonio Scopoli (Cavalese, 3 giugno 1723 \u2013 Pavia, 8 maggio 1788) nella pubblicazione \"Flora Carniolica Exhibens Plantas Carniolae Indigenas et Distributas in Classes Naturales cum Differentiis Specificis, Synonymis Recentiorum, Locis Natalibus, Nominibus Incolarum, Observationibus Selectis, Viribus Medicis. Editio Secunda Aucta et Reformata. Viennae - 2: 95.\" del 1772.\nDescrizione.\nHabitus. La forma biologica \u00e8 emicriptofita bienne (\"H bienn\"), ossia sono piante a ciclo biologico bienne, con gemme svernanti al livello del suolo e protette dalla lettiera o dalla neve, spesso sono dotate di un asse fiorale eretto e privo di foglie. Gli organi interni di queste piante contengono lattoni sesquiterpenici.\nFusto. La parte aerea del fusto \u00e8 eretta, semplice o poco ramosa; la superficie \u00e8 striata e pi\u00f9 o meno arrossata; \u00e8 ingrossata sotto il capolino. Le radici sono costituite da un fittone. L'altezza di queste piante varia da 20 a 60\u00a0cm (massimo 80 \u2013 100\u00a0cm in America).\nFoglie. Le foglie lungo il caule sono disposte in modo alternato e in genere hanno un aspetto graminiforme; quelle inferiori hanno una forma conduplicato-lineare e sono amplissicauli. Le foglie superiori sono pi\u00f9 piccole ed hanno la base rigonfia; la superficie \u00e8 percorsa da 7 nervi.\nDimensioni delle foglie inferiori: larghezza 5\u00a0mm; lunghezza 2 - 3 dm. Dimensione delle foglie superiori: larghezza (alla base) 15\u00a0mm; lunghezza 1 dm.\nInfiorescenza. Le infiorescenze sono composte da un capolino isolato su un peduncolo allungato (l'infiorescenza emerge dalla foglie superiori). Il capolino \u00e8 formati da un involucro a forma cilindrica composto da brattee (o squame) disposte su una (due) serie all'interno delle quali un ricettacolo fa da base ai fiori tutti ligulati. L'infiorescenza \u00e8 sottesa da una brattea lineare larga 1\u00a0mm e lunga 10 \u2013 14\u00a0mm. Le squame si allungano alla fruttificazione. Il ricettacolo \u00e8 nudo, ossia \u00e8 privo di pagliette a protezione della base dei fiori. Diametro del capolino: alla base 2 \u2013 5\u00a0cm; all'apice 4 \u2013 5\u00a0mm; alla fruttificazione pi\u00f9 di 10\u00a0mm. Dimensioni dell'involucro: larghezza 8\u00a0mm; lunghezza 15\u00a0mm. Dimensioni delle squame: larghezza 3\u00a0mm; lunghezza 40\u00a0mm.\nFiore. I fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti. I frutti sono degli acheni con pappo. L'achenio, ristretto all'apice, \u00e8 lungo 20 \u2013 40\u00a0mm ed \u00e8 provvisto di un lungo becco lungo come l'achenio o pi\u00f9 corto. Il pappo \u00e8 formato da setole piumose.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale: \nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere della specie di questa voce appartiene alla sottotrib\u00f9 Scorzonerinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Scorzonerinae \u00e8 il secondo clade che si \u00e8 separato dalla trib\u00f9.\nAll'interno della sottotrib\u00f9 sono stati individuati diversi cladi, alcuni in posizione politomica. Il genere di questa voce, da un punto di vista filogenetico, si trova in una posizione centrale e con il genere \"Geropogon\" forma un \"gruppo fratello\" (differiscono soprattutto per gli acheni e il pappo). Il genere \"Tragopogon\" come \u00e8 descritto attualmente \u00e8 monofiletico.\nI caratteri distintivi per la specie di questa voce sono:\nIl numero cromosomico della specie \u00e8: 2n = 12.\nVariabilit\u00e0.\nLa specie di questa voce \u00e8 variabile nel diametro del peduncolo che in alcuni casi \u00e8 fortemente ingrossato (oltre a un centimetro di diametro). Alcuni Autori hanno preferito creare una nuova specie (\"Tragopogon major\" ) per questa variet\u00e0. Ma attualmente la maggior parte delle checklist considera questa entit\u00e0 un sinonimo della specie principale.\nPer questa specie sono riconosciute le seguenti sottospecie:\nSpecie simili.\nSecondo la divisione fatta da Pignatti questa specie, nell'ambito del genere, fa parte del gruppo a fiori completamente gialli. In questo gruppo sono comprese alcune specie che si distinguono per i seguenti caratteri:\nUsi.\nFarmacia.\nNella medicina popolare le radici sono usate per i suoi effetti aperitivi e pettorali.\nCucina.\nSecondo le usanze popolari le parti commestibili sono le basi delle foglie pi\u00f9 basse e i giovani steli, cotti o crudi in salata.\nGiardinaggio.\nQuesta pianta pu\u00f2 essere coltivata in terreni da giardino comuni (in preferenza con argille pesanti).\nAltre notizie.\nIl barba di becco dubbia in altre lingue \u00e8 chiamato nei seguenti modi:"}
{"id": "4391651", "revid": "199745", "url": "https://it.wikipedia.org/wiki?curid=4391651", "title": "Barba di becco a tromba", "text": ""}
{"id": "4391652", "revid": "1543377", "url": "https://it.wikipedia.org/wiki?curid=4391652", "title": "Abbotsford Heat", "text": "Gli Abbotsford Heat sono stati una squadra di hockey su ghiaccio dell'American Hockey League con sede nella citt\u00e0 di Abbotsford, nella provincia della Columbia Britannica. Nati nel 2009 e sciolti nel 2014 sono stati affiliati ai Calgary Flames, franchigia della National Hockey League.\nStoria.\nI Flames decisero di trasferire la loro formazione affiliata nella regione della Fraser Valley dopo aver giocato due stagioni a Moline in Illinois con il nome di Quad City Flames. Il trasferimento della squadra fu approvato ufficialmente il 28 aprile 2009.\nIn questo modo la squadra di Abbotsford divent\u00f2 quella pi\u00f9 a ovest dell'intera AHL. In termini di distanza la squadra pi\u00f9 vicina agli Heat era quella degli Oklahoma City Barons, con sede a Oklahoma City, citt\u00e0 lontana circa 2.250\u00a0km. Gli Heat allora erano l'unica franchigia della AHL posta al di l\u00e0 delle Montagne Rocciose e nel fuso orario UTC-8. Perci\u00f2 in modo da ridurre i costi di trasferimento le formazioni in trasferta disputavano due incontri consecutivi ad Abbotsford, mentre spesso gli Heat facevano altrettanto nelle trasferte disputate a est.\nNell'estate del 2014 la franchigia si trasfer\u00ec a Glens Falls dove assunse il nome di Adirondack Flames.\nAffiliazioni.\nNel corso della loro storia gli Abbotsford Heat sono stati affiliati alle seguenti franchigie della National Hockey League:"}
{"id": "4391657", "revid": "1313191", "url": "https://it.wikipedia.org/wiki?curid=4391657", "title": "Terminalia catappa", "text": "Terminalia catappa , comunemente noto come mandorlo indiano, mirobalano o mirabolano, \u00e8 un albero appartenente alla famiglia delle Combretacee, che cresce principalmente nelle regioni tropicali dell'Africa, dell'Asia e dell'Indonesia.\nEtimologia.\nL'epiteto specifico \"catappa\" \u00e8 un adattamento del nome malese (\"ketapang\") per la pianta in questione.\nDescrizione.\nPortamento.\n\u00c8 grande un albero spogliante alto fino a 20\u201325\u00a0m, con rami inseriti sull'asse principale a mo' di verticillo estesi in orizzontale, producendo un'ombra gradita. Ampi e grandi cordoni radicali.\nFoglie.\nDisposte in ciuffi, lunghe circa 30\u00a0cm e larghe 15\u00a0cm, di colore verde brillante, obovate, nascono alla fine dei ramoscelli giovani. Presentano nervature in rilievo e del tomento nella pagina inferiore. Le foglie assumono un colore rosso quando cadono.\nFiori.\nPiccoli, di colore biancastro, riuniti in alcune spighe ricurve alla cima dei rami, lunghe circa 15\u00a0cm. Le antere sono gialle. La pianta \u00e8 monoica.\nFrutti.\nDrupe ovali lunghe circa 5\u00a0cm, eduli, con fibra carnosa, che contengono un guscio verde-giallo, rosso a maturazione; la polpa verde sottile e legnosa contiene il seme, simile a una mandorla.\nCorteccia.\nDi colore grigio-bruno, liscia.\nDistribuzione e habitat.\nPianta esclusivamente tropicale, \u00e8 probabilmente endemica delle Andamane.\nUsi.\nI semi sono commestibili, sono oleosi e contengono anche il 50% in sostanze tanniche: vengono usati per conciare pelli e in farmacopea.\nLe foglie, ricche di tannini e acidi umici con propriet\u00e0 antibatteriche e antiossidanti, vengono usate in acquariofilia per abbassare il pH e ambrare l'acqua degli acquari (in particolare di quelli che riproducono biotopi \"acque nere\") e migliorare la salute dei pesci e degli invertebrati allevati ."}
{"id": "4391661", "revid": "21880", "url": "https://it.wikipedia.org/wiki?curid=4391661", "title": "Catappa", "text": ""}
{"id": "4391671", "revid": "478814", "url": "https://it.wikipedia.org/wiki?curid=4391671", "title": "Nazionale olimpica di calcio della Costa d'Avorio", "text": "La nazionale olimpica ivoriana di calcio \u00e8 la rappresentativa calcistica della Costa d'Avorio ai Giochi olimpici. Ha raggiunto due volte la qualificazione al torneo olimpico.\nStoria.\n2008.\nLa nazionale olimpica ivoriana esordisce a Pechino 2008. Nella partita d'esordio perde 1-2 contro l', futura medaglia d'oro. Vince 4-2 contro la e poi 1-0 contro la e si qualifica ai quarti da seconda. Ai quarti perde 0-2 contro la , poi finalista. Chiude il torneo con sei gol fatti e sei subiti; due vittorie e due sconfitte in quattro incontri.\n2020.\nLa Costa d'Avorio fa la sua seconda apparizione olimpica ai Giochi di Tokyo 2020, disputati nel 2021 a causa della pandemia di COVID-19. Inserita nel gruppo D con , e , fa il suo esordio il 22 luglio battendo 2-1 gli arabi. Nel secondo incontro pareggia a sorpresa per 0-0 contro i campioni uscenti del Brasile e si presenta nell'incontro decisivo con 4 punti contro i 3 dei tedeschi, sconfitti in precedenza dai brasiliani. Gli ivoriani si portano in vantaggio nel secondo tempo e la Germania non va oltre il pareggio raggiunto qualche minuto dopo, il risultato finale di 1-1 qualifica la Costa d'Avorio. Nella rocambolesca sfida dei quarti di finale persa ai supplementari con la , gli africani vanno in vantaggio e si fanno raggiungere nel primo tempo; tornano in vantaggio per 2-1 al primo minuto di recupero del secondo tempo con la rete Max Gradel e vengono nuovamente raggiunti due minuti dopo. Grazie a un rigore, gli spagnoli si portano sul 3-2 nel primo tempo supplementare e dilagano nel finale vincendo 5-2.\nStatistiche dettagliate sui tornei internazionali.\nNota bene: come previsto dai regolamenti FIFA, le partite terminate ai tiri di rigore dopo i tempi supplementari sono considerate pareggi."}
{"id": "4391672", "revid": "155634", "url": "https://it.wikipedia.org/wiki?curid=4391672", "title": "Campionato africano femminile di pallacanestro 1984", "text": "Il 9\u00ba Campionato africano femminile di pallacanestro FIBA (noto anche come FIBA AfroBasket Women 1984) si \u00e8 svolto in Senegal dal 22 al 30 dicembre 1984.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra del Senegal.\nSquadre partecipanti.\nGruppo A\nGruppo B"}
{"id": "4391676", "revid": "1005847", "url": "https://it.wikipedia.org/wiki?curid=4391676", "title": "Achille Monti", "text": "Biografia.\nNipote del pediatra Alois Monti e fratello di Rina Monti Stella, si laure\u00f2 in medicina e chirurgia nel 1887 all'Universit\u00e0 degli Studi di Pavia. Alunno del prestigioso collegio Ghislieri, fece parte del gruppo di ricerche di patologia generale diretto da Camillo Golgi.\nDi temperamento volitivo e battagliero-passionale, partecip\u00f2 a molte agitazioni studentesche, sia di stampo irredentista (il padre Francesco, avvocato e pretore di Lodi, era originario di Fiume) che per chiedere riforme dell'amministrazione del collegio Ghislieri. Sul giornale \"La Lombardia\" scrisse un articolo in difesa di Anna Kuliscioff, tra i fondatori del Partito Socialista Italiano, criticando aspramente alcuni professori dell'universit\u00e0 di Pavia (tra cui il rettore Alfonso Corradi) per essersi opposti, a suo dire per ragioni politiche, all'ammissione della Kuliscioff al gruppo di ricerca di Golgi.\nSi laure\u00f2 in medicina e chirurgia nel luglio 1887 e l'anno seguente fu nominato assistente nel reparto ospedaliero annesso all'istituto di patologia sperimentale. Nel 1890 fu abilitato al libero insegnamento di patologia generale. Quando Golgi istitu\u00ec a Pavia un reparto sieroterapico, uno dei primi in Italia, venne affidata a Monti la preparazione del siero antidifterico.\nDal 1911 al 1921 fece parte del Consiglio superiore della pubblica istruzione. Si adoper\u00f2 per l'autonomia amministrativa delle universit\u00e0 e per la riforma delle Scuole di veterinaria.\nDopo l'inizio della prima guerra mondiale si offr\u00ec volontario e gli venne affidata l'organizzazione degli ospedali militari di Voghera, con il grado di maggiore medico. Nel 1916 fu promosso colonnello medico.\nFu vice presidente della Societ\u00e0 italiana per il progresso delle scienze (1921) e membro del Reale Istituto Lombardo di scienze e lettere. Fu anche socio corrispondente del Reale Istituto Veneto di scienze, lettere ed arti e della Societ\u00e0 medica di Bologna."}
{"id": "4391678", "revid": "318922", "url": "https://it.wikipedia.org/wiki?curid=4391678", "title": "Nazionale di calcio della Costa d'Avorio Olimpica", "text": ""}
{"id": "4391680", "revid": "599013", "url": "https://it.wikipedia.org/wiki?curid=4391680", "title": "Eyalet di \u00adHabesh", "text": ""}
{"id": "4391681", "revid": "599013", "url": "https://it.wikipedia.org/wiki?curid=4391681", "title": "Eyalet di \u00adAdana", "text": ""}
{"id": "4391683", "revid": "1442080", "url": "https://it.wikipedia.org/wiki?curid=4391683", "title": "Kristian Sarkies", "text": "Carriera.\nClub.\nHa giocato dal 2003 al 2012 nella massima serie australiana.\nNazionale.\nHa partecipato ai Mondiali Under-20 nel 2005 ed ai Giochi Olimpici di Pechino nel 2008."}
{"id": "4391684", "revid": "479409", "url": "https://it.wikipedia.org/wiki?curid=4391684", "title": "Precedenza ferroviaria", "text": ""}
{"id": "4391686", "revid": "767487", "url": "https://it.wikipedia.org/wiki?curid=4391686", "title": "Mario Formenton (calciatore)", "text": "Caratteristiche tecniche.\nGiocava come mezzala o ala.\nCarriera.\nClub.\nNativo della provincia di Venezia, debutt\u00f2 con la maglia del Venezia (che allora portava la denominazione Societ\u00e0 Sportiva Serenissima) nel corso della Serie B 1933-1934: in tale stagione mise insieme 3 presenze. Il successivo campionato di B lo vide stabilmente nell'elenco dei titolari: in 24 partite segn\u00f2 2 gol. Rimase con la formazione lagunare anche dopo la retrocessione in C, e mantenne il suo posto nell'undici iniziale: 22 presenze e 7 gol. Ottenuta la promozione, gioc\u00f2 altri tre tornei in B, trovando sempre meno spazio (tuttavia, nel 1937-1938 realizz\u00f2 5 gol in 7 gare). Nel campionato 1939-1940 debutt\u00f2 in Serie A: scese in campo per la prima e unica volta in massima serie il 10 dicembre 1939 contro il Novara. Nel corso di 7 stagioni con il Venezia ha assommato 74 presenze, cos\u00ec ripartite: 1 in Serie A; 51 in Serie B; 22 in Serie C."}
{"id": "4391687", "revid": "55861814", "url": "https://it.wikipedia.org/wiki?curid=4391687", "title": "Il Decameron (film 1912)", "text": ""}
{"id": "4391688", "revid": "599013", "url": "https://it.wikipedia.org/wiki?curid=4391688", "title": "Eyalet di \u00adAidin", "text": ""}
{"id": "4391690", "revid": "585241", "url": "https://it.wikipedia.org/wiki?curid=4391690", "title": "Fermare il Declino", "text": ""}
{"id": "4391691", "revid": "709565", "url": "https://it.wikipedia.org/wiki?curid=4391691", "title": "Scelta Civica", "text": "Scelta Civica (SC) \u00e8 stato un partito politico italiano fondato il 4 gennaio 2013 dal senatore a vita e allora presidente del Consiglio uscente Mario Monti.\nStoria.\nL\"'Agenda Monti\" e le elezioni politiche del 2013.\nIn vista delle elezioni del 2013 il presidente del Consiglio uscente Mario Monti sceglie di partecipare alla competizione svelando le sue strategie nel corso di un'affollata conferenza stampa all'Hotel Plaza di Roma il 4 gennaio.\nAl progetto aderisce innanzitutto Luca Cordero di Montezemolo con la sua Italia Futura, seguito da Lorenzo Dellai dell'Unione per il Trentino e da autorevoli esponenti cattolici.\nLa ricerca di alleanze sfocia inoltre in una coalizione con l'Unione di Centro di Pier Ferdinando Casini e Futuro e Libert\u00e0 per l'Italia di Gianfranco Fini.\nAlla Camera dei deputati il suo simbolo ottiene voti, equivalenti all'8,30%, mentre a \"Palazzo Madama\" la lista unica Con Monti per l'Italia si attesta al 9,13% ( voti).\nAll'inizio della XVII legislatura gli eletti della coalizione hanno costituito gruppi comuni in entrambi i rami del Parlamento denominati \"Scelta Civica per l'Italia\".\nIl sostegno al governo Letta.\nIl 12 marzo 2013, su proposta di Monti, si \u00e8 insediato il Comitato direttivo provvisorio, che come primo atto ha deliberato la nomina di Olivero come Coordinatore politico del partito.\nDurante le consultazioni per la formazione del governo, Scelta Civica si dice pronta a sostenere un governo di larghe intese ed il partito voter\u00e0 quindi la fiducia al governo Letta. All'interno dell'esecutivo la formazione dispone di due ministri, Mario Mauro alla Difesa ed Enzo Moavero Milanesi agli Affari europei; un viceministro, Carlo Calenda allo Sviluppo economico; due sottosegretari, Ilaria Borletti Buitoni ai Beni culturali e Mario Giro agli Affari esteri.\nNel mese successivo il partito inizia a strutturarsi: il 16 maggio l'Assemblea degli eletti elegge all'unanimit\u00e0 Mario Monti presidente di Scelta Civica.\nIl 23 maggio l'Assemblea approva la proposta di struttura organizzativa: un Comitato di Presidenza e un articolato Coordinamento politico.\nLa fine dell'alleanza con l'UdC e la scissione dei \"popolari\".\nNel giro di pochi mesi, a seguito del risultato elettorale al di sotto delle aspettative e a causa sia delle differenti prospettive politiche tra l'ala liberale del partito e quella cattolica e popolare, sia del rifiuto dell'UdC di confluire nel nuovo soggetto politico, il partito va in crisi.\nIl 17 ottobre 2013 Mario Monti rassegna le dimissioni da presidente di Scelta Civica proprio per via di dissidi interni al partito e il 15 novembre 2013 il suo successore \"pro tempore\" Alberto Bombassei decide di porre fine all'alleanza con l'UdC. Lo stesso giorno Mario Mauro lascia il partito. Le due componenti, per\u00f2, continuano a fare gruppo unico alla Camera e al Senato.\nIl 16 novembre 2013 sono eletti dall'Assemblea nazionale i nuovi vertici all'unanimit\u00e0: Alberto Bombassei come presidente effettivo, Renato Balduzzi vicepresidente vicario, Ilaria Borletti Buitoni vicepresidente e Stefania Giannini come segretario. L'Assemblea conferma come punto di riferimento per la sua azione politica e programmatica Mario Monti.\nIl 10 dicembre 2013 avviene formalmente la scissione di alcuni parlamentari: alla Camera fuoriescono dal gruppo Lorenzo Dellai, Federico Fauttilli, Fucsia Nissoli, Gian Luigi Gigli, Gregorio Gitti, Mario Marazziti, Gaetano Piepoli, Domenico Rossi, Milena Santerini, Mario Sberna, Gea Schir\u00f2 Planeta, insieme agli altri eletti nelle liste dell'UDC, e confluiscono nel nuovo gruppo Per l'Italia; al Senato invece viene creato un nuovo gruppo parlamentare, chiamato \"Scelta Civica con Monti per l'Italia\", a cui aderiscono Gianluca Susta, Alessandro Maran, Stefania Giannini, Gianpiero Dalla Zuanna, Benedetto Della Vedova, Pietro Ichino, Linda Lanzillotta e Mario Monti, mentre gli scissionisti lanciano, il 28 gennaio 2014, un nuovo partito chiamato Popolari per l'Italia.\nIl sostegno al governo Renzi.\nScelta Civica sostiene sin dalla nascita il governo Renzi, avendo auspicato per primo le dimissioni di Enrico Letta tramite il capogruppo alla Camera Andrea Romano.\nAll'interno del nuovo esecutivo il partito annovera: un ministro, la coordinatrice e senatrice Stefania Giannini al Ministero dell'Istruzione, dell'Universit\u00e0 e della Ricerca; un viceministro, Carlo Calenda confermato al Ministero dello sviluppo economico; tre sottosegretari, il senatore Benedetto Della Vedova agli Affari Esteri, il deputato Enrico Zanetti all'Economia e Finanze e la deputata Ilaria Borletti Buitoni riconfermata ai Beni e Attivit\u00e0 Culturali e Turismo.\nIl 10 aprile 2014 Alberto Bombassei si dimette tuttavia dalla sua carica, parlando di \u00abaspirazioni personali\u00bb e di sudditanza del partito al governo Renzi, sostenendo che la \u00abresponsabilit\u00e0 istituzionale all'interno dell'esecutivo Renzi dovesse ricadere su un ministero di natura economica, come quello dello Sviluppo Economico o quello del Lavoro\u00bb.\nScelta Europea con Guy Verhofstadt.\nIn vista delle elezioni europee del 2014 il partito, unitamente a Centro Democratico, Fare per Fermare il Declino e altri movimenti liberal-democratici, costituisce una lista elettorale unica, detta Scelta Europea, a sostegno del capogruppo dell'ALDE al Parlamento europeo, Guy Verhofstadt, alla carica di Presidente della Commissione europea. Tale scelta provoca le dimissioni di Andrea Causin dal ruolo di Responsabile organizzativo, carica che sar\u00e0 poi assunta da Mariano Rabino.\nLa lista, che candidava la segretaria Giannini come capolista della circoscrizione centro ed il capogruppo al Senato Susta come capolista nel nord-ovest, ottiene solo 196.157 voti e lo 0,71%, dato insufficiente per il superamento della soglia di sbarramento fissata al 4%.\nAlle contestuali elezioni regionali il partito aderisce alla coalizione di centro-sinistra: alle elezioni regionali del Piemonte sostiene Sergio Chiamparino ed elegge un consigliere regionale; in Abruzzo sostiene Luciano D'Alfonso e ottiene un consigliere regionale presentatosi nella lista denominata \"Abruzzo Civico\".\nNel novembre 2014 si sono svolte le regionali emiliane del 2014 e Scelta Civica ha dato sostegno alla lista \"Emilia Romagna Civica\", formata per altro dal PSI e dai Verdi. Tale lista con l'1,5% non \u00e8 riuscita ad ottenere seggi in Consiglio Regionale.\nVerso il primo congresso.\nA seguito dell'insuccesso della lista Scelta Europea, Stefania Giannini si dimette dalla carica di Segretario nell'Assemblea nazionale di partito del 26 maggio, a cui seguono le dimissioni del capogruppo alla Camera Romano e del capogruppo al Senato Susta. La successiva Assemblea del 4 giugno respinge le dimissioni della Giannini, che per\u00f2 vengono confermate; viene eletto Presidente reggente il deputato Renato Balduzzi, che avvia il percorso che porta a proclamare il primo Congresso nazionale per il 31 gennaio 2015 - adunanza successivamente posticipata all'8 febbraio a causa delle concomitanti elezioni del presidente della Repubblica. Presentano, inizialmente, candidature per la segreteria i deputati Enrico Zanetti e Irene Tinagli; quest'ultima, per\u00f2, a inizio dicembre 2014 ritira la candidatura, in polemica con i meccanismi di tesseramento del partito.\nTra i gruppi parlamentari, nel settembre 2014 Balduzzi lascia la reggenza del partito e lo scranno da deputato, in quanto eletto membro laico del Consiglio superiore della magistratura, ed al suo posto entra alla Camera il piemontese Giovanni Falcone; inoltre, nei mesi precedenti il congresso, continua l'abbandono del partito da parte di numerosi esponenti: nell'autunno lasciano il i deputati Andrea Romano, che aderisce al Partito Democratico, ed Andrea Causin, che aderisce al gruppo Area Popolare, mentre il 6 febbraio 2015, due giorni prima il primo congresso nazionale, i senatori Susta, Maran, Ichino, Lanzillotta e Giannini, i deputati Borletti Buitoni e Tinagli, e il viceministro Calenda annunciano la fuoriuscita dal partito e l'adesione al gruppo parlamentare del Partito Democratico. La fuoriuscita dei cinque senatori provoca lo scioglimento del gruppo parlamentare al Senato. Mario Monti aderisce al gruppo misto.\nLa segreteria Zanetti (2015-2017).\nL'8 febbraio 2015 si celebra il primo Congresso Nazionale del partito, dove vengono presentate tre mozioni: una di Luciana Cazzaniga, una del senatore e sottosegretario Benedetto Della Vedova, che tuttavia la ritirer\u00e0 prima della votazione annunciando l'abbandono del partito, e una del deputato e sottosegretario, nonch\u00e9 unico candidato alla segreteria, Enrico Zanetti. Viene infine eletto segretario nazionale Enrico Zanetti, la cui mozione viene approvata con circa il 94% delle preferenze. Tra le linee stabilite nella mozione Zanetti vi sono la riorganizzazione del partito e il consolidamento della base associativa.\nNel marzo 2015 due deputati ex Movimento 5 Stelle, Paola Pinna e Ivan Catalano, aderiscono al gruppo parlamentare di Scelta Civica. Rispetto alla deputata della Sardegna, Ivan Catalano non ha aderito al partito di Scelta Civica, ma solo al gruppo parlamentare.\nIl 18 aprile 2015 nasce ufficialmente il movimento giovanile del partito: \"Primavera Civica\".\nAlle regionali del 2015, il partito in Campania decide di sostenere il candidato democratico Vincenzo De Luca e riesce a far eleggere uno dei propri candidati all'interno della lista comune con il Centro Democratico che ha ottenuto il 2,8%; nelle Marche il partito appoggia il candidato del centrosinistra Luca Ceriscioli e presenta un proprio candidato consigliere all'interno di una lista unitaria composta assieme a Verdi, IdV, PSI e alcuni esponenti di liste civiche locali; in Veneto, a sostegno della candidata del centrosinistra Alessandra Moretti, presenta una propria lista denominata \"Veneto Civico\" con cui riesce a portare in consiglio regionale una candidata indipendente dopo aver ottenuto l'1,5%; in Umbria decide invece di sostenere il candidato del centrodestra Ricci e crea una propria lista (\"Cambiare in Umbria\") che ottiene il 2,7% ma nessun seggio; mentre in Puglia presenta alcuni suoi membri nella lista \"Emiliano per la Puglia\" (che col 4,1% riesce ad eleggere tre consiglieri), lista civica in appoggio al candidato del centrosinistra Michele Emiliano. Alle elezioni amministrative a Venezia appoggia, invece, assieme a una lista civica e a Fratelli d'Italia, la candidatura a sindaco dell'ex leghista Francesca Zaccariotto.\nDurante la Direzione nazionale del partito dell'11 luglio 2015 \u00e8 stata nominata la nuova presidenza del partito: Salvatore Matarrese \u00e8 stato eletto presidente nazionale, Angelo Antonio D'Agostino vicepresidente vicario e Valentina Vezzali vicepresidente. Nella stessa occasione la direzione ha dato mandato al Segretario nazionale di elaborare e presentare una nuova iniziativa politica per le elezioni amministrative 2016, volta ad aprire, attraverso un simbolo ed una nuova denominazione, un processo costituente finalizzato alla costruzione di un movimento civico nazionale.\nIn luglio Luciano Cimmino si dimette da deputato e gli subentra Giovanni Palladino; Giovanni Falcone lascia Scelta Civica e aderisce al PD; Paolo Vitelli si dimette e chi gli subentra, Maurizio Baradello, aderisce al gruppo Democrazia Solidale - Centro Democratico.\nIl 27 gennaio 2016 Matteo Renzi vara il primo rimpasto del suo governo: Zanetti \u00e8 promosso vice ministro, sempre del Ministero dell'economia e delle finanze, e Antimo Cesaro \u00e8 nominato sottosegretario ai Beni culturali. A seguito del rimpasto, lasciano il partito Paola Pinna, che aderisce al PD, e Stefano Quintarelli e Ivan Catalano, che passano al Gruppo misto.\nGi\u00e0 in occasione delle elezioni amministrative di giugno 2016 il partito, su iniziativa del segretario Zanetti, si presenta, all'interno della coalizione di centro-sinistra, nelle maggiori citt\u00e0 chiamate al voto (tra cui Bologna, Varese, Napoli, Benevento, Cosenza, Cagliari, Olbia) con le liste \"Cittadini per l'Italia\", riscuotendo pessimi risultati.\nL'alleanza con ALA e la scissione forzata di \"Civici e Innovatori\".\nAd inizio luglio 2016, dopo numerosi indiscrezioni circa la fusione di Alleanza Liberalpopolare-Autonomie, il gruppo di parlamentari capeggiati da Denis Verdini che hanno abbandonato Forza Italia per entrare in maggioranza, con Scelta Civica, \u00e8 lo stesso segretario Enrico Zanetti a confermare tale decisione.\nIl 14 luglio 2016 alla Camera dei deputati la maggioranza del gruppo di \"Scelta Civica per l'Italia\", quindici deputati su venti, si dice contraria alla proposta di accorpamento con ALA, pur rimanendo nel gruppo di \"Scelta Civica per l'Italia\".\nContestualmente Enrico Zanetti e altri quattro deputati di Scelta Civica, Giulio Cesare Sottanelli, Angelo Antonio D'Agostino, Valentina Vezzali e Mariano Rabino, passano al Gruppo misto.\nIn seno a questa decisione della segreteria nasce una controversia che coinvolge Mario Monti, titolare del logo e del nome di Scelta Civica. I cinque fuoriusciti dal gruppo per formare l'alleanza con ALA rivendicano per loro il marchio di Scelta Civica, ma Monti pone il veto, preferendo che siano i quindici contrari all'alleanza a mantenere il simbolo del partito. L'Ufficio di Presidenza della Camera di Laura Boldrini decide per\u00f2 di conferire il titolo di Scelta Civica a Zanetti per la formazione del nuovo gruppo.\nIl 14 ottobre 2016 viene fondato alla Camera dei deputati il nuovo gruppo \"Scelta Civica verso Cittadini per l'Italia - MAIE\", sancendo quindi la fusione tra ALA e Scelta Civica; del gruppo fanno parte 16 deputati: cinque di Scelta Civica, Zanetti, Sottanelli, D'Agostino, Vezzali e Rabino, otto di ALA, Massimo Parisi, Giuseppe Galati, Monica Faenzi, Giovanni Mottola, Ignazio Abrignani, Giorgio Lainati, Francesco Saverio Romano e Luca D'Alessandro, due del MAIE, Ricardo Antonio Merlo e Mario Borghese, e un deputato indipendente ex Fare!, Marco Marcolin.\nContestualmente il gruppo di 15 deputati ex Scelta Civica rimasti forzatamente senza simbolo o partito viene rinominato gruppo \"Civici e Innovatori\".\nIn occasione del referendum costituzionale del 2016 Scelta Civica sostiene il SI. Mario Monti, invece, afferma di sostenere il NO.\nIl 7 dicembre 2016 i gruppi parlamentare della Camera dei deputati e del Senato della Repubblica mutano i propri nomi in \"ALA - Scelta Civica per la Costituente Liberale e Popolare\".\nL'esclusione dal governo Gentiloni e il passaggio all'opposizione.\nIn seguito alle dimissioni del Governo Renzi, nella lista dei ministri del Governo Gentiloni non compare nessun esponente di SC-ALA e per tale motivo Zanetti non accetta la conferma a viceministro e i due partiti passano all'opposizione.\nLe elezioni comunali e regionali del 2017.\nScelta Civica, come nel 2016, si \u00e8 presentata in vista delle amministrative non ha presentato il suo simbolo e ha creato in molti comuni le liste di \"Cittadini per l'Italia\". I risultati ottenuti nelle citt\u00e0 pi\u00f9 importanti sono: il 3,1% ad Oristano, l'1,3% a Cuneo, lo 0.75% a Varese e lo 0,5% a Pistoia. In occasione delle Regionali siciliane di novembre Scelta Civica presenta due proprie candidate, Rosa Baiamonte a Catania e Maria Grimaudo a Trapani, all'interno della lista di Forza Italia a sostegno del candidato governatore Nello Musumeci. Le due donne tuttavia ottengono rispettivamente solo 84 e 363 preferenze, risultando entrambe ultime all'interno delle proprie liste per circoscrizione.\nElezioni di Camera e Senato del 2018.\nNel novembre del 2017, con un voto a larga maggioranza della Direzione nazionale, Scelta Civica decide, in vista delle successive elezioni politiche del 2018, di partecipare alla coalizione di centro-destra, all'interno della quale punter\u00e0 a costituire una lista centrista ed europeista. A seguito di tale decisione i deputati Auci, Vezzali e D'Agostino, ritenendo la scelta di collocarsi nel centrodestra frettolosa e voluta solo dalla met\u00e0 del gruppo dirigente, lasciano il partito.\nIl 19 dicembre 2017 aderisce alla formazione centrista di Noi con l'Italia, con cui prende parte alle elezioni politiche. Scelta Civica non elegger\u00e0 per\u00f2 alcun parlamentare.\nLo scioglimento.\nA seguito dell'insuccesso elettorale, il partito si scioglie; nel luglio 2019, Scelta Civica \u00e8 cancellata dal registro dei partiti politici riconosciuti.\nIdeologia.\nLa formazione ha i propri riferimenti ideali nel liberalismo, mentre in politica estera adotta delle precise posizioni europeiste.\nL\"'Agenda Monti\".\nIn occasione della fondazione del partito e delle elezioni politiche del 2013, \u00e8 stata la cosiddetta \"Agenda Monti\" a costituire il manifesto di Scelta Civica:\nStruttura.\nI principali organi nazionali sono:\nComitato di Presidenza/Segreteria nazionale.\nIl Comitato di Presidenza \u00e8 l'organo esecutivo di Scelta Civica. \u00c8 composto dal Presidente, dal Coordinatore politico/Segretario nazionale, dal/dai Vice presidenti/e, dai Capigruppo Parlamentari e dai componenti eletti dall'assemblea, in un numero da un minimo di quattro ad un massimo di dieci, tutti aventi diritto di voto. Partecipa al Comitato di Presidenza anche il Responsabile finanziario.\nLa sua composizione \u00e8 stata formalizzata durante il I Congresso Nazionale dell'8 febbraio 2015:\nMembri di Diritto\nMembri Elettivi\nDirezione Nazionale\nLa Direzione nazionale \u00e8 composta dal Comitato di Presidenza e da 35 (trentacinque) componenti eletti dall'Assemblea nazionale, aventi diritto di voto, di cui almeno cinque Segretari regionali.\nLa sua composizione \u00e8 stata formalizzata durante il I Congresso Nazionale dell'8 febbraio 2015.\nMembri Elettivi\nPaolo Ardito, Corrado Bonadeo, Stefano Dambruoso, Alberto Toldo, Riccardo Scattaretico, Antimo Cesaro, Giovanni Palladino, Bruno Molea, Roberto Orlandi, Blandina Cioffi, Riccardo Losi, Marco Speranza, Michele Ricciardi, Denis Sansuini, Giulio Cesare Sottanelli, Michele Scasserra, Pietro D'Addato, Nicola Didonna, Ettore Artioli, Roberta Oliaro, Tiziano Cucinella, Sergio Nucci, Daniele Mureddu, Roberto Biolchini, Luciana Cazzaniga, Mariangela Fogliardi, Maurizio Antoniazzi, Marco Cellai, Donato Valente, Marco Saporiti\nNelle istituzioni.\nCamera dei deputati.\nGruppo \"ALA - Scelta Civica per la Costituente Liberale e Popolare - MAIE\"\nCongressi nazionali.\nDi seguito l'elenco dei congressi svoltisi nel corso degli anni, con luogo e data:"}
{"id": "4391694", "revid": "1425424", "url": "https://it.wikipedia.org/wiki?curid=4391694", "title": "Mike Lee (politico)", "text": "Biografia.\nNato in Arizona in una famiglia molto attiva in politica (\u00e8 cugino di Mark Udall, Tom Udall e Gordon Smith), Lee si trasfer\u00ec nello Utah da piccolo. Suo padre Rex era un funzionario del Dipartimento di Giustizia sotto le amministrazioni Ford e Reagan. Dopo aver studiato scienze politiche alla Brigham Young University, Lee si laure\u00f2 in legge e lavor\u00f2 come avvocato e consulente legale.\nNel 2010 si candid\u00f2 al Senato con il Partito Repubblicano, riuscendo a sconfiggere nelle primarie il senatore in carica Bob Bennett. Lee vinse di misura il ballottaggio delle primarie contro Tim Bridgewater e successivamente si aggiudic\u00f2 facilmente le elezioni generali. Considerato un repubblicano molto conservatore e vicino al Tea Party, \u00e8 sposato con Sharon Burr, con la quale ha concepito tre figli."}
{"id": "4391696", "revid": "144796", "url": "https://it.wikipedia.org/wiki?curid=4391696", "title": "Henry Herbert, X conte di Pembroke", "text": "Biografia.\nEra l'unico figlio di Henry Herbert, IX conte di Pembroke, e di sua moglie, Lady Mary FitzWilliam. Attraverso questo matrimonio, i Herbert ereditarono propriet\u00e0 a Dublino. Studi\u00f2 a Eton.\nCarriera militare.\nDivenne tenente generale dell'esercito e raggiunse il grado di colonnello del 1\u00ba Reggimento dei Dragoni. Combatt\u00e9 nella Guerra dei sette anni.\nNel 1769 venne nominato Lord of the Bedchamber di Giorgio III. Nel 1782 raggiunse il grado di generale.\nMatrimonio.\nSpos\u00f2, il 12 marzo 1756, lady Elizabeth Spencer, figlia di Charles Spencer, III duca di Marlborough e di Elizabeth Trevor. Ebbero due figli:\nNel gennaio 1762 conobbe Kitty Hunter, gi\u00e0 moglie del colonnello Alured Clarke, e and\u00f2 con lei nei Paesi Bassi. Nel novembre dello stesso anno Kitty diede alla luce un bambino, Augusto Retnuh Reebkomp-Montgomery. Henry ritorn\u00f2 in Inghilterra, nel febbraio dell'anno successivo, e si riconcili\u00f2 con sua moglie.\nHenry ebbe un'altra relazione sul continente, a Venezia nel 1768, dalla quale ebbe una figlia Caroline Medkaff.\nMorte.\nMor\u00ec a Wilton, all'et\u00e0 di 59 anni."}
{"id": "4391697", "revid": "599013", "url": "https://it.wikipedia.org/wiki?curid=4391697", "title": "Yacouba Sylla", "text": ""}
{"id": "4391699", "revid": "767487", "url": "https://it.wikipedia.org/wiki?curid=4391699", "title": "I conquistatori dei sette mari", "text": "I conquistatori dei sette mari (\"The Fighting Seabees\") \u00e8 un film del 1944 diretto da Edward Ludwig.\n\u00c8 un film drammatico di guerra statunitense a sfondo propagandistico con John Wayne, Susan Hayward e Dennis O'Keefe. Ottenne una candidatura ai premi Oscar nella categoria migliore colonna sonora (a Walter Scharf e Roy Webb). \u00c8 incentrato sulle vicende dei cosiddetti Seabee, i componenti del battaglione del genio civile della marina statunitense attivi durante la seconda guerra mondiale.\nProduzione.\nIl film, diretto da Edward Ludwig su una sceneggiatura di Borden Chase e \u00c6neas MacKenzie e, non accreditati, Ethel Hill e Dale Van Every con il soggetto dello stesso Chase, fu prodotto da Albert J. Cohen per la Republic Pictures e girato nei Republic Studios a Hollywood, a Port Hueneme, nel Camp Pendleton Marine Corps Base a Oceanside, nell'Iverson Ranch a Los Angeles e a San Diego in California (le scene della parata militare furono girate al Camp Endicott, Rhode Island). Il titolo di lavorazione fu \"Donovan's Army\".\nDistribuzione.\nIl film fu distribuito con il titolo \"The Fighting Seabees\" negli Stati Uniti dal 27 gennaio 1944 (premi\u00e8re a Los Angeles) al cinema dalla Republic Pictures. Circa 500 copie del film furono distribuite in altri accampamenti militari statunitensi sparsi per il mondo.\nAlcune delle uscite internazionali sono state:\nCritica.\nSecondo il Morandini \"a una rilettura odierna, col senno di poi, \u00e8 meglio di quel che sembra\".\nSecondo Cesare Zavattini il film \u00e8 una \"modesta produzione\" che si regge essenzialmente sul carisma di John Wayne, \"ostinato e poi coraggioso animatore della vicenda\".\nPromozione.\nLe tagline sono:"}
{"id": "4391703", "revid": "831312", "url": "https://it.wikipedia.org/wiki?curid=4391703", "title": "Maxime Bouet", "text": "Carriera.\nNella categoria Elite/U23 gareggia tra le file della Chamb\u00e9ry Cyclisme Formation (formazione vivaio della AG2R Pr\u00e9voyance) e del V\u00e9lo Club La Pomme Marseille. Negli ultimi mesi del 2007 ottiene un posto da stagista nella Agritubel, squadra che gli d\u00e0 fiducia e lo conferma professionista per le stagioni 2008 e 2009. Proprio nel 2009 Bouet si aggiudica la Boucles de l'Aulne e una tappa e la classifica generale alla Volta ao Alentejo; debutta inoltre al Tour de France.\nNel 2010 si trasferisce alla AG2R La Mondiale, vincendo nella stessa annata la terza tappa del Tour de l'Ain. Due anni dopo con la Nazionale francese partecipa alla prova in linea dei campionati del mondo di Valkenburg. Nel 2013 si aggiudica la prima semitappa del Giro del Trentino grazie a una fuga, concludendo poi al terzo posto nella classifica finale. Nel 2015 passa all'Etixx-Quick Step, squadra World Tour belga."}
{"id": "4391707", "revid": "767487", "url": "https://it.wikipedia.org/wiki?curid=4391707", "title": "For the Honor of Bettina", "text": "For the Honor of Bettina \u00e8 un cortometraggio muto del 1915. Il nome del regista non viene riportato tra i dati del film.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il cortometraggio in due bobine usc\u00ec nelle sale cinematografiche USA il 25 aprile 1915."}
{"id": "4391708", "revid": "310175", "url": "https://it.wikipedia.org/wiki?curid=4391708", "title": "JG 50", "text": ""}
{"id": "4391715", "revid": "262457", "url": "https://it.wikipedia.org/wiki?curid=4391715", "title": "Simonides", "text": ""}
{"id": "4391717", "revid": "310175", "url": "https://it.wikipedia.org/wiki?curid=4391717", "title": "Jagdgeschwader S\u00fcd", "text": ""}
{"id": "4391719", "revid": "767487", "url": "https://it.wikipedia.org/wiki?curid=4391719", "title": "Flooey and Axel", "text": "Flooey and Axel \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Komic Pictures Company, una piccola compagnia che, nei tre anni di attivit\u00e0 che vanno dal 1913 al 1915. produsse 113 pellicole.\nDistribuzione.\nDistribuito dalla Mutual Film il film, un cortometraggio in una bobina, usc\u00ec nelle sale cinematografiche USA il 9 maggio 1915."}
{"id": "4391723", "revid": "120691547", "url": "https://it.wikipedia.org/wiki?curid=4391723", "title": "Mario Formenton", "text": "Biografia.\nNacque a Teheran, Persia, oggi Iran, da Luigi Formenton Macola, un veneto commerciante e agente di commercio internazionale di mobilia e tappeti persiani, e dalla moglie Cloe Brasolin, che vi risiedevano dal 1926. Nel 1937 nacque suo fratello Fabio Formenton Macola. Nel settembre 1941 lo Sci\u00e0 di Persia abdicava, causando una mutazione negli scenari economico-politici. Lui e famiglia dovettero essere portati in Turchia, da dove rientrarono in Italia, dove lui si iscrisse a un liceo classico. Nel 1946 il padre torn\u00f2 a Teheran, e nel 1950 lo raggiunsero la madre e il fratello, mentre lui rimase a studiare economia a Londra e poi economia e giurisprudenza all'Universit\u00e0 Statale di Milano. Agli studi prefer\u00ec lavorare nella sede italiana della ditta paterna, rivelandosi un uomo d'affari molto abile. Nel 1952 spos\u00f2 la diciottenne Cristina Mondadori, la figlia minore del noto editore Arnoldo Mondadori e di Andreina Monicelli. Trascorsero lunghi periodi a Teheran. Dal 1953 nacquero i figli Luca, Silvia, Pietro e Mattia.\nIl suocero Arnoldo Mondadori nel 1961 lo volle con s\u00e9 nella Arnoldo Mondadori Editore. Divenuto direttore delle Officine grafiche Mondadori di Verona, le ammodern\u00f2 e potenzi\u00f2, dando lavoro anche ad aziende esterne. Nel 1964 venne nominato amministratore delegato di tutto il Gruppo Mondadori, a cui, lavorando a fianco del cognato Giorgio Mondadori, diede un'efficace gestione manageriale, curando la qualit\u00e0 dei libri senza esagerare con i prezzi e stampando anche libri in lingue straniere per editori esteri. Nel 1968 venne nominato vice presidente del Gruppo Mondadori. Nel 1970 pubblic\u00f2 \"Il libro del tappeto\", di suo fratello Fabio Formenton.\nMorto il suocero Arnoldo Mondadori nel giugno 1971, si dedic\u00f2 a potenziare i periodici giornalistici: \"Panorama\", \"Epoca\", \"Grazia\", difendendoli da ogni ingerenza politica. Nel gennaio 1976 assieme a Eugenio Scalfari, Carlo Caracciolo (cognato di Gianni Agnelli) e Giorgio Mondadori fond\u00f2 il quotidiano \"la Repubblica\", investendo, cos\u00ec come Caracciolo, un miliardo e 15 milioni di lire del Gruppo Mondadori. Il suo ruolo fu di vice presidente dell\u2019Editoriale la Repubblica, creato all'uopo. Entr\u00f2 inoltre nel comitato di presidenza della FIEG - Federazione Italiana Editori Giornali, appoggi\u00f2 finanziariamente quotidiani locali nascenti, divenne presidente della Scuola Grafica Cartaria San Zeno, a Verona, della CUOA, scuola post-universitaria di formazione manageriale dell'Universit\u00e0 degli Studi di Padova, e del consiglio di amministrazione dell'Istituto Tecnico Statale Industriale Galileo Ferraris di Verona.\nNello stesso 1976 sua moglie e la sorella Laura Mondadori, unirono le loro quote azionarie del Gruppo Mondadori mettendo in minoranza il fratello Giorgio Mondadori, nominato simbolicamente presidente onorario a vita, ma di fatto estromesso a vantaggio del Formenton.\nEssendo proibito per legge trasmettere con un'unica emittente privata su territorio nazionale, nel settembre 1979, prima di avere tutte le autorizzazioni legali, fond\u00f2 tramite la concessionaria di pubblicit\u00e0 GPE (di propriet\u00e0 Mondadori), il circuito televisivo Progetto 1, in onda dal 7 ottobre. Progetto 1 non era un'emittente, ma trasmetteva un unico palinsesto, principalmente di telenovelas e cartoni animati, su 23 gi\u00e0 esistenti emittenti locali associate, aggirando la norma. Gli spot pubblicitari variavano a seconda dell'emittente, e riguardavano ditte e prodotti locali. A dicembre nacque la societ\u00e0 GPE - Telemond, per controllare Progetto 1, il quale a ottobre 1980 divenne Progetto 2, e al quale si affianc\u00f2 un secondo circuito televisivo: GPE 80, che comprendeva anche reti del Gruppo Rusconi.\nIl 31 dicembre 1981 chiuse GPE - Telemond e il 4 gennaio 1982 fond\u00f2 Retequattro, con Alessandro Perrone e Carlo Caracciolo. Anche Retequattro era un circuito televisivo, e trasmetteva su 23 emittenti locali, alcune delle quali di propriet\u00e0 Mondadori, e altre di Perrone. Mondadori ne possedeva il 64%, Perrone il 25 e Caracciolo l'11, il presidente era Massimo Ruosi. Venivano trasmessi telefilm e film, e nacquero programmi; il telegiornale si chiamava \"Ultimissima\". Le emittenti che trasmettevano Retequattro crescevano di numero. Il 4 giugno venne nominato Cavaliere del lavoro.\nIl 14 settembre 1982, registrata al Teatro Parioli in Roma, venne trasmessa su Retequattro la prima puntata del \"Maurizio Costanzo Show\", e in ottobre Enzo Tortora venne ingaggiato come direttore artistico e conduttore. Le trasmissioni venivano studiate tenendo conto della concorrenza con la Rai e con il berlusconiano Canale 5. Altri noti conduttori, giornalisti e artisti vennero ingaggiati pagandoli ben pi\u00f9 che in Rai, come Giorgio Bocca ed Enzo Biagi. A dicembre per\u00f2 Silvio Berlusconi acquistava Italia 1 dal Gruppo Rusconi, e le aziende che pagavano spazi pubblicitari su Retequattro iniziarono a diminuire.\nIl 20 dicembre Formenton divenne presidente del Gruppo Mondadori. Anche Pippo Baudo venne ingaggiato a Retequattro, a fine anno. Nel 1983 divenne presidente di Retequattro, subentrando a Massimo Ruosi. In primavera vennero ingaggiati Luciano Salce, Loretta Goggi e Paolo Panelli. A novembre avvenne il clamoroso flop della miniserie statunitense \"Venti di guerra\", acquistata a caro prezzo ma sconfitta negli ascolti da \"Uccelli di rovo\", in onda su Canale 5.\nDal 3 marzo 1984 Retequattro trasmetteva, ogni sabato sera, \"Stupidissima\", un programma composto da spezzoni di film comici italiani soprattutto con Lino Banfi. Inoltre durante la settimana veniva trasmesso un promo con la voce di un imitatore che, doppiando Banfi, diceva \u201cCi vediamo al sabato sera, naturalmente su Retequattro\u201d. Lino Banfi per\u00f2 era uno dei mattatori su Canale 5 del variet\u00e0 \"Risatissima\", che veniva trasmesso in contemporanea il sabato sera proprio dallo stesso 3 marzo. A maggio Canale 5 e lo stesso Banfi fecero causa a Retequattro per concorrenza sleale e scorrettezza professionale. Il 6 giugno, con Lino Banfi presente in aula al Palazzo di Giustizia di Milano, a Retequattro venne proibito quello spot promozionale, composto, secondo il pretore Omero Sorrentino, da \"frasi doppiate messe in bocca al celebre attore senza la sua autorizzazione e a scopi puramente pubblicitari-lucrativi, con effetto confusorio\", ma a \"Stupidissima\" non vennero preclusi gli spezzoni con Banfi. Comunque Retequattro, a causa dei costi necessari per raggiungere l'alta qualit\u00e0 televisiva voluta da Formenton, si ritrov\u00f2 in negativo e con molti debiti.\nNello stesso anno lui lasci\u00f2 la presidenza della rete al nipote acquisito Leonardo Mondadori e cur\u00f2 la vendita della quota di maggioranza di propriet\u00e0 della Mondadori proprio a Silvio Berlusconi, vendita che si concretizz\u00f2 a fine agosto. Si dedic\u00f2 successivamente a salvare la Mondadori dal crack, creando la holding AME Finanziaria: in meno di 3 anni riport\u00f2 in attivo il Gruppo Mondadori.\nColpito da un grave tumore del fegato, nel marzo 1987 si fece ricoverare all'Istituto Gustave-Roussy a Villejuif, fuori Parigi, e decise per l'asportazione chirurgica. Venne operato il 26 marzo, ma and\u00f2 in rianimazione e mor\u00ec il 29 marzo.\nI funerali si tennero i funerali a Milano, nella Basilica di San Nazaro in Brolo.\nLa CUOA Business School dell'Universit\u00e0 degli Studi di Padova, che aveva presieduto, gli dedic\u00f2 un'aula. Nel 1989 nacque il Trofeo Mario FormentoN (sic), un trofeo velistico; negli anni novanta nacque a Roma la Fondazione Mario Formenton, che rilascia le Borse di studio a studenti a indirizzo giornalistico o manageriale, e che indice il Concorso Mario Formenton, per stage in editoria."}
{"id": "4391728", "revid": "1305772", "url": "https://it.wikipedia.org/wiki?curid=4391728", "title": "Please Come Home for Christmas", "text": "Please Come Home for Christmas \u00e8 una canzone natalizia del cantante e pianista blues Charles Brown, pubblicato nel 1960 nel singolo \"Please Come Home For Christmas/Christmas (Comes But Once a Year)\". Il lato B \u00e8 stato invece scritto ed interpretato da Amos Milburn.\nVersione degli Eagles.\nPlease Come Home for Christmas \u00e8 un singolo del gruppo musicale statunitense Eagles, pubblicato nel 1978.\nVersione dei Bon Jovi.\nPlease Come Home for Christmas \u00e8 un singolo dei Bon Jovi pubblicato nel 1994.\nVideo musicale.\nIl video \u00e8 diretto dal famoso fotografo Herb Ritts."}
{"id": "4391746", "revid": "1870933", "url": "https://it.wikipedia.org/wiki?curid=4391746", "title": "Sunshine Stars Football Club", "text": "Lo Sunshine Stars Football Club \u00e8 una societ\u00e0 calcistica con sede a Akure in Nigeria.\nIl club milita nella massima serie calcistica nigeriana.\nPalmar\u00e8s.\nCompetizioni nazionali.\n2001, 2007"}
{"id": "4391748", "revid": "599013", "url": "https://it.wikipedia.org/wiki?curid=4391748", "title": "Eyalet di \u00adChildir", "text": ""}
{"id": "4391751", "revid": "580197", "url": "https://it.wikipedia.org/wiki?curid=4391751", "title": "Sunshine Stars Football Club 2012-2013", "text": "Questa voce raccoglie le informazioni riguardanti il Sunshine Stars Football Club nelle competizioni ufficiali della stagione 2012-2013.\nRosa.\n \n \n \n "}
{"id": "4391761", "revid": "1232412", "url": "https://it.wikipedia.org/wiki?curid=4391761", "title": "Principesse gemelle (singolo)", "text": "Principesse gemelle \u00e8 il settantaquattresimo singolo discografico di Cristina D'Avena, pubblicato nel 2009. \nLa canzone.\nIl brano \u00e8 il primo singolo in digitale della cantante, sigla dell'anime omonimo, scritto da Cristina D'Avena su musica e arrangiamento di Giorgio Vanni e Massimo Longhi. Il singolo fa parte della collana Mediaset Cartoon Music, comprendente sia album che singoli.\nIl brano \u00e8 stato in seguito pubblicato nella raccolta della cantante \"Cristina for You\".\nLa canzone \u00e8 stata remixata e utilizzata come sigla per la seconda stagione dell'anime. La canzone \u00e8 stata pubblicata solo nella raccolta per il trentennale dell'artista, \"30 e poi... - Parte prima\", con il titolo \"Principesse gemelle (Energy Remix)\".\nTracce.\nLato A\nDifferenze con la versione televisiva.\nNel taglio televisivo la prima e la seconda strofa sono fuse insieme ma la base che sorregge la melodia \u00e8 soltanto quella suonata nella seconda strofa. Infatti \u00e8 presente la chitarra elettrica che \u00e8 mancante per tutta la prima strofa.\nPubblicazioni all'interno di album e raccolte.\n\"Principesse gemelle\" \u00e8 stata riproposta in pi\u00f9 raccolte dell'artista:"}
{"id": "4391765", "revid": "31789", "url": "https://it.wikipedia.org/wiki?curid=4391765", "title": "Arancino (dolce)", "text": ""}
{"id": "4391766", "revid": "767487", "url": "https://it.wikipedia.org/wiki?curid=4391766", "title": "Kattekoers 2012", "text": "La Kattekoers 2012, settantaduesima edizione della corsa e valida come evento dell'UCI Europe Tour 2012 categoria 1.2, si svolse l'11 marzo 2012 su un percorso totale di circa 172,5\u00a0km. Fu vinto dal belga Roy Jans che termin\u00f2 la gara in 4h00'30\", alla media di 43,03\u00a0km/h.\nAll'arrivo 123 ciclisti portarono a termine il percorso."}
{"id": "4391769", "revid": "767487", "url": "https://it.wikipedia.org/wiki?curid=4391769", "title": "Kendall West", "text": "Kendall West \u00e8 un Census-designated place degli Stati Uniti d'America situato nella parte centrale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 38.034 abitanti su una superficie di 9,5\u00a0km\u00b2.\nKendall West \u00e8 da non confondere con \"West Kendall\", un quartiere del CDP di Kendall."}
{"id": "4391770", "revid": "1442080", "url": "https://it.wikipedia.org/wiki?curid=4391770", "title": "The Light (Afrika Bambaataa)", "text": "The Light \u00e8 un album di Afrika Bambaataa."}
{"id": "4391771", "revid": "767487", "url": "https://it.wikipedia.org/wiki?curid=4391771", "title": "Kendall (Florida)", "text": "Kendall \u00e8 un Census-designated place degli Stati Uniti d'America situato nella parte meridionale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 75.226 abitanti su una superficie di 42\u00a0km\u00b2."}
{"id": "4391772", "revid": "768380", "url": "https://it.wikipedia.org/wiki?curid=4391772", "title": "Paperon De' Paperoni", "text": ""}
{"id": "4391774", "revid": "599013", "url": "https://it.wikipedia.org/wiki?curid=4391774", "title": "Eyalet di \u00adDiyarbekir", "text": ""}
{"id": "4391775", "revid": "599013", "url": "https://it.wikipedia.org/wiki?curid=4391775", "title": "Nestopia", "text": "Nestopia \u00e8 un emulatore open source e multipiattaforma per la console Nintendo NES costruito per emulare l'hardware pi\u00f9 accuratamente possibile.\nStoria.\nOriginariamente creato solo per Microsoft Windows da Martin Freij, sono disponibili porting per macOS e sistemi GNU Linux da parte rispettivamente di Richard Bannister e R. Belmont.\nUn pacco di \"cheat codes\" \u00e8 stato poi creato e reso disponibile sul sito web \"Mighty Mo's World\", che consiste in migliaia di codici Game Genie e Pro Action Replay per centinaia di giochi.\nCaratteristiche.\nNestopia emula la CPU della console in un ciclo con esatta granulosit\u00e0, assicurando un pieno supporto per tutti i videogiochi Nintendo. Altre caratteristiche presenti nel manuale di Nestopia sono:"}
{"id": "4391776", "revid": "767487", "url": "https://it.wikipedia.org/wiki?curid=4391776", "title": "Kendale Lakes", "text": "Kendale Lakes \u00e8 un Census-designated place degli Stati Uniti d'America situato nella parte centrale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 56.901 abitanti su una superficie di 22,30\u00a0km\u00b2."}
{"id": "4391778", "revid": "599013", "url": "https://it.wikipedia.org/wiki?curid=4391778", "title": "Eyalet di \u00adDulkadir", "text": ""}
{"id": "4391782", "revid": "287204", "url": "https://it.wikipedia.org/wiki?curid=4391782", "title": "Lost Generation (Afrika Bambaataa)", "text": "Lost Generation \u00e8 un album di Afrika Bambaataa."}
{"id": "4391783", "revid": "599013", "url": "https://it.wikipedia.org/wiki?curid=4391783", "title": "Eyalet di \u00adH\u00fcdavendig\u00e2r", "text": ""}
{"id": "4391786", "revid": "767487", "url": "https://it.wikipedia.org/wiki?curid=4391786", "title": "Khamis Leyano", "text": "Carriera.\nClub.\nEsordisce nel Wau Salaam, prima e unica squadra sudsudanese a partecipare alla Kagame Interclub Cup nel 2012.\nIn questa competizione mette a segno il gol dell'1-7 contro gli Young Africans FC.\nNazionale.\nLeyano esordisce con il Sudan del Sud nella partita persa 1-0 contro l'Etiopia nella CECAFA Cup 2012."}
{"id": "4391789", "revid": "287204", "url": "https://it.wikipedia.org/wiki?curid=4391789", "title": "Puffa un po' di arcobaleno", "text": "Puffa un po' di arcobaleno \u00e8 il settantacinquesimo singolo discografico di Cristina D'Avena, pubblicato nel 2009. Il brano \u00e8 il secondo singolo in digitale della cantante, tredicesima sigla della serie animata I Puffi e decima dell'artista bolognese dedicata agli omini blu, scritta da Alessandra Valeri Manera su musica e arrangiamento di Silvio Amato. Il brano era stato realizzato ed inciso nel 1996 nella compilation \"Fivelandia 14\", ma ripubblicato come singolo nel 2009 in occasione del cinquantennale dalla nascita dei Puffi."}
{"id": "4391792", "revid": "1573940", "url": "https://it.wikipedia.org/wiki?curid=4391792", "title": "Chiesa di Santo Stefano (Treviso)", "text": "La chiesa di Santo Stefano \u00e8 un luogo di culto cattolico del centro di Treviso, situata nei pressi di Piazza della Vittoria e sede dell'omonima rettoria dipendente dalla Chiesa di San Nicol\u00f2.\nStoria.\nRisulta essere tra le chiese pi\u00f9 antiche della citt\u00e0, essendo menzionato sin dall'et\u00e0 longobarda un luogo di culto dedicato al Protomartire, le cui pi\u00f9 antiche testimonianze scritte appaiono attorno all'anno 1000.\nIl campanile fu riedificato unitamente alla chiesa attuale, essendo per\u00f2 crollato addirittura nel XVI secolo a causa di un terremoto. Il progetto attuale dell'edificio risale infatti al Settecento e venne costruito su progetto del trevigiano Ottavio Scotti, autore tra l'altro della Cattedrale di Santa Maria Assunta di Ceneda. Nella prima met\u00e0 del XIX secolo la chiesa si arricch\u00ec delle navate laterali, mentre al secolo scorso risalgono le decorazioni delle pareti interne.\nLa chiesa \u00e8 stata completamente restaurata tra il 2011 e il 2012.\nDescrizione.\nEsterno.\nLa facciata in marmorino, sobria ed elegante, \u00e8 di ordine corinzio, tripartita da quattro lesene su alto piedistallo e coronata dal frontone. Le due ali laterali, ottocentesche, presentano semifrontoni. Sopra l'ingresso principale, una nicchia ospita la statua di Ges\u00f9 Redentore, aggiunta nei primi anni del XX secolo.\nInterno.\nL'interno \u00e8 a pianta rettangolare con presbiterio sporgente. La navata presenta le cappelle laterali, aggiunte e collegate a formare due navatine. La ricca decorazione risale al secolo scorso, mentre il neoclassico altar maggiore \u00e8 stato eretto su disegno dello stesso Scotti. Varie le pale ad olio degne di ammirazione, tutte risalenti al XVIII secolo. Fra tutte spicca il \"Martirio di Santo Stefano\" di Jacopo Guarana, pala dell'altare maggiore. In un altare laterale un bel \"San Cristoforo con due apostoli\" di Domenico Maggiotto. \u00c8 presente, pure, un bellissimo Crocifisso ligneo attribuibile a Francesco Terilli (Feltre 1550-Venezia 1630).\nOrgano a canne.\nSulla cantoria in controfacciata racchiuso entro un'elegante cassa con fregi e dipinti neoclassici, si trova l'organo a canne di Beniamino Zanin, eretto tra fine Ottocento e primi Novecento.\nLo strumento \u00e8 a trasmissione meccanica, con un'unica tastiera di 58 note. La pedaliera \u00e8 stata rimossa, e tutto lo strumento giace in stato di abbandono."}
{"id": "4391795", "revid": "2105084", "url": "https://it.wikipedia.org/wiki?curid=4391795", "title": "Nosrat Panahi Nejad", "text": "Biografia.\nNasce ad Ahvaz, Iran dove rimane fino alla conclusione degli studi secondari, sono gli anni in cui comincia a coltivare la passione per il cinema e la fotografia.\nNel 1976 si trasferisce in Italia, nel 1979 consegue il diploma di fotografia presso l'Istituto Europeo di Design di Milano.\nNel giugno del 1979 espone presso Cinestudio Obraz le sequenze fotografiche \"Cordone avulso\" e \"Geometria nello Spazio\". La mostra \u00e8 presentata dal critico e storico della fotografia Ando Gilardi.\nA Bologna si iscrive al corso di laurea in DAMS della Facolt\u00e0 di Lettere e Filosofia e consegue la laurea in Storia del Cinema.\nNel 1992 realizza \"Riparazione d'Orlando\", un racconto per immagini incentrato sulla figura del palermitano Mimmo Cuticchio e il suo laboratorio di pupi siciliani, a questo fa seguito una mostra-seminario curata dallo stesso autore, il catalogo della mostra contiene un'introduzione di Ando Gilardi e un breve saggio di Claudio Meldolesi.\nDal dicembre 1992 al gennaio 1993 espone al Centrovideoarte di Palazzo dei Diamanti di Ferrara \"Fotocomputergrafia\", una riflessione incentrata sul rapporto tra l'immagine fotografica tradizionale e le tecnologie digitali presentata da un'introduzione dello storico della fotografia Ando Gilardi.\nNel 1993 \"Fotocomputergrafia\" insieme a \"Riparazione di Orlando\" sono ospitate dalla galleria Il diaframma- Kodak cultura di Milano; nello stesso anno \"Riparazione di Orlando\" \u00e8 ospitato nell'ambito del \"\u201cSettembre Kasmeneo\u201d\" a Comiso in occasione della presentazione del libro di Gesualdo Bufalino, \"Il Guerrin meschino\".\nDal 1993 vive e lavora a Palermo dove si occupa di mostre fotografiche, pubblicazioni di cataloghi e libri e la realizzazione di video.\nNel 1993 cura la riproduzione dell'apparato iconografico del libro di Dacia Maraini \"Il Sommacco. Piccolo inventario dei teatri palermitani trovati e persi\", dell'editore Flaccovio di Palermo.\nNel 1995 presenta la mostra fotografica \"La mano\" a Palazzo Marchesi nell'ambito della rassegna \"Proposte siciliane di arte e cultura contemporanea Sord Nud\". \n\u00c8 autore della sezione fotografica dal titolo \"Modica: la citt\u00e0 di Argo\" dell'ultima opera postuma di Gesualdo Bufalino dal titolo \"L'enfant du paradis. Cinefilie\",Comiso, Salarchi Immagini ed. 1996.\nNel 2007, a conclusione delle celebrazioni del trentesimo anniversario della scomparsa dello scrittore Antonio Pizzuto viene proiettato presso la Sala Burcardo, Sindacato Nazionale degli scrittori, il videofilm \"Antonio Pizzuto 1993-1976\".\nNel 2008 partecipa con il videofilm \"Federico Incardona, ritratto postumo di un musicista\", al 17\u00b0 \"festival Milano Musica\" \u2013 \"Teatro alla Scala\", Suoni dall'Europa.\nNel 2008 presenta presso l'Auditorium della Rai di Palermo il videofilm \"Franco Scaldati il pozzo del teatro\"\nNel 2009 presenta presso la Biblioteca museo Teatrale del Burcardo di Roma il videofilm \"Amaro Miele la scomparsa di Gesualdo Bufalino\".\nNel biennio 2009\\2010 ha presentato presso l'Auditorium della RAI di Palermo i film \"Sotto il carrubo\" un video ritratto del giornalista Anselmo Calaciura e \"Pupino Samon\u00e0 dietro i miei occhi il memoriale di Aushwitz\".\nNel 2011 presenta presso La Vicaria, spazio teatrale di \"Emma Dante\", una mini rassegna formata da quattro produzioni:\nNel 2012 partecipa al \"Donnafugata film festival\" con Cinque film persiani nella sezione L'isola come set:\nSi \u00e8 dedicato alla valorizzazione di materiali, documenti e testimonianze che riguardano i fotografi mestieranti tra Otto e Novecento a Palermo, mettendo in luce un passato molto interessante e ricco di una molteplicit\u00e0 di realt\u00e0 che vanno dalla ritrattistica in studio dei \"Seffer\", alla foto industriale di Eugenio Bronzetti, alla cronaca nera e i set cinematografici di Nicola Scafidi.\n\u00c8 ideatore e curatore insieme a Maria Pizzuto dei \"Quaderni Pizzutiani\" editi dalla \"Fondazione Antonio Pizzuto\", che hanno avuto il merito di riportare l'attenzione dei lettori sulla figura e l'opera del grande scrittore siciliano."}
{"id": "4391797", "revid": "287204", "url": "https://it.wikipedia.org/wiki?curid=4391797", "title": "Zulu Groove", "text": "Zulu Groove \u00e8 una compilation di Afrika Bambaataa."}
{"id": "4391799", "revid": "767487", "url": "https://it.wikipedia.org/wiki?curid=4391799", "title": "Ives Estates", "text": "Ives Estates \u00e8 un Census-designated place degli Stati Uniti d'America situato nella parte settentrionale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 17.586 abitanti su una superficie di 7,30\u00a0km\u00b2."}
{"id": "4391806", "revid": "1687355", "url": "https://it.wikipedia.org/wiki?curid=4391806", "title": "Renata Vor\u00e1\u010dov\u00e1", "text": "Carriera.\nA livello ITF \u00e8 considerata una delle tenniste pi\u00f9 vincenti; vanta, infatti, in carriera quattordici vittorie in singolare e ben quarantatr\u00e9 vittorie in doppio in tornei del circuito ITF Women's Circuit.In coppia con la connazionale Lucie Hradeck\u00e1 vinse nel 2001 l'Open di Francia junior.\nCome professionsita raggiunse il suo best ranking in singolare il 11 ottobre 2010 con la 74\u00aa posizione; nel doppio divenne, il 14 gennaio 2008, la 40\u00aa del ranking WTA.\nSpecialista del doppio, vinse in carriera nove tornei del circuito WTA, su un totale di quattordici finali raggiunte; ad eccezione del primo torneo vinto, il Pattaya Women's Open in coppia con l'irlandese Kelly Liggan, tutti i successivi furono vinti in coppia con tenniste connazionali: Lucie Hradeck\u00e1 e Barbora Z\u00e1hlavov\u00e1-Str\u00fdcov\u00e1. Vinse per due anni consecutivi il Banka Koper Slovenia Open, nel 2006 e nel 2007."}
{"id": "4391807", "revid": "767487", "url": "https://it.wikipedia.org/wiki?curid=4391807", "title": "Goulds", "text": "Goulds \u00e8 un Census-designated place degli Stati Uniti d'America situato nella parte meridionale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 7.453 abitanti su una superficie di 7,70\u00a0km\u00b2."}
{"id": "4391808", "revid": "287204", "url": "https://it.wikipedia.org/wiki?curid=4391808", "title": "Renata Voracova", "text": ""}
{"id": "4391813", "revid": "287204", "url": "https://it.wikipedia.org/wiki?curid=4391813", "title": "Theme of the United Nations w/ DJ Yutaka", "text": "Theme of the United Nations w/ DJ Yutaka \u00e8 un album di Afrika Bambaataa e DJ Yutaka."}
{"id": "4391814", "revid": "767487", "url": "https://it.wikipedia.org/wiki?curid=4391814", "title": "Golden Glades", "text": "Golden Glades \u00e8 un Census-designated place degli Stati Uniti d'America situato nella parte settentrionale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 32.623 abitanti su una superficie di 12,90\u00a0km\u00b2."}
{"id": "4391816", "revid": "729019", "url": "https://it.wikipedia.org/wiki?curid=4391816", "title": "Lang-8", "text": "Lang-8 \u00e8 un sito web per l'apprendimento delle lingue basato sul metodo del tandem linguistico. La compagnia ha sede a Kyoto in Giappone. L'idea di creare questo sito venne allo studente YangYang Xi, nato in Cina ma cresciuto in Giappone, che decise di andare a Shanghai per studiare il cinese. Inizialmente Lang-8 \u00e8 stato lanciato nell'agosto del 2006 come progetto di ricerca da parte di YangYang Xi e Kazuki Matsumoto ed era limitato agli studenti dell'Universit\u00e0 di Kyoto. Tra aprile e agosto del 2007 il sito \u00e8 stato ristrutturato e il 29 giugno 2007 YangYang Xi ha stabilito la compagnia Lang-8 Inc. Dopodich\u00e9 il sito si \u00e8 espanso rapidamente fino a includere molte persone da tutto il mondo.\nCaratteristiche.\nIl sito permette agli utenti di creare un proprio profilo, e di scegliere una madrelingua e una o pi\u00f9 lingue che si desiderano imparare. Rispetto a un normale social network, gli utenti possono inserire degli scritti nella lingua che desiderano imparare, e i parlanti nativi di tale lingua possono correggerli. Questo fa s\u00ec che gli utenti migliorino le loro capacit\u00e0 di scrittura. In cambio l'utente potr\u00e0 correggere gli scritti di altri utenti in una lingua che conosce. Il tempo di risposta \u00e8 normalmente basso, e pu\u00f2 andare da pochi minuti a qualche ora. Pertanto l'utente potr\u00e0 trovare il suo testo corretto. \nAttualmente l'interfaccia utente di Lang-8 \u00e8 disponibile 19 lingue diverse:"}
{"id": "4391818", "revid": "767487", "url": "https://it.wikipedia.org/wiki?curid=4391818", "title": "Glenvar Heights", "text": "Glenvar Heights \u00e8 un Census-designated place degli Stati Uniti d'America situato nella parte centrale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 16.243 abitanti su una superficie di 11,40\u00a0km\u00b2."}
{"id": "4391819", "revid": "767487", "url": "https://it.wikipedia.org/wiki?curid=4391819", "title": "Live from the Roundhouse", "text": "Live from the Roundhouse \u00e8 il terzo album live della band gallese Funeral for a Friend, pubblicato con etichetta Distiller Records il 28 gennaio 2013. Il CD \u00e8 disponibile solamente per chi ha preordinato dal sito ufficiale una copia di \"Conduit\", sesto album studio della band, uscito il giorno stesso.\nSi tratta della registrazione del concerto finale per il tour in supporto di \"Welcome Home Armageddon\" (l'album del 2011), avvenuto il 30 ottobre 2011 al Roundhouse di Camden (Londra). Sul disco \u00e8 presenta un'unica traccia di 80 minuti, contenente l'intero set, cos\u00ec che chi lo ascolta non sia tentato di saltare da una canzone all'altra ascoltando solo le sue preferite, ma ascolti l'intero album per apprezzare pienamente l'atmosfera e l'energia che lo show emana. Le canzoni eseguite sono tratte da tutti gli album del gruppo, tranne \"Memory and Humanity\" (2008), che qui non \u00e8 rappresentato. In particolare, sette canzoni provengono da \"Welcome Home Armageddon\" (\"This Side of Brightness\", \"Old Hymns\", \"Front Row Seats to the End of the World\", \"Sixteen\", \"Spinning Over the Island\", \"Owls (Are Watching)\" e \"Broken Foundation\"), quattro da \"Casually Dressed &amp; Deep in Conversation\" (\"Bullet Theory\", \"Juneau\", \"Escape Artists Never Die\" e \"Your Revolution Is a Joke\"), quattro da \"Hours\" (\"Streetcar\", \"Roses for the Dead\", \"History\" e \"The End of Nothing\"), 1 da \"Four Ways to Scream Your Name\" (\"This Year's Most Open Heartbreak\"), una da \"Tales Don't Tell Themselves\" (\"Into Oblivion\") ed una da \"See You All in Hell\" (\"High Castles\").\nTracce.\nL'album si compone di un'unica traccia; la scaletta \u00e8 cos\u00ec composta:"}
{"id": "4391821", "revid": "767487", "url": "https://it.wikipedia.org/wiki?curid=4391821", "title": "Kattekoers 2011", "text": "La Kattekoers 2011, settantunesima edizione della corsa e valida come evento dell'UCI Europe Tour 2011 categoria 1.2, si svolse il 13 marzo 2011 su un percorso totale di circa 177\u00a0km. Fu vinto dal belga Jonas Vangenechten che termin\u00f2 la gara in 4h14'02\", alla media di 42,042\u00a0km/h.\nAll'arrivo 120 ciclisti portarono a termine il percorso."}
{"id": "4391824", "revid": "767487", "url": "https://it.wikipedia.org/wiki?curid=4391824", "title": "Walter Negroni", "text": "Carriera.\nDopo aver militato nel G.E.A. di Firenze, debutta in Serie B con il Parma nella stagione 1929-1930, disputando tre campionati cadetti per un totale di 86 presenze prima della retrocessione in Prima Divisione avvenuta nel 1932.\nNegli anni successivi gioca ancora in Prima Divisione con la Salernitana ed il Siena, con cui disputa 5 gare nel vittorioso campionato di Prima Divisione 1934-1935.\nIn seguito milita nel Parma, nella Pro Patria, nel Carbonia e nel Perugia."}
{"id": "4391825", "revid": "767487", "url": "https://it.wikipedia.org/wiki?curid=4391825", "title": "Mario Arbizzani", "text": "Carriera.\nDopo gli esordi con il Parma, che lascia nel 1928 per svolgere il servizio militare a Genova, l'anno successivo torna al club emiliano e debutta in Serie B nella stagione 1929-1930, disputando due campionati cadetti per un totale di 55 presenze.\nNel 1931 si trasferisce alla Salernitana, con cui gioca per tre anni in Prima Divisione.\nNel 1935 si trasferisce al Fascio Sportivo Savoia di Torre Annunziata"}
{"id": "4391826", "revid": "599013", "url": "https://it.wikipedia.org/wiki?curid=4391826", "title": "Eyalet di \u00adKaraman", "text": ""}
{"id": "4391828", "revid": "1573940", "url": "https://it.wikipedia.org/wiki?curid=4391828", "title": "Chiesa e monastero di Santa Maria della Ripa", "text": "La chiesa e il monastero di Santa Maria della Ripa formavano un complesso monastico della citt\u00e0 di Forl\u00ec. Era uno dei pi\u00f9 grandi e potenti monasteri cittadini ed ospit\u00f2 tra le proprie mura una nutrita schiera di monache fino all'arrivo delle truppe napoleoniche che, sopprimendo gli ordini religiosi, sequestrarono il monastero trasformandolo in area militare. Attualmente la struttura esiste ancora e, per quanto riguarda il monastero, rappresenta uno dei migliori esempi di architettura quattrocentesca del forlivese.\nIl sito si estende nel centro della citt\u00e0 su una superficie di 23.000 m quadri, e il suo chiostro \u00e8 un quadrilatero di 1570 metri quadrati, uno dei pi\u00f9 vasti d'Italia. il porticato a nove archi per lato e la loggia con colonne ottagonali in mattoni rosa, capitelli smussati e colonnine esagonali, sono gli unici elementi giunti integri fino a noi. Il complesso resta in attesa di un progetto di recupero ed oggi versa in stato di abbandono.\nLa sua origine ebbe inizio del 1438, quando alcune suore francescane si stabilirono in un piccolo alloggiamento davanti alla chiesa della trinit\u00e0. L'edificazione del monastero risale al 1474 e fu voluto dal vescovo Alessandro Numai il quale pos\u00f2 la prima pietra un terreno donato da Pino III Ordelaffi, signore di Forl\u00ec. Nel 1480, alla morte di Pino III Ordelaffi, prima Girolamo Riario e quindi sua moglie Caterina Sforza si fecero protettori del complesso, stabilendo un profondo legame con le suore francescane che vi abitavano. Nel 1484 venne terminata la recinzione muraria, mentre la chiesa e l'annesso monastero (chiamato anche monastero della Torre per via della torre fiorentina, una torre cittadina oggi non pi\u00f9 esistente) furono consacrati il 7 maggio 1497. Leone Cobelli, cos\u00ec narra l'evento:\" l'anno 1497, adi 7 de magio. Fo sacrata de la Riva per mani de misser Tomasi di li Asti episcopo forlivese\".\nIl 14 marzo 1505, fu consegnato alla badessa la bolla di papa Giulio II in cui si sanciva la definitiva appartenenza di Forl\u00ec allo Stato della Chiesa.\nVerso la fine del XVI secolo alcuni ambienti del convento furono trasformati. Dal XVII-XVIII secolo, all'apice del proprio splendore, il complesso giunse ad ospitare un'ottantina di monache e l'educandato, frequentato da giovani provenienti dalle nobili famiglie forlivesi.\nGli alloggi delle religiose erano posti attorno al cortile. Il convento disponeva di terreni esterni recintati, che si trovavano nelle zone agricole coltivabili a ridosso delle mura cittadine. Nel XVIII secolo, dopo un imponente intervento, il monastero fu dotato di uno scalone il quale, tuttora esistente, conduce agli immensi corridoi del piano superiore e ad una cinquantina di celle, ancora oggi del tutto intatte.\nIl 24 giugno 1796, attraverso Porta Schiavonia, i francesi, guidati dal generale Pierre Fran\u00e7ois Charles Augereau, fecero il loro primo ingresso in citt\u00e0. Il giorno seguente all'entrata delle truppe transalpine, una folla di popolani, assal\u00ec il palazzo del Comune per riappropriarsi delle armi consegnate il giorno prima per ordine del generale il tumulto determin\u00f2 il ritiro Faenza dei francesi i quali per\u00f2 rientrarono in citt\u00e0 pochi giorni dopo. Il 7 agosto 1798 disposero la soppressione del monastero. In 6 giorni l'intero edificio venne liberato per essere trasformato in area militare. Le suore furono trasferite al monastero di Santa Chiara, altro monastero cittadino andato distrutto e di cui sopravvive solo una parte del muro. Avvenuta la distruzione anche di questo monastero, le suore francescane furono disperse e solo nel 1892, col nome di Clarisse di San Biagio, alloggiarono nel convento dei minori osservanti dove tuttora risiedono.\nI francesi modificarono il monastero per i loro scopi e soprattutto modificarono la chiesa che venne tagliata in 2. La chiesa era composta da una grande sala a 4 campate, con ampie volte sostenute da semicolonne, all'esterno rafforzate da lesene e refettorio. trasformato in stalla per la cavalleria, fu completamente distrutto. Vi erano conservati affreschi realizzati da Marco Palmezzano nel 1492, alto 5 metri, oggi in parte conservato nella pinacoteca civica.\nNel 1866 l'intero complesso fu quindi incamerato dallo Stato unitario italiano e viene utilizzato per varie finalit\u00e0, divenendo persino campo di decollo per mongolfiere.\nVerso la fine della seconda guerra mondiale il monastero fu teatro di fatti di sangue, come testimonia la lapide posta nel muro di cinta, che ricorda la fucilazione di 5 ragazzi, avvenuta venerd\u00ec 24 marzo 1944. L'esecuzione fu compiuta in seguito al verdetto del tribunale straordinario regionale, riunito nella caserma Ettore Muti di Forl\u00ec (ex Ferdinando di Savoia), di condanna a morte dei giovani per renitenza alla leva e diserzione alla Repubblica di Sal\u00f2 sotto il fuoco del plotone caddero: i fratelli Dino e Tonino Degli Esposti di teodorano, Agostino Lotti di Galeata, Massimo Fantini e Giovanni Valgiusti di Civitella. La notizia della fucilazione si diffuse in citt\u00e0 e scaten\u00f2 la reazione popolare e di luned\u00ec successivo, allo scoccare della sirena delle 10, i 1600 lavoratori degli stabilimenti di propriet\u00e0 della famiglia Orsi Mangelli, scesero in sciopero chiedendo la sospensione della pena capitale per altri 10 giovani arrestati. Ci\u00f2 serv\u00ec a salvare la vita dei condannati."}
{"id": "4391831", "revid": "767487", "url": "https://it.wikipedia.org/wiki?curid=4391831", "title": "Elio Civinini", "text": "Carriera.\nGiocatore.\nDetto anche Civinini I, disputa con la maglia della Pistoiese 27 gare segnando 12 reti nel campionato di Divisione Nazionale 1928-1929, e 75 partite con 41 gol nei successivi tre campionati di Serie B.\nAllenatore.\nHa allenato per tre stagioni consecutive la Pistoiese, l'ultima delle quali in coppia con Aldo Baldi."}
{"id": "4391835", "revid": "599013", "url": "https://it.wikipedia.org/wiki?curid=4391835", "title": "Eyalet di \u00adKastamonu", "text": ""}
{"id": "4391839", "revid": "125939684", "url": "https://it.wikipedia.org/wiki?curid=4391839", "title": "Aurelio Andreazzoli", "text": "Caratteristiche tecniche.\nAllenatore.\nAndreazzoli \u00e8 un tecnico che preferisce disporre in campo i suoi giocatori con moduli quali il 4-2-3-1 o il 4-3-1-2, che consentono di gestire il possesso della sfera senza oscurare le qualit\u00e0 individuali dei singoli.\nCarriera.\nVenne portato nelle giovanili del dal presidente Angelo Tongiani (insieme ai conterranei Claudio Desolati e Mauro Della Bianchina).\nInizia ad allenare nel 1985 i dilettanti dell'Orrione, in Seconda Categoria, prima di passare sulla panchina dell'Ortonovo, conducendo gli spezzini dalla Seconda Categoria al campionato di Promozione. Dopo una parentesi alla guida del Pietrasanta, nel 1991 passa sulla panchina del Castelnuovo, in Eccellenza.\nDopo aver guidato per due anni la Primavera della Lucchese, nel 1994 viene chiamato alla guida della in Serie C1; nella prima stagione guida la squadra alla salvezza tramite i play-out. L'anno successivo viene esonerato a stagione in corso, salvo poi essere richiamato a maggio per disputare i play-out contro il . In seguito allena per due anni gli Allievi Nazionali della Fiorentina, prima di passare sulla panchina del (piazzandosi quart'ultimo in classifica, peggior difesa del campionato con 43 gol subiti) in Serie C2, salvandosi ai play-out.\nIl 17 dicembre 1999 viene nominato tecnico dell', in Serie D. Il 14 giugno 2001 \u00e8 sostituito da Francesco Buglio. L'8 ottobre subentra a Lamberto Magrini sulla panchina del , in Serie D. Il 7 gennaio 2002, dopo aver ottenuto 4 punti nelle ultime 4 gare, \u00e8 esonerato. Il 16 gennaio 2003 subentra a Dino Pagliari sulla panchina dell', in Serie C2. Il 26 febbraio \u00e8 esonerato dopo aver ottenuto un solo punto in 5 gare totali (4 sconfitte, un pari) e il penultimo posto in classifica, sostituito da Carlo Soldo.\nIl 9 luglio 2003 viene scelto da Luciano Spalletti - suo compagno di stanza e di studi a Coverciano - neo tecnico dell'Udinese, come collaboratore tecnico, affiancandolo sulla panchina friulana.\nTerminato il rapporto con l'Udinese, il 21 giugno 2005 segue Spalletti alla Roma, mantenendo il proprio ruolo di collaboratore tecnico. Il 18 ottobre 2006, durante Olympiakos-Roma, partita della fase a gironi di UEFA Champions League, il calciatore giallorosso Rodrigo Taddei esegue un gesto tecnico particolare, chiamato dal giocatore \"Aurelio\" in onore del tecnico che lo aveva incoraggiato a provare la giocata in gare ufficiali. Il 1\u00ba settembre 2009 insieme a Spalletti lascia la Roma.\nIl 21 febbraio 2011 \u00e8 richiamato dalla societ\u00e0 capitolina per ricoprire il suo precedente ruolo nello staff del nuovo tecnico Vincenzo Montella, ruolo che continuer\u00e0 a coprire anche in seguito, alle spalle di Luis Enrique e Zden\u011bk Zeman. Il 2 febbraio 2013, in seguito all'esonero di Zeman, la societ\u00e0 giallorossa gli affida la guida temporanea della squadra.\nPassa dal 4-3-3 di Zeman al pi\u00f9 prudente 4-2-3-1, adattando Totti a rifinitore - intuizione dell'ex tecnico Spalletti, che port\u00f2 l'attaccante romano a vincere la Scarpa d'oro nel 2007 - della manovra. Esordisce alla guida della squadra giallorossa il 10 febbraio contro la Sampdoria al Luigi Ferraris, perdendo 3-1. La settimana successiva vince la sua prima gara in casa contro la Juventus 1-0. Dopo aver condotto la squadra al sesto posto a quota 62 punti di cui 28 fatti in 15 partite (1,86 a partita, quarta miglior media punti), il 26 maggio perde in finale di Coppa Italia il derby - il secondo alla guida della squadra giallorossa, dopo il pareggio ottenuto in campionato - contro la Lazio. Sollevato dall'incarico, il 20 giugno entra nello staff tecnico del nuovo allenatore giallorosso Rudi Garcia. Il 15 gennaio 2016 si ricongiunge al tecnico Luciano Spalletti sulla panchina giallorossa, rimanendo nello staff del tecnico toscano.\nInterrotto il rapporto con la societ\u00e0 capitolina, il 17 dicembre 2017 sostituisce Vincenzo Vivarini sulla panchina dell', in Serie B. Passa dal 3-5-2 al 4-3-1-2, inanellando una striscia positiva di 19 partite (frutto di 14 vittorie e 5 pareggi), che portano la squadra a conseguire l'aritmetica promozione in Serie A - e la vittoria del campionato - il 28 aprile 2018 grazie al punto casalingo conquistato contro il , con quattro giornate d'anticipo. Il 21 maggio rinnova con il club toscano fino al 2020. Dopo la vittoria casalinga contro il nell'esordio stagionale in Serie A, Andreazzoli colleziona 7 sconfitte e 3 pareggi nelle successive 10 giornate, risultati che conducono al suo esonero, ufficializzato il 5 novembre 2018, dopo la sconfitta in trasferta contro il per 5-1. Tuttavia, dopo la breve parentesi di Beppe Iachini, il 13 marzo 2019 Andreazzoli viene richiamato sulla panchina empolese. Nonostante un buon gioco espresso dalla squadra nel corso dell'anno, all\u2019ultima giornata perde per 2-1 con l\u2019 e il contemporaneo pareggio (0-0) del con la condanna l\u2019Empoli alla retrocessione con 38 punti, gli stessi del club genovese che per\u00f2 si salva in virt\u00f9 degli scontri diretti a favore; Andreazzoli aveva messo insieme 16 punti in queste ultime 11 partite (5 vittorie, 1 pareggio e 5 sconfitte).\nIl 13 giugno risolve il contratto che lo legava alla squadra toscana, firmando il giorno seguente con il un contratto di 2 anni. Il 22 ottobre 2019, a seguito della sconfitta per 5-1 sul campo del , viene sollevato dall'incarico di allenatore della prima squadra avendo collezionato 5 punti in 8 partite.\nIl 21 giugno 2021 fa ritorno all', neopromosso in Serie A, firmando un contratto annuale con opzione per un'ulteriore stagione in caso di salvezza. Il 14 agosto al debutto elimina il Vicenza ai trentaduesimi di Coppa Italia (4-2).\nStatistiche.\nStatistiche da allenatore.\n\"Statistiche aggiornate al 27 novembre 2021.\" In grassetto le competizioni vinte."}
{"id": "4391841", "revid": "1452073", "url": "https://it.wikipedia.org/wiki?curid=4391841", "title": "Mila e Shiro - Il sogno continua (singolo)", "text": "Mila e Shiro il sogno continua \u00e8 il settantasettesimo singolo discografico di Cristina D'Avena, pubblicato nel 2011. Il brano \u00e8 il terzo singolo in digitale della cantante, sigla dell'anime omonimo, scritta da Arianna Martina Bergamaschi su musica e arrangiamento di Cristiano Macr\u00ec. Contiene inoltre la sigla del 1986 della serie originale da cui il sequel trae ispirazione."}
{"id": "4391844", "revid": "767487", "url": "https://it.wikipedia.org/wiki?curid=4391844", "title": "Saulle Franzini", "text": "Carriera.\nHa esordito con i crociati il 5 febbraio 1922 nella partita Parma-Spal (2-2), Ha militato nel Parma fino al 1927, disputando 54 gare e segnando 7 reti, ed in seguito nella Comense fino al 1929, torna al Parma e debutta in Serie B nella stagione 1929-1930, disputando tre campionati cadetti per un totale di 62 presenze e 4 reti.\nNella stagione 1932-1933 milita nel Suzzara.\n\u00c8 il fratello di Rubens Franzini."}
{"id": "4391847", "revid": "28592", "url": "https://it.wikipedia.org/wiki?curid=4391847", "title": "Alinsky", "text": ""}
{"id": "4391849", "revid": "110157", "url": "https://it.wikipedia.org/wiki?curid=4391849", "title": "Parera", "text": "Parera \u00e8 una citt\u00e0 dell'Argentina, capoluogo del dipartimento di Rancul nella provincia di La Pampa."}
{"id": "4391851", "revid": "1428919", "url": "https://it.wikipedia.org/wiki?curid=4391851", "title": "Hans Berger", "text": "\u00c8 noto per aver effettuato la prima registrazione delle onde cerebrali e per aver inventato l'elettroencefalogramma (EEG).\nBiografia.\nBerger era il figlio del medico Paul Friedrich Berger e di Anna Ruckert, la figlia pi\u00f9 giovane del poeta Friedrich R\u00fcckert.\nDopo aver frequentato il liceo Casimirianum (celebre scuola sita in Coburgo), dove consegu\u00ec il diploma di maturit\u00e0 nel 1892, Berger decise di iscriversi alla facolt\u00e0 di matematica presso l'universit\u00e0 Friedrich Schiller di Jena. Successivamente, abbandon\u00f2 gli studi per arruolarsi nella cavalleria. Durante un addestramento il giovane Berger fu vittima di un incidente, ma riusc\u00ec a cavarsela solo con qualche lieve ferita; tuttavia la sorella, a chilometri di distanza, nello stesso momento, ebbe la sensazione che il fratello potesse trovarsi in pericolo, tanto da insistere per fare mandare dal padre un telegramma a Berger. Dopo questa esperienza Berger si convinse che la sua mente avesse inviato telepaticamente dei segnali a sua sorella; cos\u00ec, al termine del servizio militare, torn\u00f2 a Jena per studiare medicina con l'obiettivo di indagare sulla trasmissione dei segnali cerebrali.\nNel 1897 consegu\u00ec la laurea in medicina presso l'universit\u00e0 di Jena. Nello stesso anno lavor\u00f2 presso la clinica di Jena diretta da Otto Binswanger, docente universitario di psichiatria e neurologia. Nel 1906 divenne docente universitario e nel 1912 assunse la carica di medico capo, infine, nel 1919 prese il posto di Binswanger. In quegli\nanni godette anche della collaborazione degli affermati scienziati, Oskar Vogt (1870-1959) e Korbinian Brodmann, (1868-1918) per la loro ricerca sulla laterizzazione delle funzioni cerebrali. Nel 1911 spos\u00f2 la sua assistente, la baronessa Ursula Von Bulow; in seguito lavor\u00f2 come psichiatra dell'esercito sul fronte occidentale durante la prima guerra mondiale. Nel 1924 Berger riusc\u00ec a registrare per la prima volta un elettroencefalogramma umano (EEG). Pubblic\u00f2 nel 1929 il suo primo lavoro sui risultati ottenuti, nel quale espose la tecnica per registrare l'attivit\u00e0 elettrica umana attraverso la superficie del cranio.\nI suoi risultati furono accolti con incredulit\u00e0 e derisione da parte degli ambienti medico-scientifici tedeschi. Dopo alcune delusioni, nel 1937 venne riconosciuta l'importanza delle sue scoperte, in un forum internazionale, dal medico britannico Edgar Douglas Adrian. Nel 1938, l'elettroencefalografia guadagn\u00f2 un ampio riconoscimento da parte di eminenti ricercatori del settore, tanto da divenire strumento di\nroutine per diagnosi mediche negli Stati Uniti, in Inghilterra e in Francia.\nNel 1938, all'et\u00e0 di 65 anni, Berger divenne professore di psicologia. Secondo i biografi, Niedermeyer e Lopes da Silva, l'evento venne celebrato freddamente e con poche cerimonie poich\u00e9 i rapporti intrattenuti con il regime nazista erano alquanto tesi. Secondo altre fonti, Berger fece parte delle SS, inoltre documenti ufficiali presso l'Universit\u00e0 di Jena, risalenti al 1930, dimostrano che Berger fu membro del Tribunale per la salute genetica; alcuni diari ritrovati contengono commenti antisemiti. Nel 1937 Berger fu nominato membro dell'Accademia Leopoldiana delle scienze e nel 1940 fu candidato per il premio Nobel.\nDopo un lungo periodo di depressione e affetto da una grave infezione della pelle, il 1\u00ba giugno 1941 si tolse la vita tramite impiccagione. Il cadavere venne ritrovato nell'ala sud della sua clinica.\nRicerca.\nBerger oper\u00f2 in molti ambiti di ricerca: neurologia, circolazione cerebrale, psicologia. Il suo principale contributo alla medicina \u00e8 stata la ricerca sull'attivit\u00e0 elettrica del cervello e la scoperta dell'EEG. La prima registrazione delle onde cerebrali umane, effettuata da Berger, \u00e8 avvenuta attraverso uno strumento da lui stesso chiamato elettroencefalografo, che riportava una rappresentazione grafica, l'elettroencefalogramma. \nUtilizzando l'EEG \u00e8 stato anche il primo a descrivere le diverse onde presenti nel cervello, come le onde alpha (7,812-13,28\u00a0Hz), note anche come \"onde Berger\", oscillazioni di forma sinusoidale, della frequenza media di 10\u00a0Hz al secondo e del potenziale di circa 50\u00a0\u00b5V, osservabili in stato di riposo e nelle fasi normali. Ha anche studiato e descritto per la prima volta le alterazioni dell'EEG in malattie cerebrali come l'epilessia.\nIl premio Hans Berger.\nIl premio Hans Berger \u00e8 stato assegnato ogni tre anni dalla Deutsche Gesellschaft f\u00fcr Klinische Neurophysiologie per un lungo periodo, per studi e ricerche sulla neurofisiologia."}
{"id": "4391852", "revid": "777702", "url": "https://it.wikipedia.org/wiki?curid=4391852", "title": "Saul Alinsky", "text": "Nel corso di circa 40 anni di attivismo politico, Alinsky ricevette molte critiche, ma anche attestati di stima da molti personaggi pubblici. Le sue capacit\u00e0 organizzative erano dedicate al migliorare le condizioni di vita delle comunit\u00e0 in condizione di povert\u00e0 nel nord America. Negli anni 50, cominci\u00f2 a rivolgere la sua attenzione al miglioramento delle condizioni nei ghetti afroamericani, a cominciare da quelli di Chicago e pi\u00f9 tardi raggiungendo altri ghetti in California, Michigan, New York City e una dozzina di altri \"trouble spots\".\nLe sue idee vennero adottate negli anni '60 da alcuni universitari americani e da altri giovani appartenenti alla Controcultura americana di quegli anni, che le usarono come parte delle loro strategie di organizzazione nel campus e fuori di esso. Il Time scrisse nel 1970 che \"Non \u00e8 esagerato sostenere che la democrazia americana \u00e8 stata cambiata dalle idee di Alinsky\". L'autore conservatore William F. Buckley, Jr. disse nel 1966 che Alinsky era \"molto vicino all'essere un genio organizzativo\"."}
{"id": "4391857", "revid": "110157", "url": "https://it.wikipedia.org/wiki?curid=4391857", "title": "Homestead Base", "text": "Homestead Base \u00e8 un Census-designated place degli Stati Uniti d'America situato nella parte meridionale della Contea di Miami-Dade dello Stato della Florida.\nSecondo le stime del 2010, la citt\u00e0 ha una popolazione di 446 abitanti su una superficie di 11,30\u00a0km\u00b2.\nLa localit\u00e0 ospita l'aeroporto della \"Homestead Air Reserve Base\"."}
{"id": "4391860", "revid": "599013", "url": "https://it.wikipedia.org/wiki?curid=4391860", "title": "Eyalet di \u00adUyvar", "text": ""}
{"id": "4391862", "revid": "889336", "url": "https://it.wikipedia.org/wiki?curid=4391862", "title": "Nazionale olimpica di calcio dell'Egitto", "text": "La nazionale olimpica egiziana di calcio \u00e8 la rappresentativa calcistica dell'Egitto che rappresenta l'omonimo stato ai Giochi olimpici.\nTutte le rose.\nGiochi olimpici.\nNOTA: Per le informazioni sulle rose precedenti al 1952 visionare la pagina della Nazionale maggiore."}
{"id": "4391865", "revid": "599013", "url": "https://it.wikipedia.org/wiki?curid=4391865", "title": "Eyalet di \u00adWiddin", "text": ""}
{"id": "4391868", "revid": "599013", "url": "https://it.wikipedia.org/wiki?curid=4391868", "title": "Eyalet di \u00adBaghdad", "text": ""}
{"id": "4391869", "revid": "318922", "url": "https://it.wikipedia.org/wiki?curid=4391869", "title": "Nazionale di calcio dell'Egitto Olimpica", "text": ""}
{"id": "4391870", "revid": "76963", "url": "https://it.wikipedia.org/wiki?curid=4391870", "title": "Peter Mitterrutzner", "text": "Biografia e attivit\u00e0.\nLe sue prime recitazioni si sono avute nei primi anni settanta nella parrocchia di Albers, ed \u00e8 stato cofondatore del \"Rittner Sommerspiele\", compagnia teatrale di Renon, nella quale \u00e8 regista e attore. In campo teatrale lavora tra l'Alto Adige, il Tirolo e la Baviera.\nDal 1989 \u00e8 attivo anche come attore televisivo in varie produzioni della ORF, ZDF e Rai Sender Bozen, ed ha avuto qualche partecipazione in film di produzione austriaca e tedesca.\nHa lavorato come tipografo alla casa editrice R. Oldenbourg Verlag di Monaco di Baviera, e dal 1995 ricopre l'incarico di direttore dello stabilimento tipografico dell'Athesia."}
{"id": "4391871", "revid": "761672", "url": "https://it.wikipedia.org/wiki?curid=4391871", "title": "DEFT", "text": ""}
{"id": "4391873", "revid": "599013", "url": "https://it.wikipedia.org/wiki?curid=4391873", "title": "Eyalet di \u00adLahsa", "text": ""}
{"id": "4391874", "revid": "47767", "url": "https://it.wikipedia.org/wiki?curid=4391874", "title": "Mogu", "text": ""}
{"id": "4391877", "revid": "121559696", "url": "https://it.wikipedia.org/wiki?curid=4391877", "title": "Nazionale olimpica di calcio del Gabon", "text": "La nazionale olimpica gabonese di calcio \u00e8 la rappresentativa calcistica del Gabon che rappresenta l'omonimo stato ai giochi olimpici.\nStoria.\nLa nazionale olimpica gabonese ha partecipato a una sola Olimpiade, quella di Londra 2012; Nel torneo arriva terza ai gironi e viene eliminata. Ottiene 2 punti grazie a un 1-1 con la Svizzera e uno 0-0 con la Corea del Sud. Perde la partita contro il Messico per 0-2. L'unico gol viene realizzato da Pierre-Emerick Aubameyang."}
{"id": "4391878", "revid": "599013", "url": "https://it.wikipedia.org/wiki?curid=4391878", "title": "Eyalet di \u00adRakka", "text": ""}
{"id": "4391880", "revid": "599013", "url": "https://it.wikipedia.org/wiki?curid=4391880", "title": "Eyalet di \u00adSharazor", "text": ""}
{"id": "4391881", "revid": "732240", "url": "https://it.wikipedia.org/wiki?curid=4391881", "title": "Rock sotto l'assedio", "text": ""}
{"id": "4391882", "revid": "1604685", "url": "https://it.wikipedia.org/wiki?curid=4391882", "title": "Paolo Bianchi (giornalista)", "text": "Vive a Milano.\nAttivit\u00e0 giornalistica.\nGiornalista professionista, ha collaborato con innumerevoli testate, prima da redattore e poi, dal 2000, come free lance . Ha collaborato con il quotidiano \"Il Giornale\" dal 1994 al 2010, dapprima in cronaca e poi nelle pagine di cultura. Dal 2010 scrive per le pagine di cultura del quotidiano \"Libero\"."}
{"id": "4391884", "revid": "72396", "url": "https://it.wikipedia.org/wiki?curid=4391884", "title": "Andreas Resch", "text": "Biografia.\nEntrato nell'Ordine dei Redentoristi nel 1955, viene ordinato sacerdote nel 1961, e due anni pi\u00f9 tardi, nel 1963, consegue il dottorato in teologia all'universit\u00e0 di Graz. In seguito studia psicologia e filosofia alle universit\u00e0 di Friburgo in Brisgovia e a quella di Innsbruck, dove si laurea nel 1967.\nDal 1969 al 2000 \u00e8 stato docente di psicologia clinica all'Accademia alfonsiana di Roma. Dal 1965 \u00e8 membro della confraternita dell'universit\u00e0 Leopoldina di Innsbruck.\nNel 1974 fonda una casa editrice la Resch-Verlag, e ad Innsbruck, citt\u00e0 dove risiede abitualmente da molti anni, ha fondato l'Istituto per le Zone Frontiere della Scienza, del quale \u00e8 stato direttore, \u00e8 stato segretario generale di Imago Mundi, societ\u00e0 cattolica austriaca di paraspsicologia. Inoltre, nella citt\u00e0 austriaca vi organizza vari congressi relativi ai suoi studi, conosciuti a livello internazionale.\nNel 1998 e nel 2005 ha intrapreso lo studio sulle apparizioni della Madonna di Me\u0111ugorje, sulle quali ha pubblicato assieme a Giorgio Gagliardi, nel 2000, il libro \"I veggenti di Medjugorje: ricerca psicofisiologica 1998\", edito da Resch.\nResch \u00e8 stato autore di numerose pubblicazioni inerenti alla psicologia e alla parapsicologia, tutte in tedesco."}
{"id": "4391885", "revid": "318922", "url": "https://it.wikipedia.org/wiki?curid=4391885", "title": "Nazionale di calcio del Gabon Olimpica", "text": ""}
{"id": "4391886", "revid": "339392", "url": "https://it.wikipedia.org/wiki?curid=4391886", "title": "Moscoviti", "text": ""}
{"id": "4391887", "revid": "28592", "url": "https://it.wikipedia.org/wiki?curid=4391887", "title": "Gediminas di Lituania", "text": ""}
{"id": "4391888", "revid": "831312", "url": "https://it.wikipedia.org/wiki?curid=4391888", "title": "Axel Domont", "text": "Carriera.\nNel 2009 approda alla categoria Elite/U23 con la UC Aubenas; dal 2010 al 2012 corre invece per il vivaio della AG2R La Mondiale, ovvero la Chamb\u00e9ry Cyclisme Formation. Con la squadra savoiarda ottiene la convocazione nella nazionale francese U23, un secondo posto al Piccolo Giro di Lombardia e un terzo posto nella classifica generale del Giro della Regione Friuli Venezia Giulia nel 2011, una vittoria di tappa al Toscana-Terra di ciclismo (gara valida per la Coppa delle Nazioni) nel 2012.\nGrazie a questi risultati per la stagione 2013 passa al professionismo trasferendosi dalla Chamb\u00e9ry alla formazione madre, la AG2R La Mondiale."}
{"id": "4391895", "revid": "1263768", "url": "https://it.wikipedia.org/wiki?curid=4391895", "title": "Seymour Chatman", "text": "\u00c8 stato, inoltre, un professore emerito di retorica all'Universit\u00e0 della California, Berkeley. \u00c8 una delle pi\u00f9 significanti figure della narratologia (teoria della narrativa) americana, essendo ritenuto un importante rappresentante della sua branca strutturalista o \"classica\".\nLavori pubblicati.\nTra i suoi lavori che sono stati a volte tradotti in molte lingue ci sono: \"A Theory of Meter\" (1965), \"Literary Style\" (1971, a cura di), \"The Later Style of Henry James\" (1972), \"Approaches to Poetics\" (1973, a cura di), \"Cinematic Discourse: The Semiotics of Narrative Voice and Point of View in \"Citizen Kane\"\" (Centro Internazionale di Semiotica e di Linguistica dell'Universit\u00e0 degli Studi di Urbino, 1977), \"Story and Discourse. Narrative Structure in fiction and Film\" (1978), \"A Semiotic Landscape\" (a cura di, con Umberto Eco, 1979), \"Michelangelo Antonioni, or, the Surface of the World\" (1986), \"Coming to Terms. The Rhetoric of Narrative in Fiction and Film\" (1990), \"Reading Narrative Fiction\" (1993, a cura di), \"New Perspectives on Narrative Perspective\" (a cura di, 2001) e \"Michelangelo Antonioni: The Complete Films\" (2004, con Paul Duncan)."}
{"id": "4391896", "revid": "16758", "url": "https://it.wikipedia.org/wiki?curid=4391896", "title": "Leo Andergassen", "text": "Biografia.\nLaureato in germanistica all'universit\u00e0 Leopoldina di Innsbruck e in storia dell'arte presso l'Alma Mater Rudolphina a Vienna con una tesi sugli altari rinascimentali in Alto Adige, \u00e8 stato dapprima un insegnante. Poi, nel corso degli anni novanta, \u00e8 stato responsabile dell'inventariato dei beni artistici mobili della Diocesi di Bolzano-Bressanone. Nel 1993 si aggiudica il premio \"Walther von der Vogelweide\", promosso dal S\u00fcdtiroler Kulturinstitut. Dal 1998 al 2007 \u00e8 stato direttore del museo diocesano di Bressanone, e dal 2008 al 2013 \u00e8 stato direttore della ripartizione Beni Culturali della provincia autonoma di Bolzano.\nAndergassen \u00e8 autore di diversi volumi di storia dell'arte in italiano e tedesco."}
{"id": "4391905", "revid": "1305772", "url": "https://it.wikipedia.org/wiki?curid=4391905", "title": "Franz Kehrer", "text": "Nato in un maso di Costamesana, frazione di Marebbe, comune della provincia di Bolzano a maggioranza ladina, studia a partire dal 1966 all'Accademia di belle arti di Milano e poi in quella di Vienna, dove \u00e8 stato allievo rispettivamente del pittore Augusto Colombo e dello scultore austriaco Fritz Wotruba.\nRientrato in patria nel 1979, da allora vi risiede ed \u00e8 a tutt'oggi attivo come scultore.\nDi lui si ricordano soprattutto il busto in metallo raffigurante San Vigilio realizzato a Marebbe nel 1991, ed i rilievi della Crocifissione della canonica di La Valle, in stile astrattista."}
{"id": "4391906", "revid": "117133951", "url": "https://it.wikipedia.org/wiki?curid=4391906", "title": "Carta di identit\u00e0 dell'olio extravergine di oliva", "text": "La Carta di identit\u00e0 dell'olio extravergine di oliva, (CDI OEVO) \u00e8 un progetto del CNR per la costituzione di una banca delle mappe rappresentativa delle principali zone di produzione italiane dell'olio extra vergine di oliva, cos\u00ec da poter risalire, con un test appropriato, all'origine geografica di ogni singolo OEVO.\n\u00c8 nato nell'ambito di un programma del Ministero delle politiche agricole alimentari e forestali della Repubblica Italiana del 2009, che prevede la collaborazione tra giovani imprenditori agricoli e Centri di Ricerca per una collaborazione su programmi di ricerca e sperimentazione in agricoltura, nello specifico per la filiera olivicola. Il team di ricercatori e imprenditori, seppur ha mosso i primi passi gi\u00e0 dal 2004, inizia la propria attivit\u00e0 nel 2010 presso i laboratori dell'Istituto per i Processi Chimico-Fisici del Consiglio Nazionale delle Ricerche di Pisa.\nDefinizione.\nLa \"Carta di Identit\u00e0 dell'olio\" viene presentata dal team come strumento volto alla caratterizzazione di ogni produzione di olio extra vergine di oliva, alla sua promozione e valorizzazione con propriet\u00e0 e finalit\u00e0 analoghe al documento di identit\u00e0 per le persone fisiche: contiene la descrizione e la \u201cfotografia\u201d del prodotto, associata a natura e provenienza. Nonostante l'utilizzo del termine \u201cCarta d'Identit\u00e0\u201d sia stato evocato in tempi precedenti per trovare uno strumento per la sicurezza alimentare, per la prima volta viene studiata e progettata come strumento in grado di riassumere le principali informazioni previste dalle normative vigenti \"fotografando\u201d il tutto, ottenendo cos\u00ec uno strumento di tracciabilit\u00e0 in grado di accompagnare ogni confezione di OEVO dall'origine (produttore o oleificio confezionatore) fino allo scaffale del negozio, lungo l'intera filiera olivicola e catena commerciale.\nCome qualunque documento, anche la CDI OEVO pu\u00f2 essere falsificata, ma in tal caso un rapido controllo direttamente sull'olio, tracciabilit\u00e0 sul prodotto, farebbe scoprire l'inganno. Infatti, se venisse alterato l'olio durante il suo percorso, il termogramma calorimetrico che rappresenta la \u201cfotografia\u201d del prodotto originale sulla CDI non corrisponderebbe pi\u00f9 a quello del prodotto confezionato: comunque si alteri il prodotto, inevitabilmente si altera la sua fotografia calorimetrica.\nPremesse sociali ed economiche.\nIl Progetto viene pensato e sviluppato tenendo ben presente due tipologie di premesse: quella sociale-economica e quella scientifica-tecnologica. L'innovazione che il gruppo di lavoro stava preparando, doveva poggiare da questi contesti. La CDI OEVO viene quindi presentata come una risposta alle crescenti problematiche del settore, alla possibilit\u00e0 di riportare economicit\u00e0 e valore sociale all'olio extra vergine di oliva. Il team parte da una serie di premesse sociali su cui far poggiare le basi per la valorizzazione delle identit\u00e0:\nPremesse scientifiche e tecnologiche.\nDall'altra parte il team doveva tenere presente altre caratteristiche da cui il nuovo metodo di analisi doveva partire:\nBasi scientifiche della CDI OEVO.\nIl test utilizzato dal team di ricercatori, e sviluppato nel progetto, si basa sulla caratterizzazione calorimetrica delle transizioni di fase (liquido \u2194 solido) caratteristiche dell'olio extra vergine di oliva.\nQuesta propriet\u00e0 deriva dal fatto che viene registrata la solidificazione e la successiva fusione del campione di OEVO secondo un opportuno protocollo tempo-temperatura, impostato su un calorimetro differenziale a scansione di temperatura (DSC). I processi fisici coinvolti (nucleazione, cinetica di crescita delle fasi cristalline polimorfe e fusione) sono correlati alla composizione chimica e alle interazioni a livello molecolare tra i diversi componenti dell'olio. Le ricerche effettuate hanno dimostrato che il termogramma identificativo dell'OEVO \u00e8 stabile, almeno fino a quando l'invecchiamento naturale non ne altera in modo significativo la composizione molecolare.\nPer tenere sotto controllo la modalit\u00e0 di conservazione, il Sistema CDI OEVO conserva in maniera appropriata un campione originale della partita che arriva sulla tavola del consumatore. Questa, se conservata correttamente, mostra una \u201cfotografia\u201d uguale a quella del campione originale.\nL'innovazione: test calorimetrico a rapido riscontro.\nL'innovazione presentata dal team di ricercatori e imprenditori agricoli si caratterizza per essere un test economico a rapido riscontro che utilizza la calorimetria: il test di conformit\u00e0 dell'OEVO in commercio con l'originale \u00e8 basato sulla comparazione visiva della \"fotografia calorimetrica\" riportata sulla CDI con quella relativa alla partita indicata sulla confezione e conservata in banca campioni del Sistema CDI OEVO\nCon la CDI OEVO proposta, ogni confezione di olio si pu\u00f2 dotare di documento che accompagna la l'extra vergine dalla produzione fino alla tavola, potendo esibire in ogni momento la Carta d'Identit\u00e0 di quella bottiglia, ognuna della quale resa unica da un codice alfanumerico identificativo che consente di risalire all'origine della produzione, grazie alla combinazione dell'innovativa analisi calorimetrica e del sistema di tracciabilit\u00e0 on line. Obiettivo \u00e8 creare la banca campioni e di una banca dati consultabili online, da mettere a disposizione di tutta la rete di ricerca italiana attiva sull'olio."}
{"id": "4391908", "revid": "287204", "url": "https://it.wikipedia.org/wiki?curid=4391908", "title": "Biermann", "text": ""}
{"id": "4391909", "revid": "459531", "url": "https://it.wikipedia.org/wiki?curid=4391909", "title": "Ladina", "text": ""}
{"id": "4391910", "revid": "61051", "url": "https://it.wikipedia.org/wiki?curid=4391910", "title": "Aeroporto internazionale d'Abruzzo", "text": ""}
{"id": "4391913", "revid": "1543377", "url": "https://it.wikipedia.org/wiki?curid=4391913", "title": "Campionati del mondo di ciclocross 2013", "text": "I Campionati del mondo di ciclocross 2013 (ing. \"2013 UCI Cyclo-cross World Championships\") si sono svolti a Louisville, in Kentucky (Stati Uniti d'America), il 2 febbraio 2013. L'evento \u00e8 stato ospitato dall'Eva Bandman Park in River Road, sulle sponde del fiume Ohio. Per la prima volta in 64 edizioni la rassegna iridata di ciclocross si \u00e8 tenuta al di fuori dell'Europa."}
{"id": "4391914", "revid": "287204", "url": "https://it.wikipedia.org/wiki?curid=4391914", "title": "Il venti di luglio", "text": "Il venti di luglio (\"Der zwanzigste Juli\") \u00e8 un romanzo del 1947, dello scrittore viennese Alexander Lernet-Holenia. Il 20 luglio del 1944 \u00e8 il giorno in cui avvenne il fallito attentato contro Hitler.\nTrama.\nL'Anschluss.\nSuzette Joel, diciassettenne ebrea, nel 1936, sposa a Vienna un certo signor Alberti, di chiara discendenza italiana, impiegato presso il Ministero della Guerra. Quando, nel '38, due anni dopo, la violenza tedesca sfocia nell'annessione dell'Austria, nella Vienna nazista e antisemita, la famiglia Alberti, che non ha preservato la purezza di una razza \"\"che tale pi\u00f9 non era\", viene emarginata dall'ambiente accademico di cui Alberti faceva parte. La coppia si riduce a tradurre documenti scritti in lingue orientali, provenienti dal Ministero della Guerra, relativi a presunte rivoluzioni, che si vogliono favorire o sedare. Nel '44 Alberti muore e la moglie Suzette, che non ha mai voluto prendere seriamente in considerazione l'ipotesi di una fuga, pi\u00f9 volte propostale dal marito, si trova improvvisamente sola e senza risorse. Sa che la verranno a cercare, appena la notizia della morte del marito, raggiunger\u00e0 il quartier generale della Gestapo. Infatti si presentano in tre, in borghese e mettono a soqquadro la casa. Cercano i documenti del Ministero, che Alberti tiene nei cassetti della sua scrivania. Approfittando di una distrazione della \"sbirraglia\", agli ordini di \"un individuo con quella pettinatura\", Suzette riesce a imboccare una scala di servizio, richiudendosi dietro le spalle la pesante porta, che blocca gli inseguitori.\nElisabeth muore ma poi fugge in Italia.\nVaga per una Vienna piena di rovine, in cui la gente aspetta in coda di potersi calare nei rifugi, sotto i bombardamenti alleati. Giunge alla casa della sua unica amica: Elisabeth Josselin, sposata a un Grande Invalido tedesco, che per sua stessa ammissione \"di questi austriaci, nonostante si sforzasse, capiva sempre meno\"\". Sfortunatamente il marito rientra poco dopo e Suzette deve fuggire di nuovo. \u00c8 incinta, aiutata dall'amica abortisce ma l'operazione la lascia febbricitante e sempre pi\u00f9 debole. Non pu\u00f2 essere ricoverata perch\u00e9 \u00e8 ricercata, viene nascosta da amici di Elisabeth che, quando vede che l'amica peggiora, chiede a un medico di portarla in ospedale sotto falso nome. Il suo. La notte stessa Suzette muore. Elisabeth si rede conto che - per il mondo - \u00e8 lei la morta. Suo padre, il barone Bushek, \u00e8 costretto a organizzarle un funerale di prima classe. Per fortuna il caos sta dilagando nella capitale e, poco dopo la cerimonia, mentre i parenti e gli amici chiedono spiegazioni sulla malattia fulminea, che ha condotto alla morte improvvisa di Elisabeth, suona l'allarme e tutti si precipitano nei rifugi.\n\"Operazione Valchiria\".\nNel frattempo il marito di Elisabeth, il capitano Josselin, si \u00e8 lasciato convincere dal suo generale a partecipare all'attentato che deve liberare l'Austria e il mondo intero da Hitler e dai \"suoi mentecatti, totalmente privi di gusto\". Viene arrestato e - quando si sparge la notizia che Hitler \u00e8 morto - riesce a dileguarsi, convincendo i due ufficiali che lo avevano fatto prigioniero a liberarlo. Il sollievo \u00e8 breve, poco dopo si viene a sapere che Hitler \u00e8 scampato all'attentato e ha ordinato la fucilazione di tutti i militari coinvolti nella fallita Operazione Valchiria. Elisabeth nel frattempo \u00e8 riuscita a contattare Bukowsky, un ufficiale della polizia politica che si finge un trafficante e vive al Grand Hotel. Pu\u00f2 aiutarla a fuggire in Svizzera. Bukowsky si innamora di lei e le propone invece di scappare insieme in Italia. Lei non si concede, ma non si nega e - costretta - si promette: \"una volta arrivati in Italia\". Nel frattempo il marito - evitata la fucilazione - si dirige verso la stazione ferroviaria, dove si trovano anche Bukowsky e sua moglie, in procinto di partire per l'Italia. Bukowsky viene fatto scendere dal treno, allontanato e ucciso da un ufficiale della Gestapo, che lo ritiene coinvolto nell'attentato. Il treno si muove Josselin sale, cerca un posto nei vagoni strapieni e viene accompagnato dal bigliettaio all'unico posto libero: quello di Bukowsky. Di fronte a sua moglie. \"Con la sinistra cerc\u00f2 la destra di Elisabeth, e nell'ombra sotto il finestrino, dove la luce non arrivava, le loro mani si incontrarono.\nSignificato letterario.\nUn racconto lungo che potrebbe essere il tratteggiato di un romanzo breve. In cui lo scambio di identit\u00e0 tra le due protagoniste e lo sviluppo imprevedibile del finale, introducono un elemento poliziesco abbastanza tipico di Lernet-Holenia. Il tema di fondo \u00e8 l'impossibilit\u00e0 di giustificare un popolo (austriaco) che si \u00e8 fatto governare da (un austriaco) Hitler, che - se fosse rimasto in Austria - non avrebbe potuto aspirare nemmeno alla carica di consigliere regionale, ma, tornato in patria dopo aver convinto i tedeschi (votati all'autodistruzione) viene accolto come un eroe, nonostante l'assurda pettinatura e i \"mentecatti completamente privi di gusto di cui si circonda\". La satira sferzante colpisce i funzionari delle diverse polizie naziste, borghesi intriganti che giocano alla guerra, ma non risparmia nemmeno i militari, che finiscono per assistere impotenti alla fine della propria potenza, n\u00e9 il barone, padre di Elisabeth, e il conte Josselin. Il primo ridotto a poco pi\u00f9 di una macchietta, capace solo di lamentarsi e ingiuriare i propri connazionali, Josselin rigido per le ferite di guerra e per la mentalit\u00e0 del tedesco trapiantato nella multietnica Austria, che cerca di risollevarsi dopo il diluvio della Grande Guerra, solo per cacciarsi ciecamente nella seconda guerra mondiale. Il libro, scritto nel '47, a rovine ancora calde, esprime attraverso la satira, tutta l'indignazione di chi sente che in Austria - prima dell'umanit\u00e0 e della piet\u00e0 - \u00e8 stata tradita l'intelligenza e il buon gusto.\nAdattamenti cinematografici.\nDall'evento storico cui si riferisce il racconto, sono stati tratti tre film, il pi\u00f9 famoso \u00e8 senz'altro \"Operazione Valchiria\" (\"Valkyrie\") un film del 2008 diretto da Bryan Singer. La pellicola \u00e8 ambientata durante la seconda guerra mondiale e racconta della preparazione dell'attentato del 20 luglio 1944 ai danni di Adolf Hitler perpetrato da un gruppo di ufficiali tedeschi, guidato dal colonnello Claus von Stauffenberg. Il film vede protagonista Tom Cruise nel ruolo di Stauffenberg, affiancato da Kenneth Branagh, Bill Nighy e Tom Wilkinson, rispettivamente nei panni di Henning von Tresckow, Friedrich Olbricht e Friedrich Fromm.\nEdizioni.\nNell'edizione Adelphi del 2008 sono inclusi, sotto lo stesso titolo, altri due racconti brevi: "}
{"id": "4391917", "revid": "123407332", "url": "https://it.wikipedia.org/wiki?curid=4391917", "title": "Walwari", "text": "Walwari \u00e8 un partito politico della Guyana francese fondato nel 1992 da Christiane Taubira e Roland Delannon.\nA livello nazionale \u00e8 collegato al Partito Radicale di Sinistra, alleato del Partito Socialista.\nAlle elezioni senatoriali francesi del 2008 ha eletto un senatore, Jean-\u00c9tienne Antoinette. Taubira ha ricoperto l'incarico di ministro della giustizia nel Governo Ayrault I e Ayrault II.."}
{"id": "4391925", "revid": "287204", "url": "https://it.wikipedia.org/wiki?curid=4391925", "title": "Don't Stop... Planet Rock (The Remix EP)", "text": "Don't Stop... Planet Rock (The Remix EP) \u00e8 un album di Afrika Bambaataa &amp; Soulsonic Force."}
{"id": "4391926", "revid": "256896", "url": "https://it.wikipedia.org/wiki?curid=4391926", "title": "Nazionale olimpica di calcio del Ghana", "text": "La nazionale olimpica ghanese di calcio \u00e8 la rappresentativa calcistica del Ghana che rappresenta l'omonimo stato ai giochi olimpici"}
{"id": "4391928", "revid": "287204", "url": "https://it.wikipedia.org/wiki?curid=4391928", "title": "Metal (Afrika Bambaataa)", "text": "Metal \u00e8 un album di Afrika Bambaataa.\nTracce.\nLato A\nMetal (Paul Daley Club Mix)\nLato B1\nMetal (Paul Daley Dub 1)\nLato B2\nMetal (Paul Daley Dub 2)"}
{"id": "4391929", "revid": "318922", "url": "https://it.wikipedia.org/wiki?curid=4391929", "title": "Nazionale di calcio del Ghana Olimpica", "text": ""}
{"id": "4391936", "revid": "1318658", "url": "https://it.wikipedia.org/wiki?curid=4391936", "title": "Renato Alessandrini", "text": "Biografia.\nAlessandrini, attrezzatore aeronautico, dal 1914 risulta in servizio al Cantiere Sperimentale aeronautico di Vigna di Valle dell\u2019Arma del Genio presso il Lago di Bracciano e dal 1918 presso lo Stabilimento Costruzioni Aeronautiche di Roma e il cantiere dirigibili dell'aeroporto di Ciampino, dove venivano montati, attrezzati e collaudati i dirigibili militari.\nLe trasvolate in dirigibile del Polo Nord.\nPartecip\u00f2 come timoniere ed attrezzatore alle prime due storiche trasvolate in dirigbile del Polo Nord, facendo parte dell'equipaggio sia del Norge, che fu il primo dirigibile (e probabilmente anche il primo aeromobile) a sorvolare il Polo Nord il 12 maggio 1926, sia del dirigibile Italia, che raggiunse il Polo il 23 maggio 1928. \nIl naufragio del dirigibile Italia.\nLa data della morte di Renato Alessandrini non \u00e8 conosciuta con certezza, risultando disperso dal 25 maggio 1928 a seguito del naufragio del dirigibile Italia nel volo di ritorno dal Polo Nord. Tuttavia sono note le circostanze che probabilmente determinarono la sua scomparsa. Infatti, secondo quanto lo stesso generale Umberto Nobile scrisse nel suo libro \"L'Italia al Polo Nord\", durante le manovre tentate per cercare di salvare il dirigibile in avaria, che aveva perso quota e a tratti era ingovernabile, ordin\u00f2 ad Alessandrini di andare sul dorso dell'aeronave, che ormai stava precipitando, nel disperato tentativo di verificare anche le valvole di poppa, dove ci poteva essere una fuoriuscita di gas.\nAlessandrini lasci\u00f2 la cabina di comando, ma non riusc\u00ec neanche ad iniziare il suo compito perch\u00e9 l'aeronave nel frattempo si schiant\u00f2 sul pack. Erano le ore 10.33 del 25 maggio 1928, e il dirigibile si trovava probabilmente a poche ore di volo dalla base sulle isole Svalbard. L'involucro del dirigibile, alleggerito dal distacco di parte della cabina di comando a seguito dell'impatto, si risollev\u00f2 andando alla deriva e verosimilmente portando via Alessandrini e alcuni membri dell'equipaggio che si trovavano all'interno (il capo motorista Arduino, il fisico Pontremoli e il giornalista Lago) o nelle cabine motori (Caratti e Ciocca). \nStando alle testimonianze dei superstiti della \"Tenda Rossa\" (sbalzati fuori dalla cabina di comando al momento dell'impatto sul pack) l'aeronave scomparve nella fitta nebbia. Poco dopo i naufraghi avvistarono del fumo in lontananza (forse segnalazioni, oppure l'involucro in fiamme: non lo si \u00e8 mai appurato). Dei sei uomini rimasti a bordo non si seppe pi\u00f9 nulla e il relitto dell'aeronave non venne mai pi\u00f9 ritrovato.\nOnorificenze.\nOnorificenze italiane.\nNel 1924 Alessandrini ebbe un encomio solenne e fu decorato con la medaglia d'argento dell'Aero Club d'Italia per avere, il giorno 18 aprile 1924, ricondotto l'aeronave N-1 all'atterraggio dopo che una raffica di vento l'aveva strappata dall'ormeggio e trascinata via.\nOnorificenze norvegesi.\nIl 7 ottobre 1926 il re di Norvegia Haakon VII insign\u00ec Alessandrini della croce di Cavaliere di II classe dell'Ordine reale norvegese di Sant'Olav, quale partecipante alla spedizione del dirigibile Norge.\nMonumento ai caduti del dirigibile Italia.\nAlessandrini \u00e8 ricordato, assieme agli altri caduti del dirigibile Italia e ai soccorritori periti nella ricerca dei naufraghi, nel monumento inaugurato il 22 giugno 1969 a Troms\u00f8, citt\u00e0 della Norvegia situata oltre il circolo polare, nelle adiacenze del Troms\u00f8 Museum, per iniziativa del gen. Nobile e col patronato della Societ\u00e0 Geografica Italiana. Il monumento \u00e8 formato da due steli orientate secondo il meridiano, una rivolta a nord alta 11 metri circa, l'altra, leggermente pi\u00f9 corta, rivolta a sud.\nSu quella a nord \u00e8 incisa un'epigrafe del poeta Alfonso Gatto: \u201cSCRITTI QUI SULLA PIETRA I NOMI DI QUELLI CHE PERIRONO NEL NAUFRAGIO DELL'ITALIA SONO VICINI AI NOMI DEI LORO SOCCORRITORI NEL RICORDARE UN'IMPRESA CHE FU GLORIA DEGLI UOMINI OGGI TESTIMONIANZA E MEMORIA DELLA LORO COMUNE CIVILT\u00c0\u201d.\nSull'altra stele del monumento (sud) sono incisi i nomi dei caduti:\n\u201cON MAY 25, 1928 THE AIRSHIP \"ITALIA\" AFTER FLYING FOR 124 HOURS OVER UNEXPLORED REGIONS CRASHED UPON THE ICE NORTH OF THE SVALBARD, OF THE CREW THERE PERISHED\nRENATO ALESSANDRINI\nETTORE ARDUINO - ATTILIO CARATTI\nCALISTO CIOCCA - UGO LAGO\nFINN MALMGREN - VINCENZO POMELLA\nALDO PONTREMOLI\u201d.\nEsiste una copia del monumento in scala ridotta presso il Museo storico dell'Aeronautica Militare a Vigna di Valle."}
{"id": "4391937", "revid": "287204", "url": "https://it.wikipedia.org/wiki?curid=4391937", "title": "Nazionale olimpica di calcio della Guinea", "text": "La nazionale olimpica guineana di calcio \u00e8 la rappresentativa calcistica della Guinea che rappresenta l'omonimo stato ai Giochi olimpici."}
{"id": "4391938", "revid": "287204", "url": "https://it.wikipedia.org/wiki?curid=4391938", "title": "Warlocks and Witches, Computer Chips, Microchips and You", "text": "Warlocks and Witches, Computer Chips, Microchips and You \u00e8 un album di Afrika Bambaataa."}
{"id": "4391939", "revid": "1305887", "url": "https://it.wikipedia.org/wiki?curid=4391939", "title": "Estate d'amore", "text": "Estate d'amore \u00e8 il settantottesimo singolo discografico di Cristina D'Avena, pubblicato nel 2012.\nIl brano.\nIl brano, sigla del programma televisivo itinerante di piazza \"Karaoke Super Show!\", \u00e8 il quarto singolo in digitale della cantante. La stessa D'Avena figura come unica autrice del testo, su musica e arrangiamento di Max Longhi e Giorgio Vanni.\nA causa di un errore nella pubblicazione nell'album \"30 e poi... - Parte prima\", la canzone \u00e8 stata rilasciata in una versione rallentata, portando la traccia da 3:00 a 3:16. Nella ristampa dello stesso album, il brano viene pubblicato correttamente ma con un mixaggio differente."}
{"id": "4391941", "revid": "767487", "url": "https://it.wikipedia.org/wiki?curid=4391941", "title": "La citt\u00e0 del sole (film)", "text": "La citt\u00e0 del sole \u00e8 un film del 1973 diretto da Gianni Amelio. L'opera si basa sull'omonimo trattato scritto nel XVI secolo da Tommaso Campanella.\nIl secondo film del regista calabrese fa parte di un ciclo di film sperimentali prodotti dalla Rai nel corso degli anni '70.\nTrama.\nUn frate scappa da un paese in rovina e si ritrova faccia a faccia con un pastore. Una rivolta in Calabria \u00e8 appena stata soppressa. L'insurrezione ha portato all'arresto del filosofo e frate domenicano Tommaso Campanella. I due uomini si rifugiano su una spiaggia e discutono di storia e utopia con dialoghi tratti direttamente da La citt\u00e0 del Sole. In contemporanea a questi avvenimenti viene mostrato il processo al filosofo calabrese.\nAnalisi.\nGianni Amelio evita di fare un film biografico. In La citt\u00e0 del sole, infatti, luogo, tempo e personaggi sono indefiniti. Il regista si concentra invece sul pensiero filosofico di Tommaso Campanella cercando di restituire sullo schermo gli elementi pi\u00f9 attuali e importanti delle teorie del frate domenicano contenute nell'utopia La citt\u00e0 del Sole.\nA ci\u00f2 Amelio abbina una regia sperimentale, fatta di piani sequenza e lunghe carrellate che immortalano gli ambienti. La fotografia \u00e8 invece ispirata alla pittura napoletana del '600, pesantemente influenzata dall'eredit\u00e0 di Caravaggio e particolarmente propensa alle nature morte."}
{"id": "4391943", "revid": "256896", "url": "https://it.wikipedia.org/wiki?curid=4391943", "title": "Unione internazionale delle associazioni alpinistiche", "text": ""}
{"id": "4391944", "revid": "287204", "url": "https://it.wikipedia.org/wiki?curid=4391944", "title": "Death Mix 2", "text": "Death Mix 2 \u00e8 un album di Afrika Bambaataa."}
{"id": "4391945", "revid": "318922", "url": "https://it.wikipedia.org/wiki?curid=4391945", "title": "Nazionale di calcio della Guinea Olimpica", "text": ""}
{"id": "4391949", "revid": "124384643", "url": "https://it.wikipedia.org/wiki?curid=4391949", "title": "Europa (metropolitana di Brescia)", "text": "Europa \u00e8 una fermata della metropolitana di Brescia situata nell'omonimo viale della citt\u00e0. Si trova in prossimit\u00e0 delle facolt\u00e0 di Medicina e Ingegneria dell'Universit\u00e0 di Brescia. \u00c8 posta nel tratto in cui la linea \u00e8 in trincea.\nStoria.\nInaugurata il 3 novembre 2012, \u00e8 entrata in funzione il 2 marzo 2013.\nStrutture e impianti.\nLa stazione \u00e8 stata pensata per essere direttamente a servizio del polo universitario adiacente, dove si trovano le facolt\u00e0 di Ingegneria e Medicina dell'Universit\u00e0 degli Studi di Brescia, ma anche dell'area, densamente popolata, di viale Europa e via Antonio Schivardi. Nei pressi si trovano anche il Centro Universitario Sportivo (CUS), un campo da calcio e un campo di baseball, mentre pi\u00f9 a est, in via Domenico Bollani, si trovano anche il Seminario Diocesano della Diocesi di Brescia e l'Istituto A. Lunardi. Attorno al piazzale che circonda l'accesso vi sono i preesistenti parcheggi a raso delle due facolt\u00e0.\nInterscambi e collegamenti.\nNelle vicinanze della stazione effettuano fermata alcune linee urbane di superficie, gestite da Brescia Trasporti.\nServizi.\nLa stazione dispone di:"}
{"id": "4391950", "revid": "1243", "url": "https://it.wikipedia.org/wiki?curid=4391950", "title": "Mompiano (metropolitana di Brescia)", "text": "Mompiano \u00e8 una fermata della metropolitana di Brescia a servizio dell'omonimo quartiere. \u00c8 la terza stazione pi\u00f9 a nord della linea ed \u00e8 costruita in trincea.\nStoria.\nInaugurata il 3 novembre 2012, \u00e8 entrata in funzione il 2 marzo 2013, con l'inaugurazione di tutta l'infrastruttura cittadina.\nStrutture e impianti.\nLa stazione \u00e8 collocata al centro di un'area verde raggiungibile per mezzo di due percorsi pedonali. Ubicata in Piazzale Vivanti, oltre a trovarsi al centro di un'area densamente popolata e piena di servizi, si trova a circa un centinaio di metri a sud dello Stadio Mario Rigamonti, oltre il quale si estende il grande Parco Benedetto Castelli. A est si trova un ampio parcheggio preesistente. \u00c8 principalmente utilizzata dai residenti del quartiere, ma guadagna particolare valenza durante gli eventi sportivi allo stadio.\nInterscambi e collegamenti.\nNelle vicinanze della stazione effettua fermata una linea urbana di superficie, la 15, gestita da Brescia Trasporti.\nServizi.\nLa stazione dispone di:"}
{"id": "4391954", "revid": "287204", "url": "https://it.wikipedia.org/wiki?curid=4391954", "title": "Return to Planet Rock", "text": "Returh to Planet Rock \u00e8 un album di Afrika Bambaataa &amp; Soulsonic Force."}
{"id": "4391956", "revid": "47767", "url": "https://it.wikipedia.org/wiki?curid=4391956", "title": "Saurok", "text": ""}
{"id": "4391957", "revid": "124123", "url": "https://it.wikipedia.org/wiki?curid=4391957", "title": "James Douglas, VII conte di Douglas", "text": "La vita.\nJames Douglas nacque nel 1371 da Archibald Douglas, III conte di Douglas e da Joan di Moray (morta nel 1408circa) e la sua vita rimane avvolta nell'oscurit\u00e0 fino a che il fratello maggiore Archibald Douglas, IV conte di Douglas non viene sconfitto e catturato dagli inglesi a seguito della disfatta alla Battaglia di Humbleton Hill del 14 settembre 1402. A quel punto James assurse al rango di capo famiglia del Clan Douglas con l'incarico di preservare la loro influenza nel sud della Scozia, il suo successo permise ai Douglas di prosperare e quando, nel 1409, suo fratello venne liberato egli venne ricompensato assurgendo al ruolo di suo consigliere insieme a numerose terre e propriet\u00e0 fra cui il castello di Abercorn in cui James visse fino alla morte.\nAttorno al 1420 James ag\u00ec da contatto fra il fratello e Murdoch Stewart che stava agendo in qualit\u00e0 di reggente per il cugino Giacomo I di Scozia che era prigioniero degli inglesi. A dispetto del suo legame con gli Stewart, Murdoch era suo cognato, questo non gli imped\u00ec di schierarsi al fianco del re quando questi torn\u00f2 in patria nel 1424 o di sedere, l'anno seguente, nella giuria che condann\u00f2 Murdoch e due dei suoi figli di essere processati e giustiziati con l'accusa di aver volontariamente fallito nelle trattative di riscatto che avevano finito per far rimanere Giacomo I in mano agli inglesi per diciotto anni.\nGiacomo si dimostr\u00f2 riconoscente, nel 1426 gli conferm\u00f2 il possesso di tutte le sue terre, nel 1430 suo figlio maggiore venne creato cavaliere e nel 1435 egli venne fatto Sceriffo del Lanarkshire rafforzando la sua posizione fra i pi\u00f9 stretti seguaci del re che lo ricompens\u00f2 ulteriormente col titolo di Signore di Avondale.\nQuando nel 1437 Giacomo I venne assassinato James sostenne il nipote Archibald Douglas, V conte di Douglas (1390-26 giugno 1439) che divenne reggente per il giovane Giacomo II di Scozia fino alla morte avvenuta per malattia due anni pi\u00f9 tardi.\nLa morte di Archibald Douglas port\u00f2 a una sfortunata sequela di eventi che vide la malaccorta divisione del potere fra James, William Crichton (morto nel 1454) e Alexander Livingtson che culmin\u00f2 nella cosiddetta \"Black Dinner\" che ebbe luogo al Castello di Edimburgo. In quell'occasione il bis-nipote di James, William Douglas, VI conte di Douglas (1424circa-24 novembre 1440) e suo fratello David (prima del 1439-24 novembre 1440) vennero assassinati di fronte al re che allora aveva solo dieci anni.\nGli storici tendono a considerare questi tre uomini quali artefici del delitto tanto pi\u00f9 che a seguito della morte di William fu James a ereditare il titolo di Conte di Douglas.\nJames mor\u00ec tre anni pi\u00f9 tardi il 24 marzo 1443.\nMatrimonio e figli.\nIn prime nozze James spos\u00f2 Beatrice Stewart figlia di Robert Stewart da cui ebbe una figlia:\nIn seconde nozze James spos\u00f2 Beatrice Sinclair attorno al 1425 ed insieme ebbero:"}
