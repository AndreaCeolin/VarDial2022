{"id": "4350509", "revid": "1543377", "url": "https://it.wikipedia.org/wiki?curid=4350509", "title": "Vikings", "text": "Vikings \u00e8 una serie televisiva canadese e irlandese di genere storico creata e scritta da Michael Hirst, trasmessa dal 3 marzo 2013 al 3 marzo 2021 sulla rete televisiva canadese History per 89 episodi in sei stagioni. In Irlanda, la seconda parte della sesta e ultima stagione \u00e8 stata resa disponibile interamente su Prime Video il 30 dicembre 2020, in anteprima rispetto alla distribuzione originale canadese. Il sequel della serie \"\" debutter\u00e0 il 25 febbraio 2022 su Netflix.\nLa serie, ambientata nel IX secolo principalmente tra la Scandinavia e le isole britanniche, racconta in chiave romanzata le avventure del guerriero vichingo Ragnarr Lo\u00f0br\u00f3k, interpretato dall'attore australiano Travis Fimmel, e di altri personaggi storici come Lagertha, Rollone, Hrafna-Fl\u00f3ki Vilger\u00f0arson, Aelle II di Northumbria, Aslaug Sigurdsd\u00f3ttir, Bj\u00f6rn Ragnarsson, Egberto del Wessex, Horik I, Harald I di Norvegia, Halfdan il Nero, \u00cdvarr Ragnarsson, Etelvulfo del Wessex e Alfredo il Grande.\nIn Italia, la prima stagione \u00e8 stata trasmessa in prima visione da Rai 4, mentre le stagioni successive sono state pubblicate in esclusiva sui servizi di streaming on demand TIMvision e Prime Video.\nTrama.\nPrima stagione.\nRagnar \u00e8 presentato come un giovane fattore, pescatore e cacciatore vichingo che durante la stagione estiva, assieme ai suoi compaesani, saccheggia paesi stranieri uccidendo e schiavizzando senza piet\u00e0.\nSempre alla ricerca di nuove terre da depredare, per arricchirsi e accrescere il proprio prestigio personale di fronte agli dei e ai propri simili, egli diviene il primo della sua gente a navigare con successo verso occidente, attraversando le pericolose acque del mare del Nord. Convinto di avere un destino glorioso indicatogli dai suoi dei attraverso svariati segni naturali, che egli interpreta come benevolenti nei suoi confronti, raduna un gruppo di spietati e ambiziosi vichinghi, pronti a sfidare la legge del villaggio nel tentativo di conquistare con la forza denaro e gloria personale.\nLa prima caratteristica che distingue il protagonista dalla sua gente \u00e8 l'ambizione sostenuta da una primitiva sete di conoscenza, sempre comunque finalizzata alla conquista. Egli vive con la moglie Lagertha, una guerriera, e i figli Bjorn e Gyda. Con un suo amico, l'innovativo artigiano Floki, Ragnar costruisce in segreto un nuovo modello di nave pi\u00f9 lunga e veloce e sfida il governatore locale, il conte Haraldson, un uomo diffidente, tradizionale e avido, che governa lo jarldom con l'aiuto del suo consigliere Svein e dell'Indovino. Haraldson \u00e8 contrario alle ardite proposte di Ragnar, ma il giovane vichingo parte comunque per l'inesplorato sud-ovest, scatenando cos\u00ec una malcelata ostilit\u00e0 da parte del conte, che lo vede come un avversario politico.\nTra l'equipaggio di Ragnar vi \u00e8 suo fratello Rollo, figura imponente e grande guerriero. Rollo brama la moglie di Ragnar e prova una forte invidia per il fratello. Infatti, mentre quest'ultimo persegue fermamente le sue ambizioni, Rollo cerca di affrontare una gelosia che mette alla prova la sua maturit\u00e0 e pianta i semi del risentimento.\nL'imbarcazione di Ragnar dotata di un unico esemplare di bussola solare si rivela una potente risorsa, in quanto conduce i razziatori vichinghi sulle coste del regno inglese della Northumbria. Un monastero viene facilmente attaccato ed espugnato con una brutalit\u00e0 implacabile, emblematica di tutte le incursioni vichinghe. Gli \"uomini del nord\" lasciano l'isola con un bottino di ricchezze e schiavi, tra i quali vi \u00e8 il monaco Athelstan, la cui enigmatica devozione alla fede cristiana instilla in Ragnar molta curiosit\u00e0. Ritornato in patria, a Kattegat, l'equipaggio viene fermato da Haraldson, il quale pretende che la maggior parte delle ricchezze vada a lui. Ragnar non pu\u00f2 far altro che accettare, ma riesce comunque a prendere Athelstan come suo servo. Una seconda spedizione provoca non soltanto l'inimicizia con re Aelle II di Northumbria, ma innesca anche una serie di scontri sempre pi\u00f9 violenti con l'autocratico Haraldson, il quale accetta di duellare con Ragnar. Quest'ultimo lo uccide e diventa il nuovo conte. La moglie di Haraldson, Siggy, rimane dunque vedova e decide di lasciare Kattegat dopo aver ucciso il conte Bjarni, un anziano signore scelto da Haraldson come marito di sua figlia Thyri. Rollo, per\u00f2, dice a Siggy che potr\u00e0 restare e le promette che nessuno far\u00e0 del male a lei o a sua figlia.\nArrivata l'estate, il conte Ragnar torna in Northumbria per continuare le razzie, ma questa volta re Aelle risponde agli attacchi inviando suo fratello a capo di un esercito. Ragnar e i suoi uomini riescono a prevalere e a incontrare il re per stipulare un accordo. Rollo accetta di venire battezzato e dopo altri scontri Ragnar riesce a ottenere un bottino da Aelle. Nel frattempo, Lagertha perde il bambino che aveva in grembo.\nDurante un viaggio al tempio di Uppsala, luogo sacro dove molti clan vichinghi si riuniscono ogni nove anni per compiere sacrifici umani e animali. Durante il soggiorno nello jarldom di Borg, situato nello G\u00f6taland in Svezia, Ragnar viene sedotto dalla principessa Aslaug, la quale rimane incinta. Nel frattempo, a Kattegat una misteriosa epidemia devasta il villaggio, uccidendo Gyda e Thyri. L'invidioso e ambizioso Rollo, invece, viene convinto dallo jarl Borg a schierarsi con lui contro suo fratello Ragnar e re Horik, in modo da ottenere la propria gloria.\nSeconda stagione.\nLa battaglia tra re Horik e lo jarl Borg ha inizio. Rollo, amareggiato e furioso, combatte e uccide molti dei suoi ex compagni, ma giunto di fronte al fratello si arrende. Successivamente, durante una tregua, Ragnar, re Horik e lo jarl Borg si accordano e decidono di unire le loro forze per razziare i regni inglesi. Rollo viene condotto a Kattegat e processato per tradimento, ma Ragnar corrompe il Maestro delle Leggi e lo salva dalla pena di morte. Poco tempo dopo, la principessa Aslaug arriva nello jarldom di Ragnar, incinta del figlio del conte. Umiliata, Lagertha lascia Ragnar, portando con s\u00e9 il figlio Bjorn.\nQuattro anni dopo, Aslaug e Ragnar governano e crescono i loro figli, Hvitserk e Ubbe. A causa dei suoi peccati, Rollo passa i suoi giorni nell'oscurit\u00e0 e nell'autodistruzione e sebbene non possa pi\u00f9 razziare, Ragnar lo perdona. Re Horik decide di escludere lo jarl Borg dalle razzie per motivi personali, Ragnar lo informa e l'uomo se ne va arrabbiato e offeso. La flotta parte verso la Northumbria, ma una tempesta porta le navi pi\u00f9 a sud, e l'orda giunge nel Wessex, regno governato dallo spietato re Ecbert. I vichinghi iniziano a saccheggiare i centri abitati e Athelstan, ora un guerriero, trova difficile convivere pienamente con la brutalit\u00e0 dei suoi compagni e resta profondamente turbato. Lagertha si \u00e8 risposata con lo jarl Sigvard, un uomo potente ma violento che un ormai adolescente Bjorn detesta. Nel frattempo, Aslaug d\u00e0 alla luce il suo terzo figlio, Sigurd. Lo jarl Borg vuole vendicarsi di Ragnar per la sua pochezza dimostrata nella disputa con re Horik e quindi attacca Kattegat. Rollo, rimasto in patria a difendere il villaggio, viene sconfitto e costretto a fuggire in una fattoria remota con Siggy, Aslaug e i bambini. Mentre Ragnar e re Ecbert iniziano a negoziare, lo jarl Borg si dichiara sovrano delle terre conquistate. Ragnar \u00e8 quindi costretto a tornare a casa. Athelstan rimane con re Horik e dopo essere stato catturato dai soldati del Wessex, viene condannato a morte come apostata. Mentre sta per essere crocifisso, per\u00f2, viene risparmiato da re Ecbert. Ragnar trova Rollo, ma i due non hanno abbastanza guerrieri per riconquistare il villaggio. Lagertha e Bjorn, venuti a conoscenza della situazione di Ragnar, corrono in suo aiuto con le forze armate dello jarl Sigvard. Sebbene una profezia di Aslaug preannunci che un'unione carnale tra lei e Ragnar in quel momento potrebbe far nascere un mostro, il desiderio dell'uomo \u00e8 incontenibile.\nPer portare lo jarl Borg allo scoperto, Ragnar decide di distruggere i magazzini di grano assieme a Bjorn. Borg esce dal villaggio con i suoi uomini e cade nella trappola di Ragnar e Lagertha. Questi ultimi riescono a prevalere, ma Borg riesce a fuggire. Athelstan, ora al servizio di Ecbert, \u00e8 turbato e diviso circa la sua fede. Ragnar capisce di essere ancora innamorato di Lagertha, ma lei lo rifiuta nuovamente e torna da Sigvard, lasciando per\u00f2 Bjorn con il padre. Aslaug d\u00e0 alla luce Ivar, un bambino storpio. Re Horik torna a Kattegat, cacciato dal Wessex da re Ecbert. In cerca di vendetta, Horik chiede aiuto a Ragnar, ma vuole che lo jarl Borg si unisca a loro. Rollo viene quindi inviato come emissario nel G\u00f6taland a negoziare. Athelstan diventa un confidente prezioso di re Ecbert, il quale gli chiede di tradurre alcune pergamene romane. Lagertha torna da suo marito, il quale riprende a umiliarla. In uno scatto d'ira, la donna lo uccide, diventando jarl di Hedeby. Lo jarl Borg torna a Kattegat, dove le sue forze vengono bruciate vive per vendetta e lui viene preso prigioniero in attesa dell'esecuzione dell'aquila di sangue. Ragnar posticipa l'esecuzione su richiesta di re Horik, il quale intende prima trovare alleati alternativi. Re Ecbert forgia un'alleanza con un vecchio nemico di Ragnar, re Aelle di Northumbria. Ragnar riceve il sostegno e le navi dello jarl Ingstad, che si rivela essere Lagertha. Ottenute le forze armate necessarie a tornare nel Wessex, Ragnar esegue l'aquila di sangue sullo jarl Borg. Bjorn si innamora della schiava \u00deorunn e in seguito la libera.\nSbarcata nel Wessex, l'orda vichinga si ritrova a combattere contro gli eserciti di re Ecbert e re Aelle. Rollo viene gravemente ferito in battaglia e, trovato da Athelstan, viene curato. Alcuni uomini di Ragnar vengono messi al servizio del regno di Mercia, il cui trono viene rivendicato dalla principessa Kwenthrith. Athelstan decide di tornare a Kattegat su richiesta di Ragnar. La moglie di Floki, Helga, d\u00e0 alla luce una figlia di nome Angrboda. La tensione tra Horik e Ragnar aumenta e il re complotta per uccidere il conte e tutta la sua famiglia. Horik pensa che Floki e Siggy siano dalla sua parte, ma quando attacca Ragnar, il re si rende conto che quest'ultimo era pronto a reagire da tempo. Ragnar uccide violentemente Horik e gran parte della sua famiglia e, avendo ottenuto la sua spada, diventa re egli stesso.\nTerza stagione.\nLagertha lascia lo jarldom di Hedeby nelle mani di Kalf, un suo uomo fidato, per unirsi a Ragnar nella nuova spedizione nel Wessex. I vichinghi si dividono nuovamente: Rollo lascia Siggy, Ragnar affida i suoi figli a Aslaug, Floki saluta Helga e sua figlia. Partono anche Athelstan, Torstein e \u00deorunn, decisa a seguire Bjorn in battaglia. Arrivato da re Ecbert, Ragnar scopre che gli uomini andati a combattere in Mercia non sono riusciti a riconquistare il trono per la principessa Kwenthrith. Ecbert, dunque, chiede che Ragnar e i suoi uomini aiutino la principessa a sconfiggere re Brihtwulf e il principe Burgred (zio e fratello di Kwenthrith); in cambio egli offrir\u00e0 loro delle terre dove potranno stabilirsi. Ragnar, Aethelwulf e Kwenthrith si recano in Mercia e sconfiggono il nemico, uccidendo Brihtwulf e mettendo in fuga Burgred. Quest'ultimo viene raggiunto successivamente dalle forze congiunte di Ragnar e Aethelwulf, che annientano il suo esercito e lo catturano dopo una battaglia violentissima, durante la quale Torstein perde la vita e \u00deorunn rimane gravemente ferita al volto. Nel frattempo, Ecbert aiuta Lagertha e Athelstan a colonizzare le terre promesse e li invita persino a corte. Lagertha va a letto con il re, mentre Athelstan riceve le attenzioni della principessa Judith, la quale finisce per avere un rapporto carnale con l'uomo.\nA Hedeby, Kalf si allea con Einar per istigare la popolazione dello jarldom contro Lagertha e farsi nominare conte. A loro si uniscono in seguito anche Erlendur e Torvi. A Kattegat, Aslaug, Helga e Siggy ricevono la visita di Harbard, un vagabondo la cui permanenza porta al sacrificio di Siggy, la quale salva Ubbe e Hvitserk dall'annegamento in un lago ghiacciato. Dopo la vittoria in Mercia, l'esercito congiunto di sassoni e vichinghi ritorna nel Wessex per i festeggiamenti. In quella occasione, Kwenthrith avvelena il fratello e si proclama regina indiscussa della Mercia. Ragnar, Lagertha e Athelstan tornano a Kattegat, insieme a Rollo, Floki, Bjorn e \u00deorunn. Sbarcati, la regina Aslaug li informa della morte di Siggy. Lagertha riceve la notizia del tradimento di Kalf e torna a Hedeby con Ragnar. Quest'ultimo propone di unire le forze per una spedizione a Parigi e Lagertha, nonostante sia furiosa con Kalf, decide di rimandare la sua vendetta. Ragnar scopre l'infedelt\u00e0 di Aslaug con Harbard e Rollo riceve conforto da Bjorn. Nel Wessex, Ecbert induce indirettamente i suoi nobili ad attaccare l'insediamento vichingo, cos\u00ec da rimproverarli e liberarsi di loro. La principessa Judith d\u00e0 alla luce Alfred, il figlio di Athelstan, e viene processata per adulterio. Ecbert le salva la vita e, in cambio, le chiede di diventare sua amante. A Kattegat \u00deorunn d\u00e0 alla luce la figlia concepita con Bjorn, il quale decider\u00e0 di dare alla piccola il nome della defunta Siggy. Intanto Ragnar viene a sapere del tradimento di Ecbert e si isola con Athelstan, il quale, nel frattempo, ha ritrovato la sua fede cristiana. Il fatto rende furioso Floki, che si reca a Kattegat di nascosto e assassina l'ex monaco. Distrutto dal dolore, Ragnar si chiude in se stesso e organizza l'attacco a Parigi. A lui si uniscono Kalf, Lagertha, Erlendur e il conte Sigfried. La flotta parte per la foce della Senna, seguendo le indicazioni di Sinric, un vagabondo franco. Helga parte insieme a Floki e Rollo.\nRaggiunta Parigi, i vichinghi si accampano sulle rive del fiume e si preparano all'attacco della citt\u00e0. Floki costruisce le torri d'assedio, mentre gli altri decidono di dividere le forze in due armate: la prima, guidata da Rollo e Ragnar, attaccher\u00e0 le mura dall'acqua, mentre la seconda, comandata da Lagertha, Kalf, Erlendur e Sigfried, attaccher\u00e0 il ponte coperto che connette l'isola di Parigi alla sponda della Senna. Nel Wessex, re Ecbert invia Aethelwulf dalla regina Kwenthrith con l'ordine di porre fine ai suoi attacchi contro i nobili locali e di firmare un documento di sottomissione del regno di Mercia a quello del Wessex. La donna non intende piegarsi e assicura a Aethelwulf che Magnus, il neonato che la regina sostiene sia figlio suo e di Ragnar, le assicura il sostegno dei vichinghi. Aethelwulf la informa quindi che, a seguito della distruzione dell'insediamento vichingo, il Wessex \u00e8 in guerra con Ragnar. A Parigi, l'imperatore Carlo della Franchia Occidentale incarica il conte Oddone di difendere la citt\u00e0. La principessa Gisla \u00e8 determinata a proteggere i sudditi a tutti i costi, e incoraggia le truppe sulle mura di Parigi con l'orifiamma di San Denis.\nGrazie alla determinazione dei difensori franchi e alla scarsa perizia dei Vichinghi nelle tecniche d'assedio, l'assalto a Parigi si rivela un fallimento e molti uomini cadono in battaglia. Ragnar aveva deliberatamente lasciato il comando a Floki poich\u00e9, sospettando che fosse il responsabile della morte del suo amico, intendeva vederlo in crisi con la sua fede. Il piano funziona e Floki inizia a delirare e a mettersi in discussione. Bjorn e Ragnar rimangono feriti durante l'attacco e le condizioni del re in particolare peggiorano. A Kattegat, \u00deorunn lascia la figlia Siggy alle cure di Aslaug, prima di lasciare il villaggio. A Parigi, ulteriori attacchi dei vichinghi alla citt\u00e0 falliscono miseramente grazie alle poderose difese cittadine, ma all'interno delle mura la popolazione soffre di fame ed epidemia. L'imperatore si dimostra un uomo poco coraggioso e il destino della citt\u00e0 \u00e8 nelle mani del conte Oddone e della principessa Gisla. Tornato nel Wessex, Aethelwulf informa il padre di essere riuscito a farsi firmare l'accordo con la Mercia. Ecbert, invece, rivela il suo ultimo piano: \u00e8 intenzionato ad assassinare re Aelle di Northumbria. Nonostante i suoi uomini non siano d'accordo, Ragnar accetta un compromesso con i franchi: 5760 libbre d'oro in cambio della ritirata dei vichinghi. Ragnar ottiene, inoltre, il battesimo e una sepoltura all'interno delle mura, essendo prossimo alla morte per le sue ferite. Una volta deceduto, Ragnar viene salutato da Rollo, che confessa di essere sempre stato invidioso di lui, Lagertha, che confessa il suo amore per l'uomo, e Floki, che confessa di aver ucciso Athelstan. La bara viene condotta fino all'interno della cattedrale, dove si apre d'improvviso e dalla quale esce Ragnar. Quest'ultimo, minacciando di tagliare la gola alla principessa Gisla, obbliga i franchi ad aprire le porte della citt\u00e0. Alcuni quartieri di Parigi vengono saccheggiati ma gran parte della citt\u00e0, della popolazione e il Re sono salvi grazie alla resistenza delle truppe di Oddone. Dopo la parziale vittoria ottenuta con l'inganno, costata peraltro parecchio sangue vichingo, la maggior parte degli invasori lascia Parigi con Ragnar, mentre una piccola parte dell'esercito, comandata da Rollo, resta a controllare l'accampamento. L'imperatore Carlo propone a Rollo di sposare sua figlia Gisla e di proteggere la citt\u00e0 contro il prossimo attacco di Ragnar. Rollo accetta, nonostante Gisla sia contraria. Nel frattempo, Ragnar, in viaggio verso casa, chiede a Floki di avvicinarsi e lo accusa di aver ucciso Athelstan.\nQuarta stagione.\nPrima parte.\nA Kattegat, Bjorn accusa pubblicamente Floki dell'omicidio di Athelstan e lo fa incatenare nell'attesa che Ragnar si riprenda e decida la punizione finale. Una volta ristabilito, in seguito a un suo tentativo di fuga reso possibile dalla moglie Helga, Ragnar imprigiona Floki in una caverna, lo lega e lo costringe a subire sulla fronte il gocciolio di una stalattite; in seguito, quando scopre che la figlia Angrboda \u00e8 morta, lo libera. Nel frattempo, Bjorn lascia la citt\u00e0 per passare l'inverno da solo in un capanno nei boschi, mentre i rapporti fra Ragnar e Aslaug sono sempre pi\u00f9 tesi, al punto che Ragnar si avvicina alla nuova schiava Yidu. Nonostante sia inverno, una flotta vichinga sbarca a Kattegat e il suo capo, re Harald Bellachioma, chiede di conoscere Ragnar per partecipare alla prossima incursione di Parigi.\nA Hedeby, il conte Kalf annuncia di amare Lagertha e di voler regnare con lei, facendo uccidere anche i dissidenti a questa decisione. Ma poi, di nascosto, ingaggia un sicario assieme a Erlendur per uccidere Bjorn. Bjorn per\u00f2 ha la meglio sul sicario e lo uccide, anche se non riesce a scoprire i nomi dei mandanti. Poi si reca da Torvi, moglie di Erlendur, per chiederle di seguirlo e lei accetta. Successivamente, Lagertha uccide Kalf il giorno delle loro nozze per averle sottratto la contea a suo tempo.\nNel Wessex, re Ecbert conquista l'amore di sua nuora Judith e sconfigge i nobili di Mercia, ribellatisi a Kwenthrith, ottenendo il controllo della regione. Proclamandosi per\u00f2 come unico re di Wessex e Mercia, si inimica re Aelle e soprattutto Kwenthrith. Questa, infatti, tenta di accoltellare Ecbert, ma Judith uccide la donna prima che possa fargli del male. \nA Parigi, Rollo conquista l'amore di Gisla e consiglia il conte Oddone di far costruire dei forti in punti strategici della Senna per respingere efficacemente altre incursioni vichinghe. Oddone accetta, ma teme la crescente importanza di Rollo agli occhi di Gisla e dell'imperatore, che giudica un debole e un codardo.\nAlla fine dell'inverno, Ragnar organizza una nuova spedizione a Parigi, ma i vichinghi vengono respinti dai franchi grazie ai forti di Rollo. Oddone cerca di sminuire Rollo agli occhi dell'imperatore, ma finisce per inimicarsi sempre di pi\u00f9 il sovrano, che lo condanna a morte per tradimento. Erlendur, invece, ordina a Torvi di uccidere Bjorn, ma alla fine \u00e8 lei a uccidere Erlendur. In difficolt\u00e0, Ragnar cambia tattica: fa issare e trasportare di nascosto le sue navi sulla terraferma in modo da aggirare i forti. I franchi al comando di Rollo, per\u00f2, respingono comunque Ragnar, che \u00e8 costretto alla ritirata. A Kattegat, anni dopo l'assedio di Parigi, un messaggero inglese annuncia l'esistenza di Magnus, figlio di Ragnar e Kwenthrith. Parlando col messaggero, Aslaug e Bjorn scoprono che la colonia vichinga nel Wessex non esiste pi\u00f9 da tempo e comprendono che Ragnar, di cui non si hanno pi\u00f9 notizie dall'attacco di Parigi, a suo tempo, aveva messo la notizia a tacere.\nSeconda parte.\nRagnar, tornato a Kattegat, si guadagna l'ostilit\u00e0 del popolo e dei figli che ha abbandonato, ma nonostante ci\u00f2 essi non lo vogliono uccidere anche se questo li farebbe diventare re di diritto. Ragnar dice addio a tutti i suoi cari e tenta di suicidarsi, ma al momento di farlo la corda usata per impiccarsi si spezza e capisce cos\u00ec che gli dei non hanno ancora finito con lui, gli resta ancora una cosa da fare, redimersi per aver mentito sull'insediamento nel Wessex e vendicarli. Quando Ragnar propone di vendicarsi riesce a ottenere solo due navi con pochi uomini, e solo perch\u00e9 ricompensati in oro. Persino i suoi figli si rifiutano di seguirlo, eccetto Ivar, stufo di essere continuamente sminuito da tutti e trattato come un bambino dalla madre. La maggior parte dei vichinghi, infatti, segue Bjorn, pronto a saccheggiare il mar Mediterraneo con l'aiuto di re Harald e il fratello Halfdan. Ubbe libera la schiava Margrethe e la sposa. Dopo la partenza di Ragnar e Ivar, Lagertha attacca Kattegat, uccidendo cos\u00ec Aslaug per averle rubato il marito e il futuro, e diventando cos\u00ec la nuova regina.\nNel frattempo, la spedizione di Ragnar fa naufragio: solo lui e Ivar raggiungono vivi il Wessex. Bjorn e Hvitserk devono far s\u00ec che le navi dei franchi li lascino passare per andare a sud, e per farlo vanno da Rollo, che stanco della vita a palazzo e felice di aver incontrato nuovamente Bjorn decide di farli passare a patto che lui venga con loro, come ai vecchi tempi. Ivar e Ragnar raggiungono il palazzo di re Ecbert. Questo consegna Ragnar a re Aelle sapendo che lo uccider\u00e0, mentre fa scortare Ivar a casa. Inoltre, Aethelwulf scaccia Magnus quando Ragnar nega di essere suo padre, abbandonando il bambino da solo e impedendogli di tornare in citt\u00e0. Bjorn e i suoi uomini, invece, saccheggiano le coste spagnole assieme a Rollo. Qui Helga trova una bambina resa orfana da Harald durante lo scontro e decide di adottarla considerando un modo che gli dei hanno per ridarle la figlia che aveva perso anni or sono. Ragnar capisce che i suoi figli lo vendicheranno e cos\u00ec facendo ha ottenuto la redenzione che stava cercando. Re Aelle lo tortura e infine uccide, gettandolo in un buco pieno di serpenti. Odino avvisa tutti i figli di Ragnar che loro padre \u00e8 morto. Quando Ivar torna scopre dell'omicidio della madre e convince il fratello Ubbe e Sigurd a uccidere Lagertha insieme, ma l'improvviso ritorno di Bjorn e Hvitserk a Kattegat impedisce loro di vendicarsi. Margrethe, un tempo schiava e ora donna libera e sposa di un famoso guerriero ambisce a divenire regina ma Ubbe sa di non poter uccidere Lagertha senza adirare Bjorn. Intanto Helga prova a crescere la ragazzina rapita dalla Spagna anche se questa \u00e8 terrorizzata dal mondo estraneo e crudele che la circonda.\nBjorn organizza una spedizione punitiva contro re Aelle e re Ecbert, alleandosi con tutte le contee e i regni vichinghi disponibili. Harald si unisce alla grande armata, incontrando cos\u00ec la donna per cui aveva deciso di diventare re dei norreni, ma ella lo aveva gi\u00e0 dimenticato e si era risposata. Harald decide di non rinunciare al suo sogno e capisce di poter approfittare dell'assenza delle forze dei figli di Ragnar per conquistare Kattegat, chiedendo a un certo conte Egil, suo alleato, di attaccare dopo la loro partenza. Il tradimento e la successiva morte di Ragnar hanno colpito profondamente Ecbert, che decide di preparare Alfred a succedergli come re. La grande armata norrena sbarca in Northumbria e sconfigge rapidamente re Aelle, il quale viene condannato a morte per aquila di sangue, eseguita appunto dai figli di Ragnar proprio dove quest'ultimo era stato ucciso. Harald, geloso, uccide il marito della sua amata che di conseguenza tenta di assassinarlo, ma viene fermata da Halfdan. Poi i vichinghi invadono il Wessex sconfiggendo le forze guidate da Aethelwulf, che al suo ritorno viene incoronato re da suo padre prima di far evacuare la citt\u00e0. I vichinghi catturano Ecbert, che cede loro il controllo dei propri territori in cambio della possibilit\u00e0 di suicidarsi. I norreni accettano, ma ignorano che quei territori appartengono in realt\u00e0 a Aethelwulf, ordinato re di Wessex e Mercia prima del loro arrivo, dopodich\u00e9 Ecbert si suicida.\nA Kattegat, intanto, il conte Egil attacca la citt\u00e0, ma Lagertha lo sconfigge con l'aiuto di Torvi e Astrid e lo tortura, scoprendo che il mandante dell'attacco \u00e8 in realt\u00e0 re Harald. Nel Wessex, invece, la ragazzina rapita da Helga \u00e8 terrorizzata e traumatizzata dagli scontri e le violenze che la circondano, a tal punto che uccide Helga e poi si toglie la vita. Floki seppellisce la sua amata, capendo per\u00f2 di non avere pi\u00f9 motivi per vivere. Dopo la presa del Wessex i vichinghi festeggiano la vittoria in nome di Ragnar, ma Floki, distrutto dalla morte di sua moglie Helga, decide di andarsene. Bjorn esprime il desiderio di continuare a esplorare il Mediterraneo, e Halfdan sceglie di unirsi a lui, con l'approvazione di Harald che crede che il fratello lo uccider\u00e0 mentre lui andr\u00e0 a Kattegat, convinto che ormai sia stata presa dal suo alleato Egil. Ivar accusa Bjorn di voler separare la loro grande armata, mentre Sigurd lo deride dicendogli che non \u00e8 nemmeno un guerriero, e non figlio di Ragnar quanto gli altri. Quando Ivar risponde a tono, Sigurd gli dice che non lo seguir\u00e0 nessuno come leader, nessuno lo ama, l'unica persona ad averlo fatto era sua madre che ora \u00e8 morta. Dopo queste parole Ivar uccide suo fratello davanti a tutti in un impeto d'ira, pentendosene immediatamente. Nel frattempo, a sud, un nuovo nemico, il vescovo sassone Heahmund, si prepara ad affrontare i vichinghi.\nQuinta stagione.\nPrima parte.\nDopo la morte di Sigurd, che ha accresciuto il rancore di Ubbe e Hvitserk nei confronti di Ivar, i vichinghi, convinti da quest'ultimo, attaccano e conquistano York per avere una roccaforte vicino al mare. Nel frattempo Bjorn abbandona l'Inghilterra per realizzare il suo sogno di vedere il Mediterraneo, accompagnato da Halfdan che, anzich\u00e9 usare questa occasione per tener d'occhio Bjorn, come vorrebbe suo fratello Harald, decide di abbandonare quei propositi di conquista e gloria, che non gli erano mai appartenuti, e scegliere di percorrere un nuovo cammino, assieme al figlio di Ragnar. Floki, invece, salpa solitario senza strumenti di navigazione, lasciandosi guidare dai venti. Nel Wessex, mentre re Aethelwulf e la famiglia vivono in un villaggio nascosto nelle paludi assieme a Alfred, malato, il vescovo Heahmund arriva alla residenza del defunto re Ecbert e ne celebra il funerale per poi riprendersi la citt\u00e0 e spargere la voce nel regno, per ritrovare la famiglia reale. Harald, intanto, torna a Kattegat convinto che i suoi uomini l'abbiano conquistata spodestando la regina Lagertha, la quale per\u00f2, ancora al potere, lo fa arrestare. In seguito Harald, dopo aver proposto senza successo a Lagertha di diventare sua moglie, riesce a scappare da Kattegat, portando con s\u00e9 Astrid. A York Ivar si fa costruire delle armature rigide per le gambe che gli permettono di stare in piedi. Nel Wessex la famiglia reale e il seguito incontrano il vescovo Heahmund e decidono di temporeggiare per attendere l'arrivo degli uomini di Northumbria, terra natia di Judith, per poi riprendersi la citt\u00e0 di York.\nAlcuni uomini di Harald, ancora infiltrati a Kattegat, lo liberano e rapiscono Astrid prima che dia l'allarme. L'assedio, la fuga di re Harald e il rapimento di Astrid vengono usate come motivazioni da Margrethe per diffondere voci su come Lagertha stia perdendo il controllo in quanto reggente, ma Torvi rimane fedele alla sua regina. Floki attracca in una terra disabitata e, febbricitante, ingerisce dei funghi che gli procurano delle visioni. Una ferita infetta procuratasi durante una caduta scompare dopo una sua preghiera, e da questo si convince di essere arrivato a Asgard, la terra degli dei. I sassoni attaccano York sfruttando una falla nelle difese di cui Ivar era gi\u00e0 a conoscenza. L'intera citt\u00e0 era infatti stata trasformata in un labirinto di trappole, e al momento del confronto i Sassoni rimangono spodestati e terrorizzati dal Senz'ossa, che per questo e per il suo piano che fece conquistare la citt\u00e0 in precedenza riconquista la sua fama agli occhi della grande armata. Floki decide di ripercorrere il tragitto e tornare a Kattegat per radunare i fedeli e parlare loro della terra che ha scoperto. In Norvegia re Harald \u00e8 intento a sposare Astrid e conquistare Kattegat. \nUbbe e Hvitserk, vista la posizione di vantaggio, decidono di negoziare con i Sassoni all'insaputa di Ivar, contrario a ci\u00f2. I due vengono malmenati e ricacciati indietro. Allora Ivar, a causa del loro fallimento e del fatto che lo avevano tenuto all'oscuro, chiede il comando del grande esercito. Ubbe rifiuta e torna a Kattegat; Hvitserk, indeciso, sceglie all'ultimo di stare a combattere con Ivar. Nel Mediterraneo Bjorn giunge al Golfo di Cadice dove si finge un mercante norreno, che viene assunto da un signore locale, tale Euphimius, come guardia del corpo assieme a Halfdan e agli altri. Euphimius fu accusato del rapimento di una giovane suora, e organizz\u00f2 una rivolta contro l'imperatore bizantino, autoproclamandosi il capo a Siracusa, con l'aiuto degli arabi di Ifriqiya. Harald torna in Norvegia dai suoi sudditi, deciso a divenire re, e sceglie di prendere Astrid come sua regina promettendole il potere.\nIvar incontra una schiava con l'intento di sacrificarla per ottenere il favore degli dei nelle future battaglie, ma essa confessa di vedere in Ivar un prescelto dagli dei e lo bacia. Ivar decide di risparmiarla. Ubbe ritorna a Kattegat, dove dice a Lagertha che Ivar ha ancora intenzione di vendicare la morte di sua madre. Margrethe cerca di convincere Ubbe della debolezza di Lagertha, dicendogli che se la uccidesse prima di Ivar loro due diverrebbero re e regina di Kattegat. Re Aethelwulf e il vescovo Heahmund circondano York per tagliare gli approvvigionamenti in modo da affamare i vichinghi. Bjorn e Halfdan seguono Euphimius in Africa assieme alla giovane suora rapita, Cassia, per incontrare un signore della guerra di nome Zidayat Allah, alleato di Euphimius. Halfdan scopre che la vita \u00e8 molto pi\u00f9 che una continua conquista per il potere come voleva suo fratello Harald, e per questo ringrazia Bjorn. I vichinghi convincono i Sassoni di avere abbandonato la citt\u00e0, e il re fa entrare la sua armata senza trovarli. Heahmund si accorge che qualcosa non va ma prima di poter fare qualcosa, la gente ritorna entro le mura per andare alle loro case. In quell'istante gli uomini di Ivar e Hvitserk escono dalle fogne e sconfiggono i Sassoni, che si ritirano lasciando indietro Heahmund. Ivar vede il vescovo combattere e, affascinato dalle sue doti, decide di risparmiarlo. Arrivati in Africa, Euphimius viene ucciso da Zidayat che voleva riconquistare il favore dell'imperatore e prendersi Cassia. Fatto ci\u00f2, ordina di giustiziare i vichinghi che per\u00f2 fuggono nel deserto verso la costa. Ivar fa Heahmund prigioniero, dicendogli che vorrebbe essere forte come lui e che ammira la sua forza. Floki torna a Kattegat convincendo dei fedeli a seguirlo, contrariamente a quanto ordinato da Lagertha che ha bisogno di uomini per l'imminente battaglia contro le forze di Ivar. \nIvar si reca da re Harald convincendolo a unire le forze per conquistare Kattegat, mentre Hvitserk inizia a dubitare della scelta presa, unendosi a Ivar e abbandonando Ubbe. Astrid convince Harald di essergli fedele, mentre paga dei pescatori per avvertire Lagertha, ma questi ultimi pretendono un rapporto sessuale con lei in cambio del loro silenzio e la violentano. Bjorn torna a Kattegat assieme a Halfdan, che decide di restare al fianco di Bjorn, che decide di lasciare Torvi, non provando pi\u00f9 per lei quel che provava in precedenza. Floki arriva nuovamente in Islanda dove per\u00f2 i fedeli si sentono ingannati non riuscendo a trovare i beni necessari a sopravvivere. Lagertha chiede aiuto ai loro alleati del nord per la guerra, i Sami, la cui principessa si invaghisce di Bjorn. Heahmund decide di combattere per Ivar, affermando che non gli importa da che lato si trovi, visto che uccidere pagani non \u00e8 peccato; tuttavia si domanda perch\u00e9 il suo dio lo spinga in quella direzione. I Sami accettano di assistere Lagertha, e la loro principessa, Snaefrid, viene promessa in sposa a Bjorn. Ubbe nel frattempo bacia Torvi, mentre le armate si preparano a combattere. Margrethe, tradita e ormai conscia che Ubbe non voglia uccidere Lagertha, scopre dal veggente di non poter avere figli. Le difficolt\u00e0 della terra inaspriscono gli animi dei fedeli portati da Floki in Islanda, che cominciano ad accusarlo di averli ingannati e riaccendono vecchi rancori dividendo il gruppo in due. \nLagertha e Bjorn, informati da Astrid del momento esatto in cui Ivar e Harald attaccheranno, raduna le armate e li incontrano sul campo, dove per\u00f2 Ivar rifiuta di evitare una battaglia, ossessionato dal desiderio di vendicare la madre e uccidere la regina. Le forze si scontrano in battaglia, gli uomini di Harald vengono sconfitti poich\u00e9 Ivar ha allontanato le forze col pretesto di andare alle navi, convincendo il re che Lagertha avrebbe potuto approfittarne per distruggerle tagliando loro la fuga. Nello scontro, Heahmund rimane ferito e viene preso prigioniero da Lagertha. Dopo la battaglia Hvitserk decide di provare a chiedere a loro zio Rollo degli uomini, cos\u00ec parte per la Francia. Astrid rivela a Harald di essere incinta, mentre Heahmund, nel campo di Lagertha, le confessa di essere tentato di peccare poich\u00e9 non ha mai incontrato una donna come lei. Lagertha gli risponde che forse se il suo dio lo ha portato l\u00ec allora non \u00e8 contro la sua volont\u00e0. Floki decide di costruire un altare, ma le tensioni del gruppo continuano a imperversare fino al punto in cui l'altare viene distrutto e un giovane rimane ucciso nella rissa che ne scaturisce. Margrethe continua a curare i figli di Torvi e Bjorn ma esprime il desiderio di ucciderli per avvicinare Ubbe al trono, per\u00f2 il veggente le rivela che Ubbe non diventer\u00e0 mai re di Kattegat. Nel Wessex intanto, re Aethelwulf muore e nonostante a Aethelred spetti il trono, la madre Judith lo convince a lasciare che sia Alfred a sedervi, poich\u00e9 \u00e8 meglio preparato per il compito. Floki decide di offrirsi in sacrificio per impedire che i due gruppi inizino a uccidersi l'un l'altro cominciando un ciclo di vendette e spargimenti di sangue. Alfred viene incoronato re, anche se senza il completo supporto dei lord che preferivano Aethelred in quanto guerriero. Hvitserk arriva con gli uomini di Rollo, che come condizione ha chiesto di risparmiare la vita a Bjorn.\nIvar, avendo lasciato indietro le sue forze e ora assistito dai Franchi, \u00e8 in posizione di vantaggio e decide di attaccare. Nella battaglia finale Harald uccide il fratello Halfdan, mentre Ubbe non riesce a fare lo stesso con Hvitserk. Torvi perde il figlio Guthrum per mano di Hvitserk, dopodich\u00e9 Astrid, divorata dai sensi di colpa ed essendo rimasta incinta dopo lo stupro attacca Lagertha che, per evitare il colpo, \u00e8 costretta a ucciderla. La principessa e il re dei Sami perdono la vita nello scontro. Ivar attacca in forze costringendo le forze di Lagertha ad abbandonare il campo, la donna per\u00f2 \u00e8 devastata per aver ucciso Astrid.\nSeconda parte.\nIvar si proclama re di Kattegat essendo rimasto con il maggior numero di forze. Rollo arriva a poc'anzi chiedendo di Bjorn che intanto \u00e8 fuggito assieme ai suoi figli e alla madre, accompagnati da Heahmund, Ubbe, Torvi e Margrethe, ormai impazzita. Rollo trova Lagertha e Bjorn, dicendogli di essere convinto di essere suo padre poich\u00e9 a quei tempi Lagertha frequentava sia lui che Ragnar, e chiede loro di tornare in Franchia con lui, ma Bjorn rifiuta. Heahmund afferma di amare Lagertha e la convince, assieme al gruppo ad andare in Inghilterra poich\u00e9 l\u00ec \u00e8 un uomo influente ed \u00e8 convinto di riuscire a convincere re Aethelwulf ad ospitarli. Rollo torna in Francia, mentre il gruppo di Lagertha e Bjorn fugge su una barca rubata dal regno di Harald, le cui forze sono ancora a Kattegat. Rollo dice ad Ivar dove trovare Lagertha, senza per\u00f2 dirgli che ormai \u00e8 fuggita, facendo molte richieste in cambio. Ivar, ossessionato dalla vendetta, accetta, ma una volta arrivato sul porto non trova nessuno. Alfred si afferma come re cominciando ad enunciare proposte che non piacciono ne ai nobili ne alla chiesa, poich\u00e9 esse indebolirebbero loro e arricchirebbero il popolo, mentre Aethelred combatte delle forze vichinghe provenienti dalla Danimarca, ottenendo ancora pi\u00f9 il favore della nobilt\u00e0. Tornando nel Wessex incontra Heahmund e il gruppo e li scortano in citt\u00e0, dove Alfred decide di risparmiarli se combatteranno con lui contro i norreni, rivelandogli che l'atto di propriet\u00e0 delle terre datogli da Ecbert non era valido. \nGli scontri del gruppo in Islanda sfociano in continui omicidi, al punto in cui uno dei due gruppi viene bandito e costretto ad abbandonare il posto. A Kattegat, Ivar incontra la schiava che aveva liberato a York: Freydis, mentre Hvitserk si prende cura di Margrethe, abbandonata da Ubbe e gli altri poich\u00e9 impazzita. Re Harald intanto decide di tornare a York per razziare e rinfoltire i ranghi del suo esercito dimezzato in guerra. Ubbe e Torvi accettano di essere battezzati per ottenere il favore dei nobili mentre Heahmund uccide l'uomo che aveva preso il suo titolo e i suoi possedimenti, dopo aver scoperto che voleva spodestare re Alfred, ritenuto debole. Judith inizia ad indagare su eventuali complici, mentre Harald e i suoi uomini si radunano per attaccare il Wessex. Freydis ritiene Ivar un essere divino, e lo convince di essere innamorata di lui e di aspettare un figlio, avuto in realt\u00e0 da uno schiavo che poi ha fatto uccidere. Ivar sapeva di non poter avere figli, cos\u00ec come Margrethe, che perci\u00f2 viene uccisa. Per questo motivo Hvitserk continua a dubitare della sua scelta di essersi schierato con lui e non con Ubbe, mentre Ivar inizia ad eliminare i sostenitori di Lagertha ancora in citt\u00e0.\nIl gruppo bandito in Islanda \u00e8 affamato e quasi in fin di vita, e mentre Floki tende loro una mano, l'altro gruppo ne approfitta per vendicarsi delle morti e delle ingiustizie subite e li massacrano tutti, contro il volere di Floki. Ubbe insegna a re Alfred a combattere, in preparazione agli imminenti attacchi di re Harald che nel frattempo conosce una guerriera di nome Gunnhild e se ne innamora. Bjorn incontra Magnus, figlio di Ragnar e Kwenthrith, che vuole vendetta per essere stato abbandonato e cacciato dalla famiglia di Aethelwulf, e desidera diventare un vichingo. Bjorn per\u00f2 si schiera con Alfred poich\u00e9 altrimenti si ritroverebbe contro sua madre ad aiutare Harald, mentre Magnus va dal re vichingo rivelandogli la loro posizione. Heahmund viene ucciso da Gunnhild e Lagertha scompare dal campo di battaglia. Le forze del Wessex vincono contro Harald grazie agli insegnamenti di Ubbe e gli altri, che cos\u00ec si guadagnano il diritto di ricevere le terre promesse a Ragnar anni or sono. Gunnhild viene fatta prigioniera, e Bjorn decide di liberarla.\nFloki capisce di non poter cambiare la natura della sua gente, ma almeno ha cambiato la sua, cos\u00ec abbandona il gruppo e si addentra nell'entroterra attirato dal fumo di un vulcano, che crede essere la porta di Hel. Tornati in Wessex, Judith rivela ad Alfred che il capo dei cospiratori \u00e8 suo fratello Aethelred. Bjorn decide di andare a riconquistare Kattegat, mentre Judith avvelena Aethelred per salvare suo figlio sapendo che il principe non avrebbe mai rinunciato al trono. Gli uomini di York si schierano con Bjorn, e Harald perci\u00f2 decide di aiutarlo a riprendersi Kattegat. Ivar, convinto da Freydis ad essere un dio, fa eliminare chiunque contrasti la sua volont\u00e0, tra cui una ragazza cara a Hvitserk, e poi assassina il veggente dopo che questi ha messo in dubbio la sua paternit\u00e0 e la fedelt\u00e0 di sua moglie, nonch\u00e9 la sua natura divina. Bjorn confessa a Gunnhild che quello di avere delle terre da coltivare era il sogno di suo padre mentre lui vuole essere un vichingo, ma non pu\u00f2 farlo fintanto che il loro regno \u00e8 in mano ad Ivar. \nFloki trova in una grotta vulcanica un'antica croce cristiana. Capendo di non essere mai arrivato in una terra divina ha una crisi di fede, in quel momento il vulcano erutta e viene coinvolto dall'esplosione. Bjorn sposa Gunnhild e dopodich\u00e9 partono assieme a Magnus, Harald e alle altre forze verso Kattegat. Ivar allontana Hvitserk verso nord, per capire se re Olaf pu\u00f2 essere loro alleato, ma Hvitserk finalmente si convince che il fratello \u00e8 un sadico e un re tremendo, perci\u00f2 chiede a re Olaf di combatterlo. Intanto, nel Wessex, Ubbe combatte nuovamente per re Alfred contro ai norreni, ottenendo finalmente il favore del popolo sassone e ritrovando la sua fede negli dei norreni. Lagertha viene ritrovata ferita e in preda a una crisi dopo tutti i traumi subiti e alle morti di Ragnar, Astrid e Heahmund, che per\u00f2 non l'hanno ancora del tutto spezzata. Arrivati a destinazione Bjorn e Harald incontrano le forze di Olaf e Hvitserk, che perci\u00f2 si uniscono per combattere. Freydis da alla luce un bambino deforme, che Ivar abbandona nella foresta per evitargli una vita di sofferenze come quella che lui ha vissuto. Ubbe, Torvi e i figli di Bjorn riaccolgono Lagertha aiutandola a ritrovare il senno e decidono di partire per Kattegat andando da Bjorn. Ivar sconfigge le forze nemiche, ma Gunnhild salva Bjorn, che convince gli uomini di Kattegat che non \u00e8 loro nemico, al contrario di Ivar che regna col terrore uccidendo chiunque lo contrasti. Freydis, dopo aver appreso della morte del bambino per colpa di Ivar, lo tradisce rivelando a Bjorn di un passaggio segreto costruito per emergenza, che porta dentro e fuori citt\u00e0. Magnus muore nell'attacco mentre Bjorn, Hvitserk, Gunnhild e Harald entrano in citt\u00e0. Scoprendo il suo tradimento, Ivar uccide Freydis e poi fugge dalla citt\u00e0, mentre Lagertha, Ubbe e Torvi arrivano in tempo per dare la spada del re a Bjorn e dichiararlo re di Kattegat.\nEpisodi.\nLa prima stagione \u00e8 andata in onda in prima visione su History in Canada dal 3 marzo al 28 aprile 2013, la seconda dal 27 febbraio al 1\u00ba maggio 2014, la terza dal 19 febbraio al 23 aprile 2015, la quarta dal 18 febbraio 2016 al 1\u00ba febbraio 2017, la quinta dal 29 novembre 2017 al 30 gennaio 2019, la sesta e ultima dal 4 dicembre 2019 al 3 marzo 2021. In Irlanda, la seconda parte della sesta e ultima stagione \u00e8 stata resa disponibile interamente su Prime Video il 30 dicembre 2020, in anteprima rispetto alla distribuzione originale canadese.\nIn Italia, la prima stagione \u00e8 stata trasmessa in prima visione su Rai 4 dal 28 maggio al 23 luglio 2014. La seconda stagione \u00e8 stata distribuita on demand su TIMvision il 4 novembre 2014, la terza il 19 giugno 2015, la quarta dal 2 marzo 2016 al 3 febbraio 2017, la quinta dal 30 novembre 2017 al 31 gennaio 2019, la sesta e ultima dal 5 dicembre 2019 al 30 dicembre 2020.\nIn chiaro, la seconda stagione \u00e8 stata trasmessa su Rai 4 dal 25 marzo al 3 giugno 2015, la terza dal 25 gennaio al 22 febbraio 2016, la quarta dal 20 febbraio al 3 aprile 2017, la quinta dal 12 marzo 2018 al 30 aprile 2019, la sesta e ultima dal 9 dicembre 2020 al 27 settembre 2021.\nProduzione.\nGenesi e ideazione.\n\"Vikings\" \u00e8 una co-produzione internazionale tra Irlanda e Canada, vede la collaborazione delle case di produzione Take 5 Productions, Metro-Goldwyn-Mayer, Octagon Films, Shaw Media e World 2000 Entertainment. Il creatore e produttore esecutivo della serie \u00e8 Michael Hirst il quale ha gi\u00e0 lavorato con Take 5 Productions sulle serie televisive \"I Tudors\" e \"Camelot\". La prima stagione \u00e8 costata 40 milioni di dollari. Hirst sostiene di non essere mai stato un appassionato del genere fantasy, \u00e8 invece attratto dagli avvenimenti storici e da fatti realmente accaduti in quanto, a suo vedere, la realt\u00e0 supera sempre la fantasia. I Vichinghi con la loro improvvisa espansione economico-militare, il loro folklore e la religione pagana (in un medioevo cristiano) sono l'esempio di come le vicende storiche assumano spesso contorni epici e talvolta indecifrabili, tanto da cadere nel mito. Ancora oggi \u00e8 infatti difficilmente spiegabile l'influenza geopolitica esercitata da queste trib\u00f9 scandinave su territori quali Russia, Inghilterra, Spagna, Italia, Francia, Irlanda, Islanda e probabilmente persino il Nord America. E si tratta di popolazioni che non hanno lasciato nulla di scritto sulla loro storia e origine. Tutto quello che sappiamo su di loro ci \u00e8 stato tramandato da coloro che ne sono venuti in contatto (spesso in maniera traumatica) o da saghe scritte sotto forma di poemi epici a partire dal XII secolo. Quindi le gesta di molti antichi re ed eroi scandinavi sono state messe per iscritto 300-400 anni dopo la loro epoca. Di conseguenza sono poco attendibili ma anche questo contribuisce ad aumentare il fascino dell'Era Vichinga. Hirst si \u00e8 avvalso di Justin Pollard quale consulente storico per muoversi tra il labirinto di miti, leggende e fatti storici (anche se rivisitati) per costruire uno scenario credibile, specificando per\u00f2 che la serie televisiva \u00e8 una drammatizzazione di eventi storici e non ha fini documentaristici. L'interesse per i Vichinghi nasce in Hirst a fine anni novanta quando gli viene commissionato un film sul re inglese Alfredo il Grande. Durante il suo regno la Gran Bretagna sub\u00ec l'invasione delle popolazioni vichinghe provenienti dalla Danimarca i quali riuscirono persino a scacciare Alfredo dal Wessex e li vi misero una loro regno denominato Danelaw. Hirst sarebbe stato interessato a produrre un film o una serie su questi popoli ma in quel periodo nessuno pareva interessato all'argomento ma negli anni duemila l'interesse per le ultime popolazioni pagane d'Europa cominci\u00f2 a tornare. Nel 2010 la stessa MGM gli commissiona un \"television drama\" sull'era vichinga e comincia cos\u00ec a prendere forma quella che sar\u00e0 \"Vikings\". Secondo Hirst il richiamo dell'era vichinga \u00e8 avvenuto in seguito al radicalizzarsi delle posizioni politico-religiose degli anni duemila. Le popolazioni scandinave rappresentavano (nell'alto medioevo) una forte opposizione culturale e religiosa nei confronti dell'europa cristiana. La loro espansione ha poi generato forti timori da parte di tutti i regni che vedevano nella religione di Cristo una fonte di verit\u00e0 ed unione per i popoli del continente europeo. Difatti tutte le cronache storiche (scritte dai cristiani) dipingono i vichinghi come brutali conquistatori, saccheggiatori assetati di sangue e ricchezze. Si tratta per\u00f2 di una visione di parte e, come ogni avvenimento storico, \u00e8 stata oggetto di un revisionismo inevitabile se si considera la mancanza di fonti storiche accreditabili ai vichinghi, svaniti dalla storia senza lasciare testi scritti e usciti sconfitti dal confronto culturale con la chiesa romana. L'era vichinga termina infatti con la conversione al cristianesimo delle regioni scandinave e la distruzione del tempio sacro di Uppsala, il luogo di culto pi\u00f9 importante per i vichinghi. Al suo posto \u00e8 stata edificata una chiesa cristiana.\nSceneggiatura e regia.\nLa serie \u00e8 stata interamente scritta da Michael Hirst. Per dirigere gli episodi, invece, la produzione si \u00e8 affidata a vari registi: Johan Renck (episodi 1x01, 1x02 e 1x03), Ciar\u00e1n Donnelly (episodi 1x04, 1x05, 1x06, 2x01, 2x02, 4x01, 4x02, 4x03, 4x15, 4x16, 5x05, 5x06, 5x11, 5x12 e 5x13), Ken Girotti (episodi 1x07, 1x08, 1x09, 2x03, 2x04, 2x09, 2x10, 3x01, 3x02, 3x09, 3x10, 4x06, 4x07 e 4x08), Jeff Woolnough (episodi 2x05, 2x06, 3x03, 3x04, 4x09, 4x10, 4x17, 4x18, 5x07 e 5x08), Kari Skogland (episodi 2x07 e 2x08), Helen Shaver (episodi 3x05, 3x06, 4x04, 4x05, 5x17, 5x18, 6x14 e 6x15), Kelly Makin (episodi 3x07 e 3x08), Daniel Grou (episodi 4x11, 4x12, 5x09, 5x10, 6x09, 6x10 e 6x11), Sarah Harding (episodi 4x13 e 4x14), Ben Bolt (episodi 4x19 e 4x20), David Wellington (episodi 5x01, 5x02, 5x19 e 5x20), Steve Saint Leger (episodi 5x03, 5x04, 5x14, 5x15, 5x16, 6x01, 6x02, 6x03, 6x07, 6x18, 6x19 e 6x20), David Frazee (episodi 6x04, 6x05, 6x06, 6x12 e 6x13), Katheryn Winnick (episodio 6x08) e Paddy Breathnach (episodi 6x16 e 6x17).\nRiprese.\nLa riprese sono cominciate nel mese di luglio 2012 agli Ashford Studios, una struttura di recente costruzione in Irlanda. Il 16 agosto 2012, alcune scene con navi vichinghe sono state girate a Luggala, nel cuore delle montagne di Wicklow.\nDistribuzione.\nIn Canada, la serie ha debuttato il 3 marzo 2013 sul canale History, mentre in Irlanda \u00e8 stata trasmessa per la prima volta sul canale RT\u00c9 Two dal 26 gennaio 2014. Al di fuori dei paesi d'origine, i diritti di distribuzione sono stati venduti da MGM Television. Negli Stati Uniti, la serie \u00e8 stata trasmessa su History, in simulcast con History Canada, fino alla fine della prima met\u00e0 della sesta stagione. Nel Regno Unito, la serie ha debuttato il 24 maggio 2013 sul servizio di streaming LoveFilm; a partire dalla terza stagione i diritti sono passati a Prime Video.\nA seguito di un accordo esclusivo tra MGM Television e Prime Video, la seconda met\u00e0 della sesta e ultima stagione \u00e8 stata distribuita interamente su Prime Video in Irlanda, Stati Uniti, Regno Unito, Germania e Austria il 30 dicembre 2020, in anteprima rispetto alla distribuzione originale canadese.\nAccoglienza.\nLa serie ha ricevuto un responso generalmente favorevole dalla critica. DeWolf Smith di Wall Street Journal ha evidenziato, tra i punti a favore della serie, una ricostruzione naturale ed autentica di ambientazioni e costumi, apprezzando come \"Vikings\" non sia - a dispetto di altre serie (es. \"Spartacus\") - una celebrazione di sesso e violenza, ma \u00abuno studio di carattere, resistenza, potenza e [...] di risveglio sociale, emotivo e persino intellettuale\u00bb (emblematica \u00e8 la sete di conoscenza del protagonista Ragnar, superiore al desiderio di conquista che contraddistingue il suo popolo).\nHank Stuever, scrivendo per il Washington Post, ha etichettato la nuova serie come \u00abun drama avvicente e robusto [...] che vince sulle aspettate scene splatter e di taglio gore\u00bb. Neil Genzlinger, di New York Times, ha elogiato la cinematografia pulita e varie performance attoriali, in particolare quella di Fimmel, e ha accostato \"Vikings\" a serie come \"Il Trono di Spade\" e \"Spartacus\", sottolineando favorevolmente l'assenza di nudit\u00e0 gratuita nella prima rispetto alle altre due.\nJames Poniewozik, di TIME, ha evidenziato come il primo episodio non vada a ricercare l'ambizione narrativa de \"Il Trono di Spade\" o le sottigliezze politiche di \"Roma\", ma mira pi\u00f9 ad una cura storica come quella de \"I Tudors\" e \"I Borgia\".\nLa serie \u00e8 stata nominata per diversi premi, vincendone alcuni. Tra le nomination pi\u00f9 importanti ve ne sono tre per gli Emmy 2013, nelle categorie: Outstanding Main Title Design, Outstanding Sound Editing for a Series e Outstanding Special Visual Effects in a Supporting Role.\nPunteggi.\nLa seguente tabella elenca i punteggi della critica professionale e degli utenti secondo gli aggregatori Metacritic e Rotten Tomatoes. I dati sono aggiornati al 7 gennaio 2020.\nColonna sonora.\nLa colonna sonora di \"Vikings\" venne composta da Trevor Morris.\nLa sigla di apertura \u00e8 il brano \"If I Had a Heart\" di Fever Ray, tratta dall'omonimo album del 2009. Sono inclusi nella serie anche alcuni brani di altri artisti, soprattutto del gruppo musicale Wardruna. Un membro del gruppo, Einar Selvik, fu anche collaboratore, dalla seconda alla quinta stagione, di Trevor Morris alla composizione della colonna sonora originale.\nThe Vikings (Original Television Series Soundtrack).\nIl 21 giugno 2013 venne pubblicata in formato digitale la colonna sonora della prima stagione della serie televisiva.\nCollaborarono alla composizione di questo album anche Steven Richard Davis, Steve Tavaglione, Brian Kilgore, Tina Guo e Mel Wesson.\nThe Vikings II (Original Motion Picture Soundtrack).\nIl 13 giugno 2014 venne pubblicata in formato digitale la colonna sonora della seconda stagione della serie televisiva.\nCollaborarono alla composizione di questo album anche Einar Selvik, Steve Tavaglione e Brian Kilgore.\nThe Vikings III (Music from the TV Series).\nIl 15 maggio 2015 venne pubblicata in formato digitale la colonna sonora della terza stagione della serie televisiva.\nCollaborarono alla composizione di questo album anche Einar Selvik e Steve Tavaglione.\nThe Vikings IV (Music from the TV Series).\nIl 27 dicembre 2019 venne pubblicata in formato digitale la colonna sonora della quarta stagione della serie televisiva.\nCollabor\u00f2 alla composizione di questo album anche Einar Selvik.\nThe Vikings V (Music from the TV Series).\nIl 27 dicembre 2019 venne pubblicata in formato digitale la colonna sonora della quinta stagione della serie televisiva.\nCollabor\u00f2 alla composizione di questo album anche Einar Selvik.\nThe Vikings Final Season (Music from the TV Series).\nIl 6 dicembre 2019 venne pubblicata in formato digitale la colonna sonora della sesta e ultima stagione della serie televisiva."}
{"id": "4350521", "revid": "1543377", "url": "https://it.wikipedia.org/wiki?curid=4350521", "title": "Julius Euting", "text": "Biografia.\nDirettore della Biblioteca nazionale e universitaria di Strasburgo, comp\u00ec i suoi primi studi nel Liceo Eberhard-Ludwigs di Stoccarda e al seminario locale. Julius Euting studi\u00f2 poi Teologia e Lingue orientali a Tubinga dal 1857 al 1861.\nA partire dal 1867, effettu\u00f2 numerosi viaggi in Vicino e Medio Oriente, in special modo in Siria e in Arabia. Lavor\u00f2 sul Corano e pubblic\u00f2 numerosi cataloghi bibliografici. Dette anche alle stampe un'opera turistica su Strasburgo nel 1903.\nDal 1876 al 1912 fu Presidente del Vogesenclub (in francese Club Vosgien), di cui redasse una storia. Questa associazione gli rese omaggio, dedicando al suo nome la Torre che domina il Climont."}
{"id": "4350522", "revid": "767487", "url": "https://it.wikipedia.org/wiki?curid=4350522", "title": "La pallottola senza nome", "text": "La pallottola senza nome (\"No Name on the Bullet\") \u00e8 un film del 1959 diretto da Jack Arnold.\n\u00c8 un film western statunitense con Audie Murphy, Charles Drake e Joan Evans. \nTrama.\nJohn Gant arriva a Lordsburg. \u00c8 un famigerato sicario , che riesce sempre a cavarsela perch\u00e9 uccide le sue vittime in un regolare duello, dopo averle provocate.In citt\u00e0 tutti si chiedono chi sia venuto a cercare, e alcuni , immischiati in affari loschi o con nemici di varia sorta, sono particolarmente nervosi. Pierce , un banchiere, non regge alla tensione e si uccide. L'unico che ha il coraggio di parlare con Gant , e di discutere con lui sui loro rispettivi ruoli nella societ\u00e0, \u00e8 Luke, il giovane medico del paese. Lo sceriffo si decide a chiedergli di andarsene, e lui gli spara , ferendolo. Poi lo vorrebbe affrontare Lou, un ex bandito che aveva portato via la moglie ad un suo compare,ma all'ultimo momento desiste e decide di scappare . Infine, vanno in gruppo ad affrontarlo, ma anche questa volta rinunciano perch\u00e9 temono che lui abbia comunque il tempo di uccidere parecchi di loro. Tra Gant e Luke cresce il rispetto e la simpatia reciproca. Luke \u00e8 fidanzato con la figlia di un giudice in pensione, gravemente malato. Ci sono altre vittime durante scontri tra famiglie divise da vecchi rancori. La figlia del giudice capisce che Gant era venuto per uccidere suo padre,su incarico di banditi che lui aveva fatto condannare, e lo affronta , ma lui la disarma e va a casa del giudice per adempiere al suo incarico. Il giudice non si difende, e allora Gant per provocarlo gli fa credere di avere violentato sua figlia. A questo punto il giudice prende un fucile, e Gant \u00e8 pronto a sparargli, ma non ne ha bisogno perch\u00e9 questi crolla a terra morto. In quel momento arriva Luke. I due si scontrano , ferendosi reciprocamente. Poi Luke capisce che Gant non ha ucciso il giudice, e lo vorrebbe curare, ma lui rifiuta e se ne va.\nProduzione.\nIl film, diretto da Jack Arnold su una sceneggiatura di Gene L. Coon con il soggetto di Howard Amacker, fu prodotto da Jack Arnold e Howard Christie per la Universal International Pictures e girato negli Universal Studios a Universal City in California nel settembre del 1958.\nDistribuzione.\nIl film fu distribuito con il titolo \"No Name on the Bullet\" negli Stati Uniti nel febbraio del 1959 al cinema dalla Universal Pictures.\nAlcune delle uscite internazionali sono state:\nCritica.\nSecondo il Morandini il film \u00e8 \"il migliore dei 4 western diretti da J. Arnold\" anche grazie alla sceneggiatura con \"l'originale trovata del martello e l'acuta analisi dei personaggi e dei comportamenti, sagacemente giocata in funzione della suspense\". Secondo Leonard Maltin il film \u00e8 \"lento, filosofico e intelligente\" e risulta essere \"il migliore dei western diretti da Arnold\"."}
{"id": "4350523", "revid": "46931", "url": "https://it.wikipedia.org/wiki?curid=4350523", "title": "No Name on the Bullet", "text": ""}
{"id": "4350525", "revid": "287204", "url": "https://it.wikipedia.org/wiki?curid=4350525", "title": "Wolseley 24/80", "text": "La Wolseley 24/80 \u00e8 un'autovettura prodotta dalla casa automobilistica Wolseley dal 1962 e al 1965 per il mercato australiano.\nContesto.\nIl modello era molto simile all'Austin Freeway. Le due vetture avevano per\u00f2 un frontale differente. La difformit\u00e0 citata fu predisposta per due motivi: differenziare i due modelli e tentare di attrarre i clienti della concorrenza. Ci\u00f2 rispecchiava la tendenza della BMC a far abbondante uso di badge enigineering per le vetture da essa prodotte negli anni cinquanta e sessanta.\nLa 24/80 era basata sulla Wolseley 15/60, che era venduta nel Regno Unito. La 15/60 aveva per\u00f2 installato un motore a quattro cilindri, mentre la 24/80 possedeva un propulsore sei cilindri in linea da 2.433 cm\u00b3 di cilindrata e 80 CV di potenza, che era basato su un analogo propulsore della Wolseley da 1.622 cm\u00b3. Il cambio utilizzato sulla 24/80 era a tre rapporti con le due marce pi\u00f9 alte sicronizzate, e con la leva posizionata sul piantone dello sterzo. Questa trasmissione derivava da quella installata sulla Nash Metropolitan. Originariamente, la 24/80 era disponibile con cambio manuale. Pi\u00f9 tardi fu aggiunto agli \"optional\" un cambio automatico Borg-Warner 35 a tre rapporti. Il radiatore era posizionato appena dietro la calandra.\nPresentata nell'aprile del 1962, la 24/80 era esternamente identica alla 15/60, eccetto che per il passo, che era leggermente pi\u00f9 lungo. La 24/80 venne offerta con un solo tipo di carrozzeria, berlina a quattro porte. Gli interni erano i medesimi di quelli installati sulla 15/60.\nNell'ottobre del 1964 fu presentata la seconda serie del modello, la 24/80 Mark II. Essa era identica alla Wolseley 16/60, che era commercializzata nel Regno Unito. La potenza del motore crebbe a 84 CV e gli interni vennero rivisti. Questi ultimi vennero realizzati in vinile, che sostitu\u00ec la pelle della serie precedente. La produzione della Mark II termin\u00f2 nell'ottobre del 1965, ma le vendite continuarono, fino ad esaurimento scorte, fino al tardo 1966. La 24/80 \u00e8 stata l'ultima Wolseley venduta in Australia."}
{"id": "4350531", "revid": "585241", "url": "https://it.wikipedia.org/wiki?curid=4350531", "title": "Esercito Nazionale", "text": ""}
{"id": "4350536", "revid": "282579", "url": "https://it.wikipedia.org/wiki?curid=4350536", "title": "Esercito Nazionale Somalo", "text": ""}
{"id": "4350538", "revid": "46931", "url": "https://it.wikipedia.org/wiki?curid=4350538", "title": "The Wild and the Innocent", "text": ""}
{"id": "4350540", "revid": "767487", "url": "https://it.wikipedia.org/wiki?curid=4350540", "title": "Coppa Italia 2012-2013 (calcio a 5)", "text": "La 28\u00aa Coppa Italia di calcio a 5, denominata \"Final Eight di Coppa Italia 2013\", si \u00e8 svolta dal 28 febbraio al 3 marzo 2013 a Pescara nel Palasport Giovanni Paolo II.\nA partecipare alle Final Eight sono state le squadre che hanno chiuso il girone di andata dell'campionato di serie A 2012-2013 nei primi otto posti della classifica.\nIl sorteggio \u00e8 stato effettuato gioved\u00ec 7 febbraio alle 11:30 presso la sala Consiliare del Comune di Pescara, in piazza Italia.\nLe gare di Final Eight sono state trasmesse sui canali Rai Sport 1 e Rai Sport 2.\nFormula.\nLe prime otto classificate dopo il girone di andata vengono raggruppate in due gruppi: nel gruppo A ci sono le prime quattro della classifica dopo il girone di andata mentre, nel gruppo B, quelle dal quinto all'ottavo posto. Nei quarti di finale, si affrontano una squadra del gruppo A ed una del gruppo B in una gara unica. Le vincenti accedono alle semifinale e poi alla finale per il primo posto, anch'esse in gara unica. La vincitrice della finale si aggiudica il trofeo. La formula prevede che in tutte le gare, esclusa la finale, in caso di parit\u00e0 dopo i tempi regolamentari la vittoria verr\u00e0 assegnata direttamente ai calci di rigore. Nella finale, invece, in caso di parit\u00e0 dopo i 40' si svolgeranno due tempi supplementari di 5 minuti ciascuno. In caso di ulteriore parit\u00e0 al termine degli stessi, la coppa verr\u00e0 assegner\u00e0 dopo i calci di rigore.\nIl Palazzetto.\nPer la prima volta, dopo tre anni a Padova, la competizione si giocher\u00e0 al Palasport Giovanni Paolo II di Pescara, palazzetto che ospiter\u00e0 in contemporanea anche le Final Eight di Coppa Italia Under 21 e Serie A femminile. Il palazzetto pu\u00f2 accogliere circa 2.500 persone a sedere. Il fondo di gioco \u00e8 in parquet.\nRisultati.\nQuarti di finale.\nLe otto squadre classificate si incontreranno in gare di sola andata.\nRisulteranno qualificate alla semifinali le quattro squadre che nei rispettivi incontri avranno segnato il maggior numero di reti.\nIn caso di parit\u00e0, al termine dei tempi regolamentari, si proceder\u00e0 direttamente ai calci di rigore.\nSemifinali.\nLe quattro squadre classificate si incontreranno in gare di sola andata.\nRisulteranno qualificate alla finale le due squadre che nei rispettivi incontri avranno segnato il maggior numero di reti.\nIn caso di parit\u00e0, al termine dei tempi regolamentari, si proceder\u00e0 alla effettuazione dei calci di rigore.\nFinale.\nRisulter\u00e0 vincitrice della Coppa Italia di Serie A a squadra che avr\u00e0 segnato il maggior numero di reti. In caso di parit\u00e0, al termine dei tempi regolamentari, si effettueranno due tempi supplementari della durata di 5 minuti ciascuno. In caso di ulteriore parit\u00e0 si proceder\u00e0 alla effettuazione dei calci di rigore."}
{"id": "4350541", "revid": "1184093", "url": "https://it.wikipedia.org/wiki?curid=4350541", "title": "Brook (nome)", "text": "Origine e diffusione.\nRiprende l'omonimo cognome inglese, che in origine indicava una persona abitante vicino ad un ruscello (\"brook\" in inglese, dall'inglese antico \"broc\", da cui deriva anche il nome Brock). La variante maschile Brooks \u00e8 derivata dal cognome Brooks, che \u00e8 una variante del cognome Brook. \nLa forma Brooke \u00e8 in uso al maschile sin dal XVII secolo, mentre al femminile apparve nel XIX secolo, in origine come secondo nome, poi indipendentemente. Cominci\u00f2 a diffondersi maggiormente durante gli anni cinquanta, probabilmente per la notoriet\u00e0 di Brooke Astor, e divenne ancora pi\u00f9 comune grazie all'attrice Brooke Shields.\nPer semantica, \u00e8 analogo al nome arabo \"Jafar\".\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4350546", "revid": "228587", "url": "https://it.wikipedia.org/wiki?curid=4350546", "title": "Fattore V", "text": "Il Fattore V (FV) \u00e8 una proteina della coagulazione del sangue, anche nota come proaccelerina o fattore labile. A differenza della maggior parte degli altri fattori della coagulazione non \u00e8 enzimaticamente attivo ma funziona come cofattore. Carenze genetiche predispongono all'emorragia, mentre alcune mutazioni (delle quali la pi\u00f9 nota \u00e8 il Fattore V di Leiden) aumentano il rischio di trombosi.\nGenetica.\nIl gene che codifica per il fattore V \u00e8 localizzato sul cromosoma 1 in posizione 1q23. Il gene si estende per 70\u00a0000 paia di basi, consiste di 25 esoni e la proteina risultante ha una massa molecolare di circa 330 kDa. \u00c8 omologo del fattore VIII.\nFisiologia.\nIl fattore V circola nel plasma come catena singola con un'emivita plasmatica di circa 12 ore.\nIl fattore V \u00e8 in grado di legarsi alle piastrine attivate ed \u00e8 attivato dalla trombina. In seguito all'attivazione proteolitica la sequenza primaria del fattore V \u00e8 scissa in catena leggera e catena pesante (rispettivamente 73 e 110 kDa) che si legano l'un l'altra in modo non covalente tramite ioni calcio. Il fattore V attivo \u00e8 un cofattore del complesso pro-trombinasico. Il fattore X attivato (FXa), infatti, richiede calcio e fattore V attivato per convertire la protrombina in trombina.\nIl fattore Va \u00e8 degradato dalla proteina C attivata, uno dei principali inibitori fisiologici della coagulazione. In presenza di trombomodulina, la trombina agisce diminuendo la coagulazione attivando la proteina C; pertanto la concentrazione e l'azione della proteina C sono fattori importanti nella risposta a feedback negativo attraverso la quale la trombina limita la propria attivazione.\nStoria.\nFino alla scoperta del fattore V, la coagulazione era ritenuta il prodotto di quattro fattori: calcio (IV) e fattore tissutale (III) che assieme agivano sulla protrombina (II) per produrre fibrinogeno (I); questo modello era stato proposto da Paul Morawitz nel 1905.\nLa sequenza amminoacidica completa della proteina \u00e8 stata pubblicata per la prima volta nel 1987.\nNel 1994 \u00e8 stato descritto per la prima volta il fattore V di Leiden, resistente all'inattivazione da parte della proteina C."}
{"id": "4350548", "revid": "151734", "url": "https://it.wikipedia.org/wiki?curid=4350548", "title": "Proaccelerina", "text": ""}
{"id": "4350550", "revid": "767487", "url": "https://it.wikipedia.org/wiki?curid=4350550", "title": "Vespro siciliano (film)", "text": "Vespro siciliano \u00e8 un film del 1949 del regista Giorgio P\u00e0stina, dal libretto dell'opera lirica \"Les v\u00e9spres siciliennes\" di Eug\u00e8ne Scribe e Charles Duveyrier, musica di Giuseppe Verdi, ispirato alla vicenda storica dei Vespri siciliani.\nTrama.\nSicilia, 1282. Elena di Caltabellotta, promessa sposa a Giovanni da Procida, \u00e8 costretta, per volere di Carlo d'Angi\u00f2, sotto il cui potere si trova la Sicilia, a sposare il duca di Saint-R\u00e9my, governatore di Palermo. Giovanni da Procida rientra dall'esilio e prepara la rivolta. Si rifugia in casa di un mugnaio, Tommaso, perch\u00e9 viene inseguito dagli armati del governatore, agli ordini del capitano Droet, che ha cos\u00ec occasione di conoscere la bella figlia del mugnaio, Laura, della quale si innamora non curante che sia promessa ad un pescatore. Aiutata dall'Abate di Santo Spirito e dalla moglie del Governatore, tenta di ridurre i tempi delle pratiche matrimoniali, mentre Droet, per impedire il matrimonio, tende un tranello al mugnaio e lo arresta accusandolo di ribellione. Liberato, Tommaso morir\u00e0 durante una battaglia. Durante la celebrazione delle nozze di Laura con il pescatore, Droet tenta di rapire la sposa, ma lo sposo gli si avventa contro. Laura fa suonare una campana per fare intertvenire tutto il popolo. Giovanni da Procida scende dalla montagna con i suoi uomini. Il Governatore tenta di fuggire, ma Elena grida al popolo di uccidere e viene uccisa ella stessa insieme all'odiato sposo. La Sicilia \u00e8 liberata: Laura potr\u00e0 unirsi all'amato. Al termine della rivolta circa ottocento francesi sono caduti.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "4350557", "revid": "125714555", "url": "https://it.wikipedia.org/wiki?curid=4350557", "title": "Il dottor Dolittle 5", "text": "Il dottor Dolittle 5 (\"Dr. Dolittle Million Dollar Mutts\") \u00e8 un film del 2009 di Alex Zamm.\n\u00c8 l'ultimo film della saga \"Il dottor Dolittle\".\nTrama.\nMaya Dolittle sta per iniziare l'universit\u00e0 alla facolt\u00e0 di veterinaria ma quando scopre che dovr\u00e0 studiare sette anni prima di lavorare con gli animali inizia ad avere dei ripensamenti. Improvvisamente una celebrit\u00e0 di Hollywood le chiede aiuto con il suo cane e Maya decide di abbandonato il sogno di fare la veterinaria per trasferirsi a Los Angeles, dove diventa la psicologa per animali pi\u00f9 richiesta dalle celebrit\u00e0. Ottenuta non solo la fama ma anche uno show televisivo tutto proprio, Maya trascura i propri animali. Spetter\u00e0 allora al cagnolino Lucky aiutare Maya a ritrovare il senno e farle capire che saper parlare con gli animali non \u00e8 importante come imparare ad ascoltare quello che loro hanno da dire."}
{"id": "4350581", "revid": "770813", "url": "https://it.wikipedia.org/wiki?curid=4350581", "title": "Servicio Nacional Aeronaval", "text": "Il Servicio Nacional Aeronaval (in lingua italiana: Servizio nazionale aeronavale), conosciuta anche con l'acronimo SENAN, \u00e8 l'organismo cui compete la salvaguardia della vita umana ed il coordinamento di ricerca e salvataggio (\"SAR\") in mare nonch\u00e9 la gestione amministrativa, la sicurezza della navigazione, la lotta al narcotraffico, la difesa delle acque territoriali e della zona economica esclusiva panamense.\nLa sua forza nel 2012 poteva contare circa persone in attivit\u00e0, con 20 navi e circa 15 aerei.\nPolizia aeronavale.\nLa Polic\u00eda Aeronaval \u00e8 responsabile della formazione, dell'addestramento, del coordinamento e della supervisione delle operazioni aeronavali per lo svolgimento dei suoi compiti istituzionali. La Polic\u00eda Aeronaval \u00e8 costituita dalle compagnie di Polic\u00eda Aeroportuaria (Polizia aeroportuale), Portuaria (Portuale), e Insular (Insulare) e delle unit\u00e0 di Sicurezza delle Installazioni del Comando Generale.\nFanteria di marina.\nLa infanter\u00eda Aeronaval \u00e8 responsabile della formazione, dell'addestramento, del coordinamento e della supervisione delle operazioni di fanteria per lo svolgimento della su missione istituzionale, coadiuvando la Direcci\u00f3n Nacional de Operaciones Aeronavales per lo sviluppo delle politiche strategiche inerenti ai suoi compiti, secondo le direttive emanate dalla Direcci\u00f3n General.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "4350586", "revid": "2043609", "url": "https://it.wikipedia.org/wiki?curid=4350586", "title": "Himani Rajya Lakshmi Devi", "text": "Biografia.\nLa principessa Himani Rajya Lakshmi Devi Shah del Nepal \u00e8 nata a Kathmandu il 1\u00ba ottobre 1976 da Bikram Singh, Raja di Sikar, uno stato del Rajasthan in India e da Rani Bipula Singh (nata \"Kumari Bipula Singh\"), di Bajhang.\nIl 25 gennaio 2000 ha sposato il principe nepalese Paras Bir Bikram Shah Dev, il quale viene nominato principe ereditario del Nepal il 26 ottobre 2001.\nDal matrimonio sono nati tre figli, due femmine e un maschio: Purnika, nata l'11 dicembre 2000 a Kathmandu, Hridayendra, nato il 30 luglio 2002 a Kathmandu , e Kritika, nata, sempre a Kathmandu, il 16 ottobre 2003.\nIl 28 maggio 2008 \u00e8 stata spogliata del titolo quando la monarchia in Nepal \u00e8 stata ufficialmente abolita."}
{"id": "4350587", "revid": "1458600", "url": "https://it.wikipedia.org/wiki?curid=4350587", "title": "Cosmetic", "text": "I Cosmetic sono un gruppo musicale romagnolo formatosi nel 1996. Dal 2000 si attribuiscono il nome Cosmetic, che sta a significare \"etica del cosmo\".\nStoria.\nNel 1997, tre ragazzi romagnoli tra i 16 e i 17 anni (Balz, Ico e Bart) con la passione per i Nirvana decidono di unirsi per formare una rock band. Nel 2000 si aggiunge a loro Cava, originario di San Marino, e il gruppo assume il nome Cosmetic.\nTra il 2001 e il 2007 il gruppo si fa conoscere con numerosi live, con la pubblicazione di 4 demo/EP e con la partecipazione alla compilation \"Tafuzzy Days '07\" con il brano \"Routelli 66\".\nNel 2006 il chitarrista Cava lascia il gruppo e cos\u00ec il gruppo decide di andare avanti come trio.\nNel 2007 pubblicano il primo disco \"Sursum Corda\" (Tafuzzy Records/Cane Andaluso). Lo stile della band si caratterizza di un misto tra shoegaze, musica psichedelica e noise. Subito dopo la pubblicazione del primo disco, entra nella band il chitarrista Motobecane. Nel corso dei mesi non tutto volge per il meglio e la band subisce una serie di modifiche nella formazione: Balz e Ico abbandonano, mentre subentrano Mone e Emily.\nNel 2008 pubblicano in free download un EP costituito da due brani dal titolo \"Bolgia celeste\".\nNel 2009 viene pubblicato il secondo disco, che si intitola \"Non siamo di qui\" e che sancisce il passaggio a La Tempesta Dischi. Questo album contiene i due brani di \"Bolgia celeste\" pi\u00f9 altre 9 canzoni, per un totale di 11 pezzi.\nDopo aver partecipato a numerosi festival e rassegne importanti nell'ambito indipendente come \"Maledetta Primavera\" e \"Neverland\", nel gennaio 2011 viene pubblicato l'EP in vinile e free download \"In ogni momento\", contenente 5 brani di cui 4 inediti.\nNell'aprile 2012 pubblicano l'LP \"Conquiste\". A questo disco, pubblicato nuovamente per La Tempesta, partecipa in due pezzi Costanza (Be Forest).\nIl 17 febbraio 2013 \u00e8 la volta dell'EP di 4 tracce \"Arnia/Provincia\" (La Tempesta), pubblicato anche in vinile e reso disponibile in free download.\nNel marzo 2013 Erica Terenzi dei Be Forest sostituisce temporaneamente al basso Emily e Motobecane \u00e8 sostituito alla chitarra da Sergio.\nNel mese di ottobre 2014 viene annunciata l'uscita del quarto LP, \"Nomoretato, \"che uscir\u00e0 il 16 dicembre 2014 sempre per La Tempesta.\nIl disco \u00e8 stato realizzato in collaborazione con il produttore artistico Claudio Cavallaro, membro dei Granturismo.\nNel Novembre del 2016 il gruppo annuncia l'abbandono di Ivan e l'uscita del quinto disco, che verr\u00e0 presentato l'11 Febbraio 2017 con un concerto al Grottarossa di Rimini. L'album, Core, esce sotto l'etichetta To Lose la Track in collaborazione con Dischi sotterranei."}
{"id": "4350593", "revid": "1305772", "url": "https://it.wikipedia.org/wiki?curid=4350593", "title": "Sportsklubben Brann 1994", "text": "Questa pagina raccoglie i dati riguardanti lo Sportsklubben Brann nelle competizioni ufficiali della stagione 1994."}
{"id": "4350605", "revid": "767487", "url": "https://it.wikipedia.org/wiki?curid=4350605", "title": "Pietro Bellomo", "text": "Carriera.\nInizia a giocare nella prima squadra del Bari Football Club (ex Liberty) nella stagione 1926-1927 di Prima Divisione (7 gare disputate e 0 reti); in quella successiva, sempre con i bianco-blu conquista la promozione in Divisione Nazionale (il Bari F.C. si trasforma nel corso dell'anno in U.S. Bari).\nNel 1928-1929 debutta in massima serie con il e mette a segno 3 gol in 8 partite."}
{"id": "4350608", "revid": "767487", "url": "https://it.wikipedia.org/wiki?curid=4350608", "title": "F\u00e1tima Lopes", "text": "Fu impegnata per disegnare l'uniforme della squadra nazionale di calcio del Portogallo per il Campionato mondiale di calcio 2006.\nBiografia.\nF\u00e1tima Lopes \u00e8 nata e cresciuta a Funchal nell'arcipelago portoghese di Madera. Sin da giovane s'interessa alla moda. Nel 1990 si trasferisce a Lisbona per iniziare una carriera come disegnatrice di moda. Con un'amica apre un negozio chiamatosi \"Versos\" dove vende soprattutto vestiti di disegnatori internazionali. Nel 1992 F\u00e1tima cambia il nome del suo negozio, e a partire di quel momento nasce la marca \"F\u00e1tima Lopes\". Nello stesso anno partecipa a una mostra di moda in Lisbona.\nNel 1994 presenta la sua collezione a Parigi durante il \"Salon du pr\u00eat-\u00e0-porter f\u00e9minin\". Due anni dopo apre a Parigi il suo primo negozio internazionale, situato in \"rue de Grenelle\". Comincia a diversificare la sua collezione creando borse e scarpe per uomini e donne. Nel 1998 apre un'agenzia di modelli. Nel 2000 apre il suo primo negozio negli Stati Uniti nella citt\u00e0 di Los Angeles."}
{"id": "4350609", "revid": "599013", "url": "https://it.wikipedia.org/wiki?curid=4350609", "title": "Francesco Rastelli", "text": "Caratteristiche tecniche.\nGiocava nel ruolo di ala sinistra.\nCarriera.\nGiunto al Liberty Bari (ridenominato da alcuni mesi \"Bari Football Club\") dall', conquista con la squadra pugliese, che in quell'anno si trasforma nell'U.S. Bari, la promozione in Divisione Nazionale, disputando 13 gare e segnando 6 reti (3 delle quali nella partita decisiva contro la , che vinta 5-3 determina la matematica promozione alla serie superiore).\nNel 1928-1929 debutta in massima serie con il e mette a segno 7 gol in 20 partite. Nelle due stagioni successive gioca in Serie B, sempre con il Bari, totalizzando altre 60 presenze e 11 gol.\nDopo aver militato nel Trani e nel Sora (tra il 1932 e il 1934), nella stagione 1934-1935 veste la maglia del Bellator Frusino."}
{"id": "4350613", "revid": "273583", "url": "https://it.wikipedia.org/wiki?curid=4350613", "title": "Villa Torresina", "text": "Villa Torresina \u00e8 una villa sita in Palestrina nell'omonima localit\u00e0.\nStoria.\nLa villa venne costruita dall'ingegner Giovanni Maria Ticca (Dorgali, 19 novembre 1895 - Roma, 18 aprile 1966), giovane segretario federale del Partito Nazionale Fascista agli albori del regime e conte di Sant'Ilario. La denominazione di Torresina attribuito alla villa deriva da \"Torres\", antico nome di Sassari, dove nacquero Gianni e Marcello, i primi due figli dei coniugi proprietari e ideatori della villa, l'ingegnere Giovanni Maria e la contessa Maria Luisa Cao di San Marco.\nNegli anni settanta i conti Ticca di Sant'Ilario, per gravi eventi personali in cui vennero coinvolti, vendettero la villa, che fu in seguito adibita a casa di cura per religiosi affetti da disturbi psichiatrici.\nInfine, dagli anni novanta, la villa e i terreni circostanti furono smembrati in varie lottizzazioni scollegate tra loro, con perdita delle pregevoli caratteristiche originarie della comunit\u00e0 creata in un momento storico particolarmente difficile per l'Italia.\nDescrizione.\nSecondo alcune versioni accreditate, la parte agricola della propriet\u00e0, di elevato livello qualitativo, sarebbe sorta sui resti della villa di Plinio il Giovane, citata dallo storico romano in una lettera ad Apollinare; a conferma di tale tesi ci sono stati pregevoli ritrovamenti di pavimentazioni musive e vari resti archeologici..\nLa villa venne strutturata dai Conti Ticca con una piscina, campo da tennis, fontane, un grande parco con statue marmoree neo-classiche dello scultore ungherese Gy\u00f6rgy Ugray e pregiate essenze esotiche. Inserita sul corpo principale, si trova una torre costruita negli anni cinquanta, che riprende la toponomastica della cittadina sarda, con una rifinitura esterna in laterizio di tufo, merlature guelfe, successivamente deturpata nel suo aspetto, negli anni 2000, da un antiestetico ascensore esterno. Il corpo edilizio padronale, \"la Villa\", in cui erano presenti numerosi dipinti di artisti otto e novecenteschi, sorge al centro del complesso, circondato da edifici minori adibiti ad abitazioni rurali e utili ai vari servizi necessari alla vita della comunit\u00e0 ad indirizzo prima agricolo e poi anche industriale. \nNegli anni quaranta e cinquanta il complesso costituiva certamente un'importante piccola realt\u00e0 urbana indipendente, una premiata colonia agricola dotata di case per i lavoratori dei poderi, luce, acqua, telefonia, scuola elementare, consultorio di maternit\u00e0, stazione ferroviaria e una piccola chiesa (chiesa dell'Assunta a Torresina).\nDurante gli ultimi eventi bellici il Conte Ticca accolse nella villa e nei caseggiati adiacenti numerose personalit\u00e0 con le loro famiglie e poi 30-40 bambini custoditi dalle Suore Franceschine, costrette a fuggire dalla loro Casa Madre caduta nei bombardamenti su Palestrina e ospitate per anni accanto alla villa stessa. In seguito ospit\u00f2 anche a lungo i piccoli orfanelli scampati al terremoto di Rocca Priora. Proprio in virt\u00f9 della sua generosit\u00e0 e del suo impegno sociale sul territorio, l'ingegnere fu nominato Cavaliere del Lavoro il 7 novembre 1942.\nL'importanza della colonia per il territorio prenestino \u00e8 inoltre riconosciuta in una targa collocata sul frontale della chiesa dell'Assunta e nel Cimitero Monumentale del comune di Palestrina, fatta scrivere nel 1945 dal cardinale Carlo Salotti, vescovo di Palestrina e stretto collaboratore di papa Pio XII, che aveva conferito all'ingegner Giovanni M. Ticca il titolo di conte nel 1944.\nEventi.\nSe a met\u00e0 del novecento il complesso costituisce un'importante realt\u00e0 lavorativa e sociale, a partire dalla seconda met\u00e0 del secolo le strutture sono state soggette a incuria e degrado ad opera dei successivi proprietari incuranti dei pregi artistici ideati e realizzati dal conte e dalla contessa Ticca di Sant'Ilario. La villa padronale, oramai distrutta, era stata dapprima trasformata in modo da ospitare unit\u00e0 residenziali, mentre gli altri edifici, ad eccezione della piccola Cappella dell'Assunta, sono stati poi colpevolmente demoliti nel 2013 a fini meramente speculativi, per fare spazio a nuove costruzioni a tipo intensivo, cos\u00ec snaturando l'originale struttura composita di villaggio attorno al complesso architettonico centrale ispirato all'Art Nouveau e allo Stile Liberty."}
{"id": "4350621", "revid": "729019", "url": "https://it.wikipedia.org/wiki?curid=4350621", "title": "Australian Open 1998 - Doppio femminile", "text": "Martina Hingis e Mirjana Lu\u010di\u0107 hanno battuto in finale Lindsay Davenport e Nata\u0161a Zvereva 6-4, 2-6, 6-3."}
{"id": "4350622", "revid": "47767", "url": "https://it.wikipedia.org/wiki?curid=4350622", "title": "Timothy", "text": ""}
{"id": "4350623", "revid": "599013", "url": "https://it.wikipedia.org/wiki?curid=4350623", "title": "Timmy", "text": ""}
{"id": "4350625", "revid": "47767", "url": "https://it.wikipedia.org/wiki?curid=4350625", "title": "Timoteos", "text": ""}
{"id": "4350626", "revid": "47767", "url": "https://it.wikipedia.org/wiki?curid=4350626", "title": "Timoteus", "text": ""}
{"id": "4350627", "revid": "47767", "url": "https://it.wikipedia.org/wiki?curid=4350627", "title": "Timothea", "text": ""}
{"id": "4350628", "revid": "47767", "url": "https://it.wikipedia.org/wiki?curid=4350628", "title": "Timotha", "text": ""}
{"id": "4350629", "revid": "47767", "url": "https://it.wikipedia.org/wiki?curid=4350629", "title": "Timothei", "text": ""}
{"id": "4350630", "revid": "47767", "url": "https://it.wikipedia.org/wiki?curid=4350630", "title": "Timotheus", "text": ""}
{"id": "4350631", "revid": "47767", "url": "https://it.wikipedia.org/wiki?curid=4350631", "title": "Timotheos", "text": ""}
{"id": "4350633", "revid": "729019", "url": "https://it.wikipedia.org/wiki?curid=4350633", "title": "Australian Open 1996 - Doppio femminile", "text": "Chanda Rubin e Arantxa S\u00e1nchez Vicario hanno battuto in finale Lindsay Davenport e Mary Joe Fern\u00e1ndez 7-5, 2-6, 6-4."}
{"id": "4350635", "revid": "38275", "url": "https://it.wikipedia.org/wiki?curid=4350635", "title": "Dongala", "text": ""}
{"id": "4350636", "revid": "47767", "url": "https://it.wikipedia.org/wiki?curid=4350636", "title": "Timoth\u00e4us", "text": ""}
{"id": "4350637", "revid": "47767", "url": "https://it.wikipedia.org/wiki?curid=4350637", "title": "Tymoteusz", "text": ""}
{"id": "4350638", "revid": "47767", "url": "https://it.wikipedia.org/wiki?curid=4350638", "title": "Timofej", "text": ""}
{"id": "4350639", "revid": "47767", "url": "https://it.wikipedia.org/wiki?curid=4350639", "title": "Timofey", "text": ""}
{"id": "4350640", "revid": "47767", "url": "https://it.wikipedia.org/wiki?curid=4350640", "title": "Timofei", "text": ""}
{"id": "4350641", "revid": "47767", "url": "https://it.wikipedia.org/wiki?curid=4350641", "title": "Timotej", "text": ""}
{"id": "4350642", "revid": "47767", "url": "https://it.wikipedia.org/wiki?curid=4350642", "title": "Timoth\u00e9e", "text": ""}
{"id": "4350643", "revid": "47767", "url": "https://it.wikipedia.org/wiki?curid=4350643", "title": "Timothee", "text": ""}
{"id": "4350649", "revid": "1782831", "url": "https://it.wikipedia.org/wiki?curid=4350649", "title": "Membri della Legione dei Super-Eroi", "text": "La Legione dei Super-Eroi \u00e8 un gruppo di supereroi dei fumetti pubblicati negli Stati Uniti d'America dalla DC Comics. Il gruppo, esordito nel 1958, ha avuto negli anni diverse versioni.\nSquadra originale (1958-1994).\nIntrodotta in \"Adventure Comics\" n. 247 (aprile 1958), la versione originale della squadra comparve in numerosi fumetti per 36 anni fino a \"Legione dei Super-Eroi\" vol. 4 n. 61 (settembre 1994). Si scopr\u00ec in \"\" che questa versione della Legione abitava in un universo alternativo parallelo a quello presente nella continuit\u00e0 principale della DC.\nMembri post-\"Crisi sulle Terre Infinite\".\nMembri durante \"Five Year Gap\".\nMolti di questi individui furono generalmente raffigurati solo in forma di flashback, e spesso le informazioni riguardanti le loro occupazioni sono strettamente limitate.\nBatch SW6/squadra di Nuova Terra.\nIntrodotta in \"Legione dei Super-Eroi\" vol. 4 n. 24 (dicembre 1991), i \"Batch SW6\" erano una versione adolescente della Legione originale (i cui membri avevano tutti raggiunto l'et\u00e0 adulta), che comparvero nella continuit\u00e0 originale fino a \"Legione dei Super-Eroi\" vol. 4 n. 61 (settembre 1994). La sua lista di membri era equivalente a quella originale immediatamente dopo il primo incontro della Legione con Universo, con Valor e Laurel Gand rimpiazzanti Superboy, Mon-El e Supergirl (e con tutti e tre i corpi di Triplicate Girl intatti). Infine, i membri di questa squadra si rivelarono essere duplicati di un paradosso temporale dei Legionari originali creati da Time Trapper. In pi\u00f9, vi si unirono altri cinque membri non-SW6: Danielle Foccart, Dragonmage, Catspaw, Kid Quantum, e l'adulto Reep Daggle (Chameleon). Fu rivelato in \"Crisi finale: la Legione dei 3 mondi\" n. 5 (settembre 2009) che questa versione della squadra abitava in un universo parallelo alternativo a quello presente nella continuit\u00e0 corrente della DC.\nMembri Post-seconda versione (1994\u20132004).\nQuesta versione della Legione emerse dopo gli eventi di \"Ora Zero\", e comparve per la prima volta in \"Legione dei Super-Eroi\" vol. 4 n. 0 (ottobre 1994). Si rivel\u00f2 in \"Crisi infinita\" n. 6 (maggio 2006) che questa versione della squadra abita la Terra 247.\nTerza versione della Legione.\nComparsa per la prima volta in \"Teen Titans/Legion Special\" (novembre 2004), questa versione della Legione \u00e8 un enorme movimento giovanile con migliaia di membri. Il gruppo principale, tuttavia, \u00e8 molto piccolo, limitato dal numero di anelli di volo disponibili e a loro donati. Si scopr\u00ec in \"Crisi finale: la Legione dei 3 mondi\" n. 5 (settembre 2009) che questa versione della squadra abita la Terra Prime, la casa del super criminale Superboy-Prime. I membri della squadra principale sono:\nPost-Crisi infinita (2007-presente).\nLe conseguenze della \"Crisi infinita\" introdusse un'analogia molto vicina alla continuit\u00e0 della Legione pre-\"Crisi sulle Terre Infinite\". Di conseguenza, virtualmente tutte le retcon e la continuit\u00e0 che seguirono dopo gli eventi di \"Legione dei Super-Eroi\" vol. 3 dal n. 16 al n. 18 e Annual n. 1, furono scartate.\nQuesta versione della Legione comparsa nella \"Lightning Saga\" in \"Justice League of America\" e \"Justice Society of America\", e nella storia \"Superman e la Legione dei Supereroi\" in \"Action Comics\" (tardo dicembre 2007-maggio 2008). La lista di Legionari presenti in questa squadra include la maggior parte dei membri della squadra originale pre-\"Crisi\" e numerosi nuovi membri. Questa nuova squadra integr\u00f2 dei cambiamenti ai membri precedenti, membri rimossi che ora non esistono pi\u00f9, e furono aggiunti nuovi membri.\nMembri post-\"Crisi infinita\".\nNota: Le riserva pre-\"Crisi\" Kid Psycho non \u00e8 ancora stata confermata membro di questa versione della squadra, anche se un pannello nello sfondo della storia di rinforzo 'Leadership' in \"Legione dei Super-Eroi\" vol. 6 n. 6 (dicembre 2010), mostr\u00f2 una statua a lui somigliante nella Sala degli Eroi, indicando che il suo destino potrebbe essere diverso da quello originariamente descritto.\nPete Ross, Lana Lang, e Jimmy Olsen non sono riserve n\u00e9 membri onorari."}
{"id": "4350652", "revid": "117350456", "url": "https://it.wikipedia.org/wiki?curid=4350652", "title": "John Henry Patterson", "text": "Nel film del 1996 della Paramount Pictures \"Spiriti nelle tenebre\", Patterson \u00e8 interpretato dall'attore Val Kilmer.\nBiografia.\nGiovent\u00f9 e il servizio militare.\nPatterson nacque nel 1867 a Forgney nella Contea di Westmeath in Irlanda da un padre protestante e da una madre cattolica romana. Patterson, all'et\u00e0 di diciassette anni entr\u00f2 nell'esercito britannico aumentando rapidamente di grado, divenendo comandante della Legione Ebraica (inquadrata nel reggimento dei Royal Fusiliers) e alla fine divent\u00f2 tenente-colonnello nella Yeomanry Essex, ritirandosi dai militari nel 1920. Nel 1898, Patterson venne commissionato dalla societ\u00e0 Compagnia britannica dell'Africa Orientale per supervisionare la costruzione di un ponte ferroviario sul fiume Tsavo, nell'attuale Kenya. &lt;br&gt;\nArriv\u00f2 sul luogo il 20 marzo dello stesso anno.\nL'avventura nello Tsavo.\nQuasi subito dopo il suo arrivo, due leoni iniziarono ad attaccare gli operai di notte, tirandoli fuori dalle loro tende e mangiandoli nella savana antistante lo Tsavo. Nonostante le costruzioni di barriere spinose (boma) messe attorno al cantiere e fal\u00f2 accesi nella notte, gli attacchi aumentarono drasticamente, al punto cui la costruzione del ponte cess\u00f2 e gli operai fuggirono dalla paura.\nPatterson tent\u00f2 di mantenere la sua autorit\u00e0 e anche la sua sicurezza personale, contro gli operai sempre pi\u00f9 superstiziosi, molti dei quali erano convinti che i leoni fossero spiriti maligni, che fossero venuti per punire tutti coloro che avevano lavorato a Tsavo e accusarono proprio Patterson di questi avvenimenti, perch\u00e9 gli attacchi erano iniziati subito dopo il suo arrivo. Il mangiare cos\u00ec tanti uomini venne considerato un comportamento insolito per i leoni, e finalmente fu confermato essere il lavoro di un paio di maschi leonini, che furono ritenuti responsabili di 140 vittime tra gli operai, anche se il numero dei morti \u00e8 tutt'oggi incerto a causa della mancanza di accurate registrazioni."}
{"id": "4350656", "revid": "287204", "url": "https://it.wikipedia.org/wiki?curid=4350656", "title": "Futbolo Klubas Nemunas Alytus", "text": "Il Futbolo Klubas Nemunas Alytus, storicamente conosciuto come Dainava Alytus era una societ\u00e0 calcistica lituana con sede ad Alytus scioltasi nel 1992.\nStoria.\nFondato nel 1935, conobbe la prima stagione in massima serie nel 1942-'43, quando perse la finale del girone di Sudovia contro il Sveikata Kybartai, non riuscendo ad accedere ai gironi per il titolo.\nIn epoca sovietica gioc\u00f2 spesso nel massimo campionato lituano (all'epoca un semplice campionato regionale): vi si affacci\u00f2 per la prima volta nel 1960-'61, quando fin\u00ec 19\u00b0 col nome di Kooperatininkas, mentre due stagioni pi\u00f9 tardi retrocesse, anche per il cambio di formato del campionato.\nRitorn\u00f2 in Auk\u0161\u010diausioji lyga nel 1970, dopo aver vinto la seconda serie lituana; qui rimase vincendo il campionato nel 1975, fino al 1981, quando fin\u00ec 16\u00b0 e retrocesse. Vi fece nuovamente ritorno a partire dal 1987, fino alla ritrovata indipendenza della Lituania: al termine del campionato 1990, per\u00f2, non ottenne la qualificazione alla rinata Lietuvos Lyga, dovendo ripartire dalla 1 Lyga.\nAnche qui, per\u00f2, non ebbe fortuna, retrocedendo immediatamente in terza serie. Dopo due stagioni in terza serie e un cambio di nome (ispirato al fiume Nemunas che scorre nella citt\u00e0 di Alytus), la societ\u00e0 scomparve definitivamente.\nNel 2010 l'Alytis Alytus si fuse con il Vidzgiris (altra squadra di Alytus) per dare vita al Futbolo Klubas Dainava Alytus che prese il nome storico di Dainava Alytus."}
{"id": "4350661", "revid": "31886", "url": "https://it.wikipedia.org/wiki?curid=4350661", "title": "Narayanhiti", "text": "Il palazzo reale di Narayanhiti \u00e8 un palazzo di Kathmandu, in Nepal, che fu per molto tempo residenza primaria della dinastia regnante e che dopo la rivoluzione del 2006 \u00e8 stato trasformato in museo.\nEtimologia.\nIl nome, Narayanhiti, \u00e8 costituito da due parole 'Narayan' e 'HiTi'. Narayan \u00e8 il nome di una incarnazione del dio ind\u00f9 Vishnu, il cui tempio si trova di fronte al palazzo mentre 'Hiti' significa \"sorgente d'acqua\", che si trova all'interno del recinto del palazzo ad est dell'ingresso principale. Questa sorgente compare spesso nelle leggende locali. \nStoria.\nIl complesso del palazzo \u00e8 situato nella parte centro-settentrionale di Kathmandu, ad un capo della zona denominata Durbar marg. \u00c8 stato progettato per essere contemporaneamente pagoda e parco per una superficie di 30 ettari. Il tutto \u00e8 circondato da mura e porte d'accesso custodite. L'attuale palazzo \u00e8 stato costruito nel 1970 ed ha sostituito l'originale del 1915 andato distrutto da un terremoto. Fu utilizzato per la prima volta in occasione del matrimonio dell'erede al trono Birenda Bir Bikram Shah divenuto poi re. Il palazzo fu teatro, nel 2001, del massacro della famiglia reale nepalese. Dopo la rivoluzione del 2006, che ha rovesciato la monarchia e trasformato il paese in una repubblica, il gruppo neoeletto ha ordinato al re, alla sua famiglia e alla corte di lasciare il palazzo.\nMuseo Narayanhiti.\nIl palazzo reale \u00e8 stato trasformato in un museo pubblico subito dopo la rivoluzione del 2006 in seguito alla quale il paese \u00e8 stato dichiarato una repubblica. I gioielli della corona sono considerati tra gli oggetti pi\u00f9 preziosi in Nepal. "}
{"id": "4350662", "revid": "55145439", "url": "https://it.wikipedia.org/wiki?curid=4350662", "title": "Tranvia Villa Fornaci-Cassano", "text": ""}
{"id": "4350673", "revid": "3115", "url": "https://it.wikipedia.org/wiki?curid=4350673", "title": "Arco di Druso e Germanico", "text": "L'arco di Druso e Germanico (detto anche solo \"arco di Druso\") \u00e8 un arco romano degli inizi del I secolo situato a Spoleto (antica \"Spoletium\"), a ridosso del \"tempio romano\" e della chiesa di Sant'Ansano. Costituiva la porta di accesso monumentale al foro della citt\u00e0 dalla via Flaminia (ricalcato dall'odierna piazza del Mercato), scavalcando il cardine massimo.\nStoria.\nL'arco fu eretto nel 23 d.C. dal senato locale in onore di Druso minore e di Germanico, rispettivamente figlio naturale e nipote e figlio adottivo dell'imperatore Tiberio, in occasione della morte di Druso (Germanico era morto nel 19).\nGrazie alle scoperte dell'archeologo spoletino Giuseppe Sordini, relative al vicino \"tempio romano\" avvenute nel 1900, importanti scavi furono effettuati negli anni 1955-1957; l'arco ricevette la sua attuale sistemazione, con la demolizione delle sovrastrutture successive all'et\u00e0 romana e la messa in luce di uno dei piloni fino al livello antico.\nDescrizione.\nL'arco \u00e8 costruito in opera quadrata con blocchi in calcare locale. Fu costruito adottando la misura del piede romano.\nIl monumento si conserva fino alla trabeazione che sormonta il fornice, con il pilone occidentale inglobato nelle abitazioni pi\u00f9 recenti.\nL'arco \u00e8 decorato agli spigoli esterni dei piloni da lesene con capitelli corinzi, che sorreggevano una trabeazione con fregio dorico dalle metope ornate da bucrani. I piedritti su cui poggia l'archivolto dell'unico fornice hanno sul lato interno del passaggio lesene lisce con capitelli corinzieggianti.\nL'iscrizione di dedica \u00e8 incisa sulla muratura tra la trabeazione e l'archivolto del fornice. Piuttosto frammentaria, pu\u00f2 essere tuttavia ricostruita nel seguente modo:"}
{"id": "4350674", "revid": "767487", "url": "https://it.wikipedia.org/wiki?curid=4350674", "title": "Fermati, cow boy!", "text": "Fermati, cow boy! (\"Cast a Long Shadow\") \u00e8 un film del 1959 diretto da Thomas Carr.\n\u00c8 un film western statunitense con Audie Murphy, Terry Moore e John Dehner.\nProduzione.\nIl film, diretto da Thomas Carr su una sceneggiatura di Martin Goldsmith e John McGreevey con il soggetto di Wayne D. Overholse e dello stesso Goldsmith, fu prodotto da Walter Mirisch per la Mirisch Corporation e girato aCorriganville, nei Monogram/Allied Artists Studios, nei 20th Century Fox Studios e nel Janss Conejo Ranch a Thousand Oaks, in California.\nDistribuzione.\nIl film fu distribuito con il titolo \"Cast a Long Shadow\" negli Stati Uniti nel settembre del 1959 al cinema dalla United Artists.\nAlcune delle uscite internazionali sono state:\nCritica.\nSecondo il Morandini \"ambiente, personaggi e situazioni sono ai limiti dello stereotipo, ma i risvolti umani e psicologici hanno il sopravvento. \". Secondo Leonard Maltin il film \u00e8 un \"western dal ritmo lento\"."}
{"id": "4350675", "revid": "46931", "url": "https://it.wikipedia.org/wiki?curid=4350675", "title": "Fermati cow-boy!", "text": ""}
{"id": "4350676", "revid": "46931", "url": "https://it.wikipedia.org/wiki?curid=4350676", "title": "Fermati cow boy!", "text": ""}
{"id": "4350677", "revid": "46931", "url": "https://it.wikipedia.org/wiki?curid=4350677", "title": "Cast a Long Shadow", "text": ""}
{"id": "4350679", "revid": "709565", "url": "https://it.wikipedia.org/wiki?curid=4350679", "title": "Michael Hirst", "text": ""}
{"id": "4350682", "revid": "124123", "url": "https://it.wikipedia.org/wiki?curid=4350682", "title": "Tony Tebby", "text": "Tony Tebby \u00e8 famoso per essere il padre del QDOS, il sistema operativo usato dal Sinclair QL, realizzato mentre lavorava come ingegnere alla Sinclair Research agli inizi degli anni '80. Lasci\u00f2 la Sinclair Research nel 1984 come protesta per il prematuro lancio sul mercato dello stesso QL, creando una nuova societ\u00e0 (QJUMP Ltd.) una software house specializzata in software di sistema e utility per il QL.\nFra i software sviluppati dalla QJUMP:\nNei primi anni '90 ha sviluppato un nuovo sistema operativo compatibile con il QDOS denominato SMSQ utilizzato inizialmente per la scheda QXL della Miracle System. Una versione avanzata del sistema denominato SMSQ/E fu realizzata per l'ATARI ST per una serie di altri emulatori hardware del QL."}
{"id": "4350684", "revid": "18379", "url": "https://it.wikipedia.org/wiki?curid=4350684", "title": "Pro Caelio", "text": "La Pro Caelio \u00e8 un'orazione che Marco Tullio Cicerone tenne il 4 aprile 56 a.C. in difesa di Marco Celio Rufo, suo allievo ed amico.\nLe circostanze.\nL'arringa di Cicerone si apre sottolineando l'eccezionalit\u00e0 del momento in cui si svolge il processo: era il 4 aprile del 56 a.C., giorno in cui si aprivano a Roma i \"ludi Megalenses\", particolarmente fastosi per quell'anno, presieduti da Publio Clodio, che avrebbe colto l'occasione per celebrare la Grande Madre Idea, il cui trasferimento dalla Frigia a Roma era dovuto alla sua \"gens\". Non a caso nell'intera orazione uno dei motivi conduttori sar\u00e0 proprio quello costituito dalle varie allusioni agli spettacoli teatrali, il cui scopo \u00e8 \u00abdi trasportare il clima festivo nel foro, di trasportare il tribunale in un teatro comico\u00bb, \u00abdi richiamare agli ascoltatori le rappresentazioni dei \"ludi Megalenses\", che essi stavano perdendo proprio per via di quel processo\u00bb., e, infine, di dimostrare quanto dovesse sembrare grave il crimine di cui Celio era accusato, se si costringeva i giudici a sentenziare mentre l'intera Roma era in festa. Del resto costui era stato accusato del grave crimine di violenza politica, mentre, per quanto riguarda gi altri capi d'accusa, fatta eccezione per l'assassinio di Dione, non siamo al corrente, sebbene sicuramente collegati con l'\u00abaffare egiziano\u00bb, che aveva avuto numerose ripercussioni sulla politica di Roma.\nL'affare egiziano.\nTolomeo Alessandro II, salito sul trono d'Egitto con l'appoggio di Silla, era morto nell'80 a.C lasciando il suo regno in eredit\u00e0 al popolo romano. Fu solo nel 59 a.C. che a Tolomeo Aulete fu riconosciuto il diritto di prendere il potere con l'impegno di versare 36 milioni di denari ogni anno direttamente al console Giulio Cesare e al suo alleato Pompeo. Mal sopportato dal popolo per l'ingente tassazione imposta, egli fu cacciato dal regno e costretto a cercare aiuto presso i romani per essere reintegrato sul trono. Nel frattempo, per\u00f2, gli alessandrini avevano inviato a Roma un'ambasceria di 100 cittadini, capeggiata da Dione, per contestare le mosse del re. A quel punto Tolomeo ingaggi\u00f2 dei sicari per far s\u00ec che la delegazione non arrivasse a destinazione: alcuni ambasciatori furono corrotti e altri uccisi e tra questi Dione, che fu trovato morto nella casa del cittadino che l'aveva ospitato. Vennero portati sotto processo e condannati parecchi alessandrini della cerchia di Tolomeo, mentre tra i cittadini romani coinvolti in tali manovre due soli furono trascinati in giudizio. Il primo fu Publio Asicio, l'altro Marco Celio Rufo appunto.\nL'accusa.\nL\u2019accusa rivolta a Celio \u00e8 gravissima sulla base, oltre che della \"lex Lutatia\" \"de vi\" (che contemplava i delitti di \"vis\" \"contra rem publicam\" e autorizzava la celebrazione dei processi anche nei giorni festivi), anche della \"lex Plautia\" (o \"Plotia\") \"de vi\", la stessa che venne attivata contro i condannati complici di Catilina. Si imputava a Celio il delitto di violenza politica (\"crimen vis\"), crimine che, se trascurato, avrebbe potuto addirittura compromettere la stabilit\u00e0 dello Stato.\nPrivate erano le motivazioni che spinsero Lucio Sempronio Atratino a presentare l'accusa: era infatti figlio di Lucio Calpurnio Bestia, incriminato \"de ambitu\" per ben due volte dallo stesso Celio. Data, per\u00f2, la sua giovane et\u00e0 -aveva solo 17 anni- era affiancato da Erennio Balbo e un certo Publio Clodio, liberto che aveva ottenuto anche la cittadinanza romana grazie all'intervento del tribuno Publio Clodio Pulcro. Nonostante ci\u00f2 l'unica orazione che ci \u00e8 pervenuta delle sei \u00e8 quella di Cicerone, per cui bisogna partire dalle repliche di costui per una ricostruzione, ipotetica, delle arringhe che lo precedettero. \nApr\u00ec le ostilit\u00e0 Atratino, con un'orazione misurata ma non priva di punte d'acredine, in cui grande attenzione si pose all'analisi dei precedenti dell'imputato (sul modo in cui si insegnava agli accusatori nella \"Rhetorica_ad_Herennium\"). Dalle sue parole Celio viene tratteggiato come individuo intimamente portato alla violenza, socialmente pericoloso, quindi idoneo a macchiarsi di tutti quegli atti che erano alla base della sua accusa \" de vi\".\nPer secondo prese la parola Publio Clodio, la cui orazione \u00e8 difficile da giudicare, poich\u00e9 ne possiamo ricavare il contenuto unicamente dalla risposta di Cicerone che si limita a liquidarla con un rapido accenno, colmo di sufficiente ironia.\nPer ultimo intervenne Lucio Erennio Balbo che pi\u00f9 di tutti contribu\u00ec a dare un'immagine di Celio come giovane depravato e capace di ogni genere di misfatto. Inoltre fu lui che pi\u00f9 accuratamente tratt\u00f2 dell'assassinio e del precedente tentato omicidio del filosofo Dione, quando era ancora ospite di Lucio Lucceio, e che cerc\u00f2 di dimostrare il coinvolgimento di Celio nella faccenda. Fondamentale era, pertanto, la testimonianza di Clodia che accusava Celio dei \"crimina auri et veneni\". Secondo quanto riportato dalla donna, era lei, a quel tempo, in ottimi rapporti con il giovane che perci\u00f2 si rivolse a lei per ricevere una somma di denaro che, a suo dire, avrebbe usato per l'allestimento dei \"ludi\", ma che, come Clodia seppe pi\u00f9 avanti, gli serv\u00ec per corrompere degli schiavi di Lucceio affinch\u00e9 uccidessero Dione. Il passo successivo deciso dal giovane sarebbe stato quello di eliminare Clodia, che aveva scoperto il complotto, e per questo si accord\u00f2 con gli schiavi di lei perch\u00e9 la avvelenassero. Questi per\u00f2 misero al corrente di ci\u00f2 la padrona e il piano fu sventato. Tale resoconto \u00e8 riportato dall'arringa di Erennio, grandemente lodata da Cicerone, che sottoline\u00f2 la grande impressione che questa produsse sui presenti e l'attenzione con cui i giudici la seguirono.\nLa difesa e la tattica di Cicerone.\nLa difesa si svolse in vari momenti. Per primo prese la parola riguardo ai principali capi d'accusa lo stesso Celio Rufo che trasform\u00f2 la difesa in un'aspra invettiva verso la controparte. Come testimoniato da Svetonio, colp\u00ec anzitutto Plozio Gallo che aveva preparato l'arringa di Atratino. Per secondo, sui \" crimina de vi\" si espresse Marco Licinio Crasso che attraverso il suo discorso mirava a colpire la politica egiziana di Pompeo e spaccare, tra i giudici, il fronte favorevole a Clodio. \nAlla fine - era proprio della sua tattica parlare per ultimo - intervenne Cicerone.\nNella prima parte della sua orazione Cicerone smonta le argomentazioni dei suoi accusatori smembrandole in imputazioni minori da confutare pi\u00f9 facilmente una alla volta. Inizia con un rimando al padre di Celio, appartenente al rango degli \"equites\", con l'intento di suscitare lo sdegno della parte equestre dei giudici contro gli accusatori, mostrando di aver frainteso le intenzioni degli accusatori (questi probabilmente rimproverarono a Celio di aver usurpato le prerogative proprie dei nobili iniziando la sua carriera con un'accusa politica).\nNei \u00a7 4 e 5 Cicerone respinge imputazioni che appaiono alquanto convenzionali, mentre dai paragrafi 6-10 replica le accuse \"de pudicitia\" (i trascorsi omosessuali del giovane).\nNei \u00a7 10-14 poi replica alle accuse \"quod Catilinae familiaritas obiecta Caelio est\" (di essere stato in rapporti di amicizia con Catilina).\nNel \u00a7 15 poi si tratta della partecipazione di Celio alla congiura di Catilina, errata deduzione, secondo Cicerone, fatta dagli accusatori in conseguenza dei rapporti di amicizia del giovane col famoso personaggio pubblico romano.\nNel \u00a7 16 Cicerone difende l'imputato dai crimini \"de ambitu et de criminibus istis sodalium ac sequestrium\" (di broglio elettorale, di appartenere a circoli politici e di deposito di fondi in nero) fornendoci un ulteriore esempio della tattica di frammentazione della tesi della controparte da lui adottata.\nNei \u00a7 17-18-19 Cicerone tratta come autonome imputazioni il fatto che l'imputato sia pieno di debiti, abbia abbandonato la casa del padre e abbia colpito un senatore durante i comizi.\nDal \u00a7 19 al 23 l'oratore presenta infondate, come semplici \"maledicta\", tutte le accuse che erano cadute contro Celio sotto la giurisdizione della \"quaestio de vi\".\nLa tecnica di smembrare le imputazioni e aggirare i reali capi d'accusa, confondendoli con altre imputazioni di secondaria importanza, \u00e8 usata da Cicerone anche in altre orazioni ed \u00e8 anche da lui teorizzata nel \"De Oratore\".\nEpilogo.\nCelio fu assolto. Tolomeo fu restaurato sul trono d'Egitto, il padre d'Atratino non riusc\u00ec a sottrarsi all'accusa di broglio elettorale e fu condannato, mentre Clodia scomparve dalla scena pubblica di Roma. La parola di Cicerone fu dunque pi\u00f9 forte della verit\u00e0 e ottenne il trionfo."}
{"id": "4350692", "revid": "1149807", "url": "https://it.wikipedia.org/wiki?curid=4350692", "title": "The Great Fusion", "text": "The Great Fusion \u00e8 un videogioco di tipo avventura punta e clicca per i sistemi iOS, Android, Windows, macOS e Linux. Il gioco ricalca le tipiche avventure grafiche Lucasarts degli anni '90. L'interfaccia semplice, lo humor (che a volte cade nel volgare) e lo stile vintage ne decretano il successo con pi\u00f9 di mila download digitali.\nTrama.\nAnno 2012: Max Malowi, un illustre programmatore viene licenziato dalla ditta dove lavora pur avendo fatto un'importante scoperta scientifica, i capi dell'azienda dove danno la colpa alla crisi economica mondiale.\nAnno 2022: Tempo presente, Le nazioni mondiali si fondono in un'unica grande corporazione e impongono molte restrizioni in ogni campo, ad esempio i cellulari non possono pi\u00f9 montare fotocamere perch\u00e9 fare fotografie \u00e8 proibito. Max l'eroe del gioco non ha pi\u00f9 trovato lavoro e da dieci anni vive alla giornata facendo lavori saltuari, ma un episodio inaspettato cambier\u00e0 la sua vita.\nModalit\u00e0 di gioco.\nIl videogioco sfrutta al massimo il touchscreen, Max si diriger\u00e0 dove si fa un tap sullo schermo, dove si potr\u00e0 interagire con un oggetto si aprir\u00e0 un men\u00f9 su schermo con le varie azioni disponibili sotto forma di icona: parlare, usare, spingere, ecc. L'inventario \u00e8 a scorrimento sulla sinistra dello schermo e si pu\u00f2 combinare gli oggetti raccolti semplicemente trascinandoli e sovrapponendoli. La storia non \u00e8 molto lunga e si articola in due parti, gli enigmi sono quasi tutti semplici e non si impiegher\u00e0 molto a finirlo. Nella versioni per PC i controlli vengono invece impartiti tramite il mouse. Il videogioco \u00e8 localizzato in Italiano.\nCitazioni.\nI programmatori hanno inserito molte citazioni e personaggi di altre vecchie avventure grafiche e personaggi di film.\nAccoglienza.\nJoe Matar di Hardcore Droid recens\u00ec il gioco affermando che riusciva a rendere bene una delle sue caratteristiche pi\u00f9 importanti, ovvero la storia. Anche se la traduzione a volte lo limitava, il titolo aveva un'atmosfera affascinante, cinica, profana e satirica ben gestita. Erano presenti numerose affermazioni sfacciate che deridevano con ipocrisia la legge sul copyright e Max era un personaggio divertente che si faceva strada in questa avventura con il minimo sforzo. Sebbene il gioco fosse poco impegnativo, garantiva comunque un ritmo decente mentre la folle trama scorreva rapidamente dal salvataggio dell'amico rapito al rapinare una banca per poi giungere alla vendetta. Inoltre, anche se la grafica non era molto originale e l'animazione era basica e discontinua, si mostrava comunque molto ben dettagliata e divertente, con il frequente uso di cutscene in stile fumetto. Anche la musica si prestava bene alla scene, anche non era niente di speciale. \"The Great Fusion\" non aggiungeva nulla di nuovo alla classica avventura grafica, ma compensava con la sua trama. Il fatto che si attenesse cos\u00ec strettamente a ci\u00f2 che era stato stabilito dai titoli classici probabilmente avrebbe allontanato gli utenti che non avevano mai provato questo genere in passato. Al contrario, i veterani, se non si fossero scoraggiati dalla traduzione lacunosa e non avessero preso troppo sul serio il suo essere estremamente profano e satirico, potevano tranquillamente provare a dargli una possibilit\u00e0.\nPaul Devlin di Pocket Gamer sostenne che \"The Great Fusion\" cercava di compiere lo sforzo lodevole di rendere giustizia al genere delle avventure grafiche che era sottorappresentato su Android inserendo alcune gag. Il gioco per\u00f2 finiva per mostrare alcuni difetti tipici come la presenza di enigmi illogici, infiniti \"backtracking\" e dialoghi imprecisi e spesso mal tradotti. Max era un personaggio che camminava con un'andatura incurvata e barcollante che inizialmente era accattivante ma dopo poco diveniva irritante quando il giocatore doveva guidarlo attraverso la mappa per svariate volte. L'avventura era di breve durata e la sua storia strana era un po' incoerente, tuttavia tutto ci\u00f2 veniva accompagnato da una veste grafica nitida e disegnata a mano che ricordava quella di \"\" su iOS. I controlli erano ben rifiniti anche per il touchscreen, con elementi che mostravano i punti pi\u00f9 importanti con cui interagire e delle icone che indicavano quando gli oggetti potevano essere usati o raccolti. Quando il giocatore si bloccava poteva ricorrere al telefono cellulare del protagonista che forniva dei suggerimenti utili a proseguire l'avventura, elemento che il recensore ritenne provvidenziale, ma che per\u00f2 lament\u00f2 per le sue grandi limitazioni. Devlin critic\u00f2 il fatto che i personaggi con cui si interagiva non offrivano mai dei consigli ma solo frasi ripetute, cos\u00ec come Max che ripeteva sempre la stessa esclamazione ogni volta che provava a fare certi abbinamenti tra oggetti e persone. L'umorismo scatalogico e le imprecazioni fuori luogo sembravano fin troppo espressioni giovanili e incongrue, minando cos\u00ec gli obiettivi di un'avventura matura a cui sembrava mirare \"The Great Fusion\". Assieme alla storia piuttosto sconclusionata e lenta, tali difetti offrivano un'avventura passabile che solo gli irriducibili del genere avrebbero giocato fino ad arrivare al finale deludente.\nIl gioco ha superato i mila download digitali sulla piattaforma Steam."}
{"id": "4350694", "revid": "729019", "url": "https://it.wikipedia.org/wiki?curid=4350694", "title": "Australian Open 1995 - Doppio femminile", "text": "Jana Novotn\u00e1 e Arantxa S\u00e1nchez Vicario hanno battuto in finale Gigi Fern\u00e1ndez e Nata\u0161a Zvereva 6-3, 63-7, 6-4."}
{"id": "4350699", "revid": "695564", "url": "https://it.wikipedia.org/wiki?curid=4350699", "title": "Tartufi al cioccolato", "text": ""}
{"id": "4350706", "revid": "830939", "url": "https://it.wikipedia.org/wiki?curid=4350706", "title": "Manlio Lo Vecchio Musti", "text": " \nBiografia.\nProfessore, visse a Roma. \u00c8 stato dirigente della Confcommercio: capo dei servizi sindacali negli anni 1950, vicesegretario generale negli anni '60 e vice presidente negli anni '70. Fu autore della prima traduzione in italiano de \"L'amante di Lady Chatterley\"."}
{"id": "4350707", "revid": "729019", "url": "https://it.wikipedia.org/wiki?curid=4350707", "title": "Australian Open 1994 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Patty Fendick e Meredith McGrath 6-3, 4-6, 6-4."}
{"id": "4350708", "revid": "438678", "url": "https://it.wikipedia.org/wiki?curid=4350708", "title": "I due derelitti", "text": "I due derelitti \u00e8 un film del 1951 diretto da Flavio Calzavara, tratto dal romanzo \"Les Deux Gosses\" di Pierre Decourcelle.\nNel ruolo dei due bambini protagonisti sono Enzo Cerusico (uno dei principali attori bambini dell'epoca, destinato quindi ad una lunga carriera al cinema e alla televisione) e un giovanissimo Antonio Barone (che da adulto diventer\u00e0 professore di fisica all'Universit\u00e0 di Napoli Federico II e uno dei massimi esperti di superconduttivit\u00e0 in Italia e nel mondo).\nTrama.\nIl conte Giorgio di Kerlor, convinto che sua moglie lo abbia tradito e quel piccolo Gianni, il ragazzo che ha cresciuto come figlio, non sia in realt\u00e0 il suo, affida il povero ragazzo a un malvivente soprannominato Lumaca, che ha gi\u00e0 un ragazzo, Claudinet. Gianni viene ribattezzato Fanfan e, crescendo con Claudinet, i due ragazzi diventano inseparabili.\nProduzione.\nLa pellicola rientra nel filone dei melodrammi sentimentali \"strappalacrime\" (poi ribattezzato con il termine \"neorealismo d'appendice\" dalla critica), allora molto in voga tra il pubblico italiano.\nAccoglienza.\nDistribuzione.\nIl film fu distribuito nelle sale cinematografiche italiane a partire dal 14 novembre del 1951."}
{"id": "4350713", "revid": "1318658", "url": "https://it.wikipedia.org/wiki?curid=4350713", "title": "Francesco Artese", "text": "Biografia.\nIl suo primo lavoro nel campo della presepistica risale al 1976, quando realizza un'opera per il Convento dei Frati Francescani di Grassano, comune in cui ha vissuto ed operato. Nel 1980 realizza la \"Nativit\u00e0\" nella Basilica di San Crisogono a Roma e l'anno seguente, sempre a Roma in via Veneto, crea un presepe di 120 m\u00b2 raffigurante i Sassi di Matera.\nIl successo ottenuto lo porta alla realizzazione di un altro presepe di 140 m\u00b2 nella chiesa Our Lady of Pompei di Greenwich Village a New York, meta di numerosi visitatori, commissionato dal Consolato italiano ed ambientato nella Grassano degli anni cinquanta.\nUn altro presepe di rilievo \u00e8 quello creato nella Basilica superiore di San Francesco d'Assisi nel 1991; nel 1999 l'UNESCO gli commissiona un presepe da allestire nel nuovo \"Museo mondiale della Nativit\u00e0\" di Betlemme, ed Artese realizza un'opera di 90 m\u00b2 avente come scenario nuovamente i Sassi di Matera.\nA Grassano realizza nel 2005 un'opera permanente di 40 m\u00b2 ed altezza di 4,5 metri, con scorci del paese lucano degli anni cinquanta e della civilt\u00e0 contadina, e statuine in terracotta alte 30 cm vestite di abiti cuciti a mano, esposta nel Palazzo Materi.\nDopo altri presepi allestiti in diverse localit\u00e0, nel 2012 realizza il grande presepe, omaggio della regione Basilicata al Papa Benedetto XVI, allestito in Piazza San Pietro; l'opera, esposta a partire dal 24 dicembre 2012, ha una dimensione di 150 m\u00b2, oltre 100 statuine in terracotta con altezza variabile dai 26\u00a0cm delle figure in secondo piano ai 32\u00a0cm di quelle in primo piano, e riproduce i Sassi di Matera.\nL'ultimo presepe di 150 m\u00b2 \u00e8 stato esposto prima in Brasile e successivamente in Finlandia."}
{"id": "4350714", "revid": "767487", "url": "https://it.wikipedia.org/wiki?curid=4350714", "title": "Iseppo da Porto", "text": "Biografia.\nNacque da Girolamo e da Angela Barbaran, unico maschio, pare, di sei figli. I da Porto erano una nobile e illustre famiglia vicentina dalla quale provenivano importanti uomini di cultura, politici e d'arme. Della sua giovinezza non si sa pressoch\u00e9 nulla: impossibile collocare con precisione la data di nascita, n\u00e9 si conoscono i dettagli della sua formazione. La prima notizia relativa al da Porto \u00e8 del 1532 quando, assieme ad altri ventisei membri della sua famiglia, veniva creato conte palatino di Vivaro e Val Leogra, nonch\u00e9 cavaliere aurato da Carlo V d'Asburgo.\nFu una delle tante personalit\u00e0 vicentine attratte dalle novit\u00e0 religiose proposte dal luteranesimo che proprio in quegli anni si stava diffondendo anche nella Repubblica di Venezia. Fondamentale fu, in questo senso, il proselitismo di Pellegrino Morato che si serv\u00ec della sua professione di pubblico insegnante per diffondere le idee del calvinismo, stimolando peraltro un vivace dibattito in seno all'aristocrazia della citt\u00e0. Numerosi rampolli di buona famiglia (da Porto, Verlato, Thiene, Trissino) decisero di aderire all'eresia della Riforma, favoriti da una solida rete di protezioni che permetteva loro di agire persino alla luce del sole. Si suppone, quindi, che in questo periodo (1535-45) anche il da Porto avesse sposato questa scelta.\nNel 1545-48, tuttavia, l'attivit\u00e0 ereticale sub\u00ec un primo arresto. In quegli anni, infatti, i rettori di Vicenza aprirono un'inchiesta da cui scatur\u00ec un primo processo a carico dei calvinisti. Probabilmente, la Serenissima aveva accolto gli appelli di papa Paolo III che nella riforma religiosa vedeva anche degli spunti di ribellione politica. Nel maggio del 1547 vennero effettuati i primi fermi; come risulta dalla confessione di Bartolomeo Del Bello, anabattista di Arzignano, tra i dieci o undici arrestati compare anche il da Porto.\nNon si conosce l'esito del processo, ma negli anni successivi la diffusione della Riforma conobbe un rinnovato vigore. Il da Porto, comunque, non ne usc\u00ec danneggiato, anzi, negli anni successivi risulta attivo nella vita pubblica e culturale di Vicenza, ottenendo importanti incarichi politici. Dal 1555 al 1576 fu pi\u00f9 volte riconfermato nel ruolo di \"consul laicus\", uno degli otto che, con i quattro consoli giudici, il podest\u00e0 e il giudice del Malefizio, avevano il compito di sentenziare sulle cause criminali. Tra il 1561 e il 1577 viene nominato per sei volte uno degli otto deputati \"Ad Utilia\" (alle Cose utili), la massima magistratura vicentina che riassumeva le funzioni governative. Nel 1572, inoltre, fu chiamato alla carica di conservatore del Monte di Piet\u00e0 e nel 1573 fu nominato conservatore delle Leggi. Nel 1574, poi, fu eletto governatore dell'ospedale dei Proti. Nel 1577, nonostante l'et\u00e0, \u00e8 impegnato nella ricerca di fondi per affrontare la pestilenza che imperversava a Vicenza.\nEbbe anche alcuni incarichi di rappresentanza a Venezia: nel 1559 il Consiglio cittadino lo invi\u00f2 nella capitale per manifestare le felicitazioni dei Vicentini per l'elezione del doge Girolamo Priuli; vi ritorn\u00f2 nel 1574 per chiedere di diminuire la pesante tassazione imposta per finanziare la guerra di Cipro; nel 1580 l'ultima missione, in difesa di una causa dei setaioli vicentini.\nOltre alla sua brillante carriera politica, il da Porto viene ricordato per la sua attivit\u00e0 di arricchimento artistico di Vicenza. In stretto contatto con Andrea Palladio e Paolo Veronese, fu lui a commissionare, nel 1552, il noto palazzo Porto. Nel 1556 concorse alla fondazione dell'Accademia dei Costanti (nata in contrapposizione con l'Accademia Olimpica) e nel 1565 presiedette ai preparativi che il Palladio allest\u00ec in occasione dell'ingresso del vescovo Matteo Priuli. Partecip\u00f2, inoltre, al finanziamento del celebre teatro Olimpico.\nNel 1545 spos\u00f2 Livia Thiene, sorella di quell'Adriano Thiene che sarebbe poi stato arrestato con lui nel 1547. Ebbe due figli maschi (Adriano, il primogenito, e Leonida) e cinque femmine (Porzia, Dorotea, Vittoria, Lelia, Deidamia). Di Leonida va ricordato che nel 1571 fu chiamato a testimoniare nel processo contro il cognato Odoardo Thiene, nota personalit\u00e0 vicentina che aveva pure aderito alla riforma. In particolare, gli furono chieste informazioni sulla corrispondenza esistente tra il Thiene e suo padre, ma il procedimento non danneggi\u00f2 particolarmente Iseppo. Nel 1568 quest'ultimo aveva ricevuto una denuncia da parte di Francesco Borroni, altro inquisito per eresia, ma pure in questo caso ne era uscito senza fastidi. Tutto questo, in ogni caso, fa supporre che il da Porto continuasse a mantenere legami con gli ambienti protestanti.\nNel suo testamento, stilato il 5 novembre 1580, nominava suoi eredi i figli Adriano e Leonida e disponeva di essere sepolto nella chiesa di San Biagio; parte delle sue ricchezze finirono anche in beneficenza. Tra i testimoni presenti compare anche l'anabattista Iseppo Cingano, un'ulteriore conferma sulla sua vera fede religiosa."}
{"id": "4350721", "revid": "287204", "url": "https://it.wikipedia.org/wiki?curid=4350721", "title": "Auk\u0161\u010diausioji lyga 1976", "text": "L'edizione 1976 dell'Auk\u0161\u010diausioji lyga fu la trentaduesima come campionato della Repubblica Socialista Sovietica Lituana; la vittoria and\u00f2 all'Atmosfera Ma\u017eeikiai, giunto al suo 1\u00ba titolo.\nFormula.\nLa formula dell'anno precedente fu cambiata radicalmente: il campionato fu in ogni caso disputato su due gironi ed in due fasi e i club partecipanti rimasero 26, con la rinunciataria Chemikas K\u0117dainiai sostituita dall'Impulsas Tel\u0161iai. Nella prima fase i 26 club furono divisi come al solito in due gironi (Zalgiris e Nemunas) formati da 14 e 12 squadre: ma stavolta furono disputate gare di sola andata, per un totale rispettivamente di 13 e 11 partite per squadra.\nNella seconda fase le squadre classificate ai primi quattro (e non pi\u00f9 tre) posti dei rispettivi gironi disputavano un torneo a otto, con punteggi azzerati rispetto alla prima fase e gare di andata e ritorno, per un totale di 14 partite. Tutte le altre, invece, rimasero nei rispettivi gironi affrontandosi nuovamente: non ci fu quindi un'unica nona o undicesima, ma due squadre considerate a pari merito none e cos\u00ec via; solo le ultime due del girone Zalgiris furono classificate 25\u00aa e 26\u00aa. In entrambi fu conservato il punteggio della prima fase, ma mentre nel girone Zalgiris furono disputate gare di sola andata (di fatto il ritorno della prima fase, per un totale complessivo di 22 partite per squadra), in quello Nemunas ci furono turni di andata e ritorno per un totale complessivo di 25 incontri per squadra.\nNon erano previste retrocessioni."}
{"id": "4350724", "revid": "1782831", "url": "https://it.wikipedia.org/wiki?curid=4350724", "title": "Patrice (personaggio)", "text": "Patrice \u00e8 uno scagnozzo alle dipendenze di Raoul Silva, antagonista nel film di James Bond \"Skyfall\". \u00c8 un mercenario francese che Bond ha l'obbiettivo di catturare vivo per costringerlo a portarlo dal suo capo.\nBiografia.\nBond si scontra con Patrice per ben due volte: a Istanbul in uno sfrenato inseguimento tra le vie della citt\u00e0 e dal Gran Bazar prima e su un treno dopo e in ultimo a Shanghai dove finalmente Bond riesce ad ucciderlo gettandolo da un grattacielo dopo una breve lotta, senza per\u00f2 riuscire a fargli confessare dove si nasconda il suo capo, Raoul Silva.\nCaratteristiche.\n\u00c8 un uomo di poche parole che ama la violenza.\nPatrice utilizza proiettili che contengono una piccola quantit\u00e0 di uranio impoverito. La scoperta avviene quando Bond, tornato in servizio, fa analizzare dei piccoli frammenti del proiettile che lo aveva colpito durante l'inseguimento sul treno ad Istanbul.\nAltre apparizioni.\nPatrice appare anche nel videogioco 007 Legends che ripercorre la trama del film."}
{"id": "4350728", "revid": "729019", "url": "https://it.wikipedia.org/wiki?curid=4350728", "title": "Australian Open 1993 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Pam Shriver e Liz Smylie 6-4, 6-3."}
{"id": "4350731", "revid": "729019", "url": "https://it.wikipedia.org/wiki?curid=4350731", "title": "Australian Open 1992 - Doppio femminile", "text": "Arantxa S\u00e1nchez Vicario e Helena Sukov\u00e1 hanno battuto in finale Mary Joe Fern\u00e1ndez e Zina Garrison 6-4, 7-62."}
{"id": "4350736", "revid": "392684", "url": "https://it.wikipedia.org/wiki?curid=4350736", "title": "Serafino Beconi", "text": "Biografia.\nSi diplom\u00f2 come maestro nel 1945 e inizi\u00f2 a dipingere da autodidatta secondo lo stile della tradizione pittorica viareggina.\nAllo scoppio della seconda guerra mondiale non si present\u00f2 al richiamo, venne pertanto arrestato e imprigionato; riusc\u00ec per\u00f2 a evadere, rimanendo nascosto per la durata del conflitto, al termine del quale entr\u00f2 nel CNL e milit\u00f2 come partigiano in gruppi locali.\nNel 1954 entr\u00f2 a far parte del \"Centro versiliese per le arti\", di cui divenne in seguito segretario, affiancando Carlo Carr\u00e0 come presidente. Fond\u00f2 l'Associazione artisti versiliesi nel 1980 e la rivista \"Sinopia\" nel 1990.\nAttivit\u00e0 pittorica.\nDivenne noto per un ciclo di opere sull'eccidio di Sant'Anna, a cui lavor\u00f2 diversi anni e che fu esposto a Viareggio nel 1964, a vent'anni dalla strage, e nel palazzo Ducale di Lucca nel 2014.\nUna sua opera (\"Il muro bianco sul mare\", 1965) figura nella collezione artistica della Banca Commerciale Italiana."}
{"id": "4350743", "revid": "2176804", "url": "https://it.wikipedia.org/wiki?curid=4350743", "title": "Cronache italiane", "text": "Cronache italiane (in lingua francese: \"Chroniques italiennes\") \u00e8 una raccolta di racconti di Stendhal pubblicata postuma nel 1855; la maggior parte dei racconti furono pubblicati separatamente fra il 1829 e il 1842.\nGenesi dell'opera.\nLa gran parte di questi racconti, chiamati da Stendhal genericamente \"Historiettes\", vennero pubblicati singolarmente, spesso non firmati o firmati con lo pseudonimo \"F. de Lagenevais\", sulle riviste \"Revue de Paris\" o \"Revue des Deux Mondes\". Stendhal affermava che tali racconti fossero stati da lui tratti da antichi manoscritti di biblioteca dei quali entr\u00f2 in possesso verso il 1833, nel periodo in cui era console francese a Civitavecchia. Le vicende storiche di alcuni di questi racconti (per es., \"Vittoria Accoramboni\" o \"La duchessa di Paliano\") sono reali e ben note; altre (per es. \"La badessa di Castro\") sembrano di pura invenzione, ovvero talmente modificate rispetto alla vicenda storica, che la fonte originale non pu\u00f2 essere identificata. I commentatori sono pressoch\u00e9 unanimi nel ritenere che questi racconti rappresentino abbastanza bene \u00abquella pienezza di vita che tra passioni e amori lo scrittore vagheggi\u00f2 sempre in Italia, dalla storia figurativa alla musica e alla societ\u00e0\u00bb.\nTre di questi racconti (\u00abL'abbesse de Castro\u00bb, \u00abVittoria Accoramboni, duchesse de Braciano\u00bb e \u00abLes Cenci: 1599\u00bb), tutti pubblicati sulla \"Revue des Deux Mondes\" dal 1837 al 1839, vennero raccolti dallo stesso Stendhal nel 1839 in un volume intitolato \"L'abbesse de Castro\", come uno di essi. Nel 1855 apparvero due raccolte postume con un numero maggiore di racconti:\nLa versione definitiva apparir\u00e0 nel 1947 in una raccolta curata da Henri Martineau per la Biblioth\u00e8que de la Pl\u00e9iade: alla versione curata da Colomb vengono aggiunti tre racconti, apparsi tutti postumi (\u00abSan Francesco \u00e0 Ripa\u00bb, \u00abTrop de faveur tue\u00bb, \u00abSuora Scolastica\u00bb) mentre \u00abLes Tombeaux de Corneto\u00bb e \u00abLa com\u00e9die est impossible en 1836\u00bb furono eliminati."}
{"id": "4350746", "revid": "287204", "url": "https://it.wikipedia.org/wiki?curid=4350746", "title": "Lame (Bologna)", "text": "La zona Lame (\"\u00c4l L\u00e2m\" in bolognese) \u00e8 una frazione di pianura del comune di Bologna, fino al 1985 costituente un quartiere autonomo; \u00e8 stata incorporata nel quartiere Navile assieme alle zone di Corticella e Bolognina, salva una piccola parte pi\u00f9 vicina al centro (e all'omonima porta) che rientra nel quartiere Porto. Si trova a nord-ovest del centro storico bolognese e si estende per circa 11 Km\u00b2, dal centro all'estrema periferia. Confina a nord con il Trebbo (frazione del comune di Castel Maggiore), a sud-ovest col quartiere Borgo Panigale-Reno, a sud con il quartiere Porto-Saragozza, a est con le due zone di Bolognina e Corticella. Inoltre a ovest \u00e8 delimitata dal fiume Reno, che sfocia nel Mare Adriatico, ed \u00e8 attraversata dall'antico navigabile canale Navile, che nasce dal fiume Reno, sulle colline bolognesi, e si getta nel medesimo corso d'acqua, nella pianura bolognese.\nStoria.\nQuesta zona ha delle origini molto antiche, come testimoniano i resti di un pavimento appartenente a una villa romana, trovato alle Lame ed ora conservato nel Museo civico archeologico. La sua popolazione gi\u00e0 nel '500 d.C. era abbastanza stabile, come \u00e8 evidenziato dai resti di alcune abitazioni tipiche degli antichi borghi.\nSempre nel passato, questo territorio era paludoso e acquitrinoso, come testimoniano gli attuali nomi delle vie e dei rioni del quartiere: Beverara, la zona degli abbeveratoi; la Noce, un luogo in cui le strade si incrociavano formando come il gheriglio di una noce e infine Pescarola, che indica un luogo dove la pesca era abbondante, e in effetti il fiume Reno in passato era molto pescoso e nelle sue acque limpide le donne lavavano i panni. Le cave che ancora oggi si notano lungo il suo corso rappresentavano una delle principali fonti di lavoro per la popolazione del quartiere.\nUn altro corso d'acqua che attraversa la zona \u00e8 il canale artificiale Navile, che d\u00e0 il nome all'attuale comprensorio territoriale (quartiere Navile). Verso l'anno 1208 d.C. Il Comune di Bologna stipul\u00f2 un accordo con i mugnai per effettuare il trasporto merci e per la navigazione. Fu aperta una presa nel canale dei mugnai e fu costruito e completato in una decina di anni il canale detto Navile, antica via di comunicazione idrica tra Bologna, Ferrara ed il mare Adriatico. Fino ai primi dell'800 quasi tutto quello che entrava e usciva dalla citt\u00e0 poteva essere trasportato sulle acque del canale Navile. Per superare i numerosi dislivelli del canale furono costruiti diversi sostegni, degli sbarramenti in muratura dotati di chiuse di metallo simili a delle \"lame\" (da cui appunto prende il nome) per il transito delle barche in salita e in discesa. Il pi\u00f9 importante era quello del Battiferro, il cui dislivello era tale (5 m.) da permettere il funzionamento di alcune macchine idrauliche, numerosi magli per la lavorazione dei metalli (da cui l'origine del nome \"battiferro\") e di una grande fabbrica di panni di lana, poi trasformata in una pileria di riso. La centrale elettrica del Battiferro serv\u00ec durante gli ultimi mesi della seconda guerra mondiale a fornire di luce le case dei bolognesi. Nel 1948 cessa la navigazione sul Navile. A questa data erano ancora in attivit\u00e0, sul tratto agibile Battiferro-Malalbergo, 24 barche.\nLa zona pi\u00f9 antica delle Lame \u00e8 quella denominata Bertalia, della quale si hanno notizie documentate fin dal 1500 d.C. La sua chiesa risale alla fine del 1600 e nel suo interno colpiscono i due confessionali, l'altare maggiore costruito nel 1711, l'organo e la cantoria del 1691. Il campanile fu costruito nel 1728. parzialmente crollato nel 1822, fu ricostruito con guglia nel 1827. Accanto alla chiesa parrocchiale di Bertalia sorge, circondata da un parco ricco di alberi imponenti, la settecentesca Villa Salina, dimora prima dei Marchesi Davia e poi dei Conti Salina.\nAdiacente alla zona di Bertalia si trova la zona denominata Pescarola in cui sorge il Centro Sportivo di Pescarola, una delle prime strutture polisportive della citt\u00e0 e che fu sede della lavanderia dell'ospedale S.Orsola dai primi anni del secolo fino all'ultima guerra.\nPescarola era, fino all'ultima guerra, la zona dei birocciai che trasportavano soprattutto i mattoni delle fornaci e la ghiaia delle cave. Erano infatti presenti nel territorio diverse fornaci di cui la pi\u00f9 famosa \u00e8 la fornace Galotti, teatro di grandi battaglie sindacali negli anni del dopoguerra, ora trasformata in Museo del Patrimonio Industriale.\nLo zuccherificio, che sorgeva su un'area di 15 ettari, fu costruito alla fine del IX secolo ed effettu\u00f2 la prima campagna nel 1899. Ha lavorato ininterrottamente, salvo una sospensione nel periodo bellico in cui fu gravemente danneggiato da bombardamenti aerei, fino al 1970. La ciminiera dello zuccherificio \u00e8 la pi\u00f9 alta ciminiera in cotto della regione.\nIl vasto territorio delle Lame \u00e8 delimitato a Nord dalla pianura di Castel Maggiore, a Sud verso il Centro Storico dall\u2019intrico dei binari della stazione ferroviaria, ad Est dalla ferrovia e dal canale Navile, ad ovest da altre ferrovie e dal fiume Reno.\nPer questo suo isolamento \u00e8 stata la parte di Bologna in cui furono confinati gli indesiderati di Bologna dal regime fascista, in alcuni insediamenti abitativi appositamente creati per ospitarli: le cosiddette \u201ccase rosse\u201d, palazzine ad un piano senza fondamenta; i \u201ctopi grigi\u201d, edifici ad un piano anch\u2019essi senza fondamenta; gli \u201cUmili\u201d, sette edifici a tre piani costruiti dall\u2019Opera Pia Cassarini Pallotti sull\u2019attuale via Marco Polo.\nLa maggior parte delle famiglie che vi furono ospitate \u00e8 rimasta negli alloggi fino alla loro demolizione avvenuta alla fine degli anni 80, e si \u00e8 trasferita nelle nuove case popolari costruite nella stessa zona.\nAlla met\u00e0 degli anni settanta fu costruita la Via Gagarin, che apr\u00ec le Lame verso la Bolognina;\nTra la fine degli anni 70, e inizio degli anni 80, fu costruito il Peep di Pescarola tra le vie Agucchi e Zanardi e venne inoltre completato un altro insediamento Peep tra le vie Zanardi, De Gama e Marco Polo. \nAd oggi in Pescarola, nella zona compresa tra le vie Roveretolo - Benazza si sono stabiliti a pi\u00f9 riprese diversi insediamenti di nomadi, i quali, acquistando terreni, si sono trasformati in stanziali. \nCentro Civico Comunale Lame.\nIl Centro Civico Comunale Lame \"Lino Borgatti\" \u00e8 dedicato al suo fondatore e primo presidente di quartiere, ed \u00e8 il primo complesso del genere sorto a Bologna nel 1972. Riunisce tutti gli uffici e i servizi amministrativi decentrati dal Comune di Bologna, con anche servizi socio-sanitari e socio-culturali. Al suo interno gli spazi previsti per riunioni e iniziative pubbliche occupano una parte preminente: vi \u00e8 una sala di ascolto musica, una sala attrezzata per proiezioni cinematografiche, oltre al salone centrale ad uso polivalente. a pochi passi vi \u00e8 pure una grande villa ristrutturata ove trova posto un'ampia biblioteca comunale denominata Biblioteca Comunale Lame \"Cesare Malservisi\", dal nome del primo bibliotecario che la gest\u00ec - a Pescarola - nel secolo scorso. All'ultimo piano della suddetta detta villa vi \u00e8 pure - dall'inizio di questo secolo - l'Archivio Storico Musicale del Canzoniere delle Lame, gestito dalla Istituzione Biblioteche del Comune di Bologna."}
{"id": "4350747", "revid": "767487", "url": "https://it.wikipedia.org/wiki?curid=4350747", "title": "Duello tra le rocce", "text": "Duello tra le rocce (\"Hell Bent for Leather\") \u00e8 un film del 1960 diretto da George Sherman.\n\u00c8 un film western statunitense con Audie Murphy, Felicia Farr e Stephen McNally.\nTrama.\nClay Santell, che si occupa di fare da mediatore per la vendita di bestiame, viene aggredito nel deserto da un uomo che gli porta via il cavallo. Mentre il bandito fugge, Clay gli spara con la pistola, lo colpisce a una spalla, gli fa cadere il fucile e con quello si avvia verso la cittadina di Sutterville. Qui, per un dettaglio del fucile viene scambiato per Trevers, un fuorilegge ricercato attivamente da Deckett, lo sceriffo federale. Costui lo arresta e intende sottoporlo a un regolare processo. Quando i due rimagono da soli Deckett confessa a Clay che sa benissimo che lui non \u00e8 Trevers, ma che lo ha arrestato solo per placare la folla in cerca di un colpevole...\nProduzione.\nIl film, diretto da George Sherman su una sceneggiatura di Christopher Knopf con il soggetto di Ray Hogan, fu prodotto da Gordon Kay per la Universal International Pictures e girato a Lone Pine in California.\nDistribuzione.\nIl film fu distribuito con il titolo \"Hell Bent for Leather\" negli Stati Uniti dal 1\u00ba febbraio 1960 al cinema dalla Universal Pictures.\nAlcune delle uscite internazionali sono state:\nPromozione.\nLa tagline \u00e8: \"Target For Terror!\"."}
{"id": "4350748", "revid": "486946", "url": "https://it.wikipedia.org/wiki?curid=4350748", "title": "Accademia di Marina (1735)", "text": ""}
{"id": "4350752", "revid": "729019", "url": "https://it.wikipedia.org/wiki?curid=4350752", "title": "Kitayama (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Kita-ku, nel centro di Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350758", "revid": "729019", "url": "https://it.wikipedia.org/wiki?curid=4350758", "title": "Davis Entertainment", "text": "Davis Entertainment \u00e8 una casa di produzione cinematografica e televisiva indipendente, fondata da John Davis nel 1985.\nLe sue produzioni comprendono \"Predator\", \"Predator 2\", \"Richie Rich - Il pi\u00f9 ricco del mondo\", \"Il dottor Dolittle\", \"Il dottor Dolittle 2\", \"Il dottor Dolittle 3\", \"Il dottor Dolittle 4\", \"Il dottor Dolittle 5\", \"L'asilo dei pap\u00e0\", \"Garfield\", \"Io, Robot\", \"Chiamata da uno sconosciuto\", \"Garfield 2\", \"Eragon\", \"Norbit\", \"Sansone\", \"I fantastici viaggi di Gulliver\", \"I pinguini di Mr. Popper\", \"Chronicle\", \"La stirpe del male\", \"Operazione U.N.C.L.E.\", \"Joy\", \"Victor - La storia segreta del dott. Frankenstein\", \"The Predator\", \"Game Night - Indovina chi muore stasera?\" e \"Shaft\"."}
{"id": "4350759", "revid": "729019", "url": "https://it.wikipedia.org/wiki?curid=4350759", "title": "Matsugasaki (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Saky\u014d-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350765", "revid": "729019", "url": "https://it.wikipedia.org/wiki?curid=4350765", "title": "Kokusaikaikan (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Saky\u014d-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto. \u00c8 l'attuale capolinea nord della linea.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350767", "revid": "564451", "url": "https://it.wikipedia.org/wiki?curid=4350767", "title": "Kokusai-kaikan (metropolitana di Kyoto)", "text": ""}
{"id": "4350771", "revid": "767487", "url": "https://it.wikipedia.org/wiki?curid=4350771", "title": "Sette strade al tramonto", "text": "Sette strade al tramonto (\"Seven Ways from Sundown\") \u00e8 un film del 1960 diretto da Harry Keller.\n\u00c8 un film western statunitense con Audie Murphy, Barry Sullivan, John McIntire e Venetia Stevenson. \u00c8 basato sul romanzo \"Seven Ways from Sundown\" di Clair Huffaker.\nProduzione.\nIl film, diretto da Harry Keller su una sceneggiatura e un soggetto di Clair Huffaker (autore del romanzo), fu prodotto da Gordon Kay per la Universal Pictures e girato nel Red Rock Canyon (scene nel deserto) e a St. George nello Utah.\nDistribuzione.\nIl film fu distribuito con il titolo \"Seven Ways from Sundown\" negli Stati Uniti dal 25 settembre 1960 al cinema dalla Universal Pictures.\nAlcune delle uscite internazionali sono state:"}
{"id": "4350772", "revid": "46931", "url": "https://it.wikipedia.org/wiki?curid=4350772", "title": "Seven Ways from Sundown", "text": ""}
{"id": "4350773", "revid": "124123", "url": "https://it.wikipedia.org/wiki?curid=4350773", "title": "Anne Hamilton (1709-1748)", "text": "Biografia.\nEra il terzogenito di James Hamilton, IV duca di Hamilton, e di sua moglie, lady Elizabeth Gerard. Venne chiamato Anne, in onore della regina Anna, sua madrina di battesimo.\nIntraprese la carriera militare nelle Coldstream Guards (1731-1733).\nMatrimonio.\nNel mese di ottobre 1742, spos\u00f2 Anna Mary Charlotte Powell (?-26 luglio 1791), figlia di Charles Powell e Mary Powell. Ebbero due figli:\nEbbe un figlio illegittimo da Mary Edwardes, figlia di Francis Edwardes:\nMorte.\nMor\u00ec in Francia all'et\u00e0 di 39 anni, e fu sepolto nella chiesa di St. James, a Piccadilly nel luglio successivo. Dopo la morte del XII duca di Hamilton nel 1895, senza eredi maschi, un suo discendente, Alfred Douglas-Hamilton, succedette al ducato."}
{"id": "4350774", "revid": "287204", "url": "https://it.wikipedia.org/wiki?curid=4350774", "title": "Manila Sporting Club", "text": "Il Manila Sporting Club, noto anche come All Manila, \u00e8 stata una societ\u00e0 di calcio filippina, con sede a Manila. \nStoria.\nFu una delle prime societ\u00e0 calcistiche delle Filippine, allora territorio degli Stati Uniti d'America, e si aggiudic\u00f2 il primo campionato di calcio filippino nel 1911."}
{"id": "4350775", "revid": "293377", "url": "https://it.wikipedia.org/wiki?curid=4350775", "title": "All Manila", "text": ""}
{"id": "4350776", "revid": "297059", "url": "https://it.wikipedia.org/wiki?curid=4350776", "title": "Fabrici d'Acquapendente", "text": ""}
{"id": "4350777", "revid": "1573940", "url": "https://it.wikipedia.org/wiki?curid=4350777", "title": "Mormopterus", "text": "Mormopterus () \u00e8 un genere di pipistrelli della famiglia dei Molossidi.\nDescrizione.\nDimensioni.\nAl genere Mormopterus appartengono pipistrelli di piccole dimensioni, con lunghezza della testa e del corpo tra 43 e 65\u00a0mm, la lunghezza dell'avambraccio tra 29 e 41\u00a0mm, la lunghezza della coda tra 27 e 40\u00a0mm e un peso fino a 19\u00a0g.\nCaratteristiche craniche e dentarie.\nIl cranio ha il rostro e la scatola cranica allo stesso livello e presenta una mandibola con un processo coronoide alto e curvato all'indietro. L'unico premolare superiore \u00e8 relativamente grande, mentre in alcune forme \u00e8 presente un secondo premolare notevolmente ridotto.\nSono caratterizzati dalla seguente formula dentaria:\nAspetto.\nLa pelliccia \u00e8 corta. Le parti dorsali variano dal marrone scuro al bruno-grigiastro, mentre le parti ventrali sono pi\u00f9 chiare. Il labbro superiore \u00e8 ricoperto di pliche cutanee superficiali oppure \u00e8 completamente liscio. Gli occhi sono cospicui. Le orecchie sono erette e separate tra loro, il trago \u00e8 piccolo e triangolare mentre l'antitrago \u00e8 poco sviluppato. Le ali sono lunghe, strette e con l'estremit\u00e0 relativamente ampia. La coda \u00e8 tozza, lunga e si estende per circa la met\u00e0 oltre l'uropatagio. I maschi del sottogenere Mormopterus hanno una sacca ghiandolare sotto la gola.\nDistribuzione.\nIl genere \u00e8 diffuso in Madagascar, nelle Isole Mascarene, in Asia Orientale dall'isola di Sumatra fino all'Australia e nell'America meridionale.\nTassonomia.\nIl genere comprende 16 specie."}
{"id": "4350779", "revid": "587852", "url": "https://it.wikipedia.org/wiki?curid=4350779", "title": "Caleotto di Lecco", "text": ""}
{"id": "4350781", "revid": "76963", "url": "https://it.wikipedia.org/wiki?curid=4350781", "title": "Tania B\u00e9ryl", "text": "Biografia.\nHa recitato in film con Tot\u00f2 e con Franco Franchi e Ciccio Ingrassia spesso in parti di bella turista straniera in vacanza in Italia. Come ballerina si \u00e8 anche esibita al teatro San Carlo di Napoli."}
{"id": "4350795", "revid": "287204", "url": "https://it.wikipedia.org/wiki?curid=4350795", "title": "Komarovice", "text": ""}
{"id": "4350798", "revid": "121362947", "url": "https://it.wikipedia.org/wiki?curid=4350798", "title": "Giulia Maria Crespi", "text": "Biografia.\nGiulia Maria fu educata da precettori privati, apprendendo le lingue tedesca, francese e inglese. Il primo marito, conte Marco Paravicini, padre dei suoi gemelli Aldo (morto nel maggio 2020) e Luca, mor\u00ec in un incidente dopo 4 anni di matrimonio.\nA partire dalla met\u00e0 degli anni sessanta, dopo la morte degli zii Mario e Vittorio Crespi, gest\u00ec come accomandataria - in luogo del padre Aldo, gravemente malato - la propriet\u00e0 del \"Corriere della Sera\", responsabile della linea e dei bilanci.\nSoprannominata la \u00abzarina\u00bb per lo stile arrogante, e contestato, della sua gestione, il quotidiano oper\u00f2 una netta virata a sinistra: la nuova linea venne varata nel 1972 col licenziamento del direttore Giovanni Spadolini e la sua sostituzione con Piero Ottone, e sancita con l'allontanamento, l'anno successivo, del giornalista Indro Montanelli che la boll\u00f2 come \u00abdispotica guatemalteca\u00bb al termine di un lungo dissidio, mai ricomposto in seguito.\n&lt;br&gt;Nel 1973, a causa degli ingenti passivi di bilancio del Corriere, la Crespi dapprima cedette quote della propriet\u00e0 a Gianni Agnelli e Angelo Moratti; poi, nel 1974, liquid\u00f2 la sua quota rimanente all'editore Andrea Rizzoli, uscendo definitivamente dall'amato \"Corrierone\".\nNel 2013 possedeva il 2,353% delle azioni del Gruppo Editoriale L'Espresso.\nFu inoltre proprietaria di un'azienda agricola biodinamica, alla Zelata, situata nel Parco naturale del Ticino, a Bereguardo, che condusse dal 1974 assieme al figlio.\nFu tra i fondatori del FAI - Fondo Ambiente Italiano, fondazione di cui \u00e8 stata presidentessa onoraria fino alla morte.\n\u00c8 stata sposata con l'architetto nobile Guglielmo Mozzoni dal 2 giugno 1965 fino alla morte di lui (31 luglio 2014).\nUn contributo autobiografico dell'imprenditrice \u00e8 stato oggetto della trasmissione televisiva \"Allo specchio. L'Italia \u00e8 un Paese fondato sulle nonne.\" , condotta da Paola Severini Melograni (puntata 7, 'La passione per l'Italia', con Giulia Maria Crespi e Rosanna Brambilla; trasmessa domenica 18 agosto 2013, ore 12.00, su Rai Storia, e mercoled\u00ec 28 agosto 2013, ore 01.00, su Rai 3).\n\u00c8 morta a Milano il 19 luglio 2020 a 97 anni.\nIl 2 novembre 2020 il suo nome \u00e8 stato iscritto nel Famedio di Milano."}
{"id": "4350799", "revid": "719449", "url": "https://it.wikipedia.org/wiki?curid=4350799", "title": "Giulia Maria Mozzoni Crespi", "text": ""}
{"id": "4350800", "revid": "287204", "url": "https://it.wikipedia.org/wiki?curid=4350800", "title": "Konesin", "text": ""}
{"id": "4350806", "revid": "729019", "url": "https://it.wikipedia.org/wiki?curid=4350806", "title": "Stazione di Takeda (Ky\u014dto)", "text": "La \u00e8 una stazione ferroviaria situata nel quartiere di Fushimi-ku della citt\u00e0 di Kyoto, nella omonima prefettura. La stazione \u00e8 allo stesso tempo il capolinea della linea Karasuma della metropolitana di Kyoto e una delle stazioni della ferrovia privata Kintetsu Ky\u014dto. I binari delle due linee sono collegati, e cos\u00ec i treni della metropolitana possono continuare sulla linea Kintetsu fino a Nara.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350807", "revid": "119531029", "url": "https://it.wikipedia.org/wiki?curid=4350807", "title": "Maiolica di Siena", "text": "La maiolica di Siena fu una delle produzioni pi\u00f9 prestigiose della ceramica rinascimentale italiana, nel secolo d'oro del Cinquecento.\nStoria.\nA Siena esistevano nel 1265 numerose fornaci che producevano ceramica di tipo arcaico, tra cui predominavano i boccali a piede svasato, decorato da motivi zoomorfi e fitomorfi. Nel 1510 venne impiantata una produzione di maiolica, che fior\u00ec per tutto il secolo. Affini per qualit\u00e0 dell'impasto e stile della decorazione alle opere di Cafaggiolo, le maioliche senesi si distinguevano per la ricchezza della tavolozza, la finezza del disegno e la delicatezza degli ornati.\nA parte rare eccezioni, come quel Maestro Benedetto che firm\u00f2 un piatto da parata con \"San Girolamo\" oggi nel Victoria and Albert Museum, \u00e8 raro che si conoscano i nomi dei ceramografi senesi e che si sia in grado di collegarli a un corpus di opere, per cui si parla spesso di vari raggruppamenti sotto nomi di maestri anonimi."}
{"id": "4350809", "revid": "984922", "url": "https://it.wikipedia.org/wiki?curid=4350809", "title": "Sea Wolf - Il lupo di mare", "text": "Sea Wolf - Il lupo di mare (\"Der Seewolf\") \u00e8 un film TV del 2008 diretto da Christoph Schrewe, tratto dal romanzo \"Il lupo dei mari\" di Jack London.\nTrama.\nIl capitano Wolf Larsen, soprannominato \"Sea wolf\", \u00e8 al comando della \"Ghost\", una nave sulla quale \u00e8 imbarcato un manipolo di marinai pronti a tutto. Un giorno Larsen decide di prendere a bordo Humphrey Van Weyden, un critico letterario vittima di un naufragio. Humprey invece di essere lasciato al porto successivo viene costretto dal capitano a lavorare come mozzo nel suo equipaggio ma, con il tempo, egli diventa un pericolo per Larsen."}
{"id": "4350812", "revid": "287204", "url": "https://it.wikipedia.org/wiki?curid=4350812", "title": "Kostniky", "text": ""}
{"id": "4350815", "revid": "729019", "url": "https://it.wikipedia.org/wiki?curid=4350815", "title": "Arcipelago di Las Aves", "text": "L'arcipelago di Las Aves \u00e8 un arcipelago del Venezuela di 3,35 chilometri quadrati, che \u00e8 parte delle Dipendenze Federali e si trova tra Bonaire ad ovest e l'arcipelago di Los Roques ad est, al largo delle coste degli Stati di Aragua e Carabobo.\nIl nome Las Aves significa \"gli uccelli\". Non si deve confondere con l'isola di Aves che \u00e8 la pi\u00f9 remota e settentrionale delle Dipendenze Federali venezuelane.\nFa parte del gruppo di isole delle Dipendenze Federali che fanno capo al sottogruppo definito come Territorio insulare dello Stato di Miranda, con Los Roques e La Orchila.\nGeografia.\nL'arcipelago, disabitato, \u00e8 formato da ventun isole e isolotti complessivamente, suddivisi in due gruppi che fanno capo ad altrettante formazioni di origine corallina:\nStoria.\nNel 1678 Las Aves fu teatro di una grande vittoria olandese sui francesi, quando una flotta francese comandata dall'ammiraglio Jean II d'Estr\u00e9es, in viaggio per andare a catturare la vicina isola olandese di Cura\u00e7ao, fu attirata sulle scogliere dil arcipelago Aves de Sotovento da una piccola flotta olandese di tre navi. Quando l'imbarcazione di Jean d'Estr\u00e9es colp\u00ec la barriera corallina, essa spar\u00f2 coi cannoni per ammonire le navi attorno a lui. Tuttavia, il segnale fu interpretato come una richiesta di aiuto a causa di un attacco nemico; cos\u00ec, il resto della flotta si precipit\u00f2 l\u00ec e colp\u00ec allo stesso modo gli scogli.\nTutta la flotta francese di 17 navi si perse a causa del desiderio dell'Ammiraglio di combattere. I sopravvissuti non trovarono acqua fresca su Las Aves; cercarono di sopravvivere con carne salata e botti di vino gettate a terra dalle onde, ma tali vivande presto si esaurirono e la maggior parte di loro per\u00ec. L'ammiraglio fu uno dei pochi a salvarsi. Su Cura\u00e7ao \u00e8 stata osservata fin dal Settecento una Giornata del Ringraziamento per commemorare la fortunata circostanza che evit\u00f2 all'isola un saccheggio da parte dei francesi.\nLas Aves fu incorporato dagli Olandesi nei possessi delle Indie Orientali e lo scrittore M.D. Teenstra in \"Le Indie Occidentali olandesi\" (Amsterdam, 1836) scrisse che \"il governo di Cura\u00e7ao comprende anche gli isolotti e gli scogli disabitati di Piccola Cura\u00e7ao, Aves, Roques e Orchilla\".\nDemografia.\nL'arcipelago di Las Aves \u00e8 praticamente disabitato; in certi periodi dell'anno alcuni pescatori abitano per\u00f2 nelle isole e, in alcuni casi, costruiscono piccoli borghi utilizzati per la pesca."}
{"id": "4350820", "revid": "31886", "url": "https://it.wikipedia.org/wiki?curid=4350820", "title": "Classificazioni delle strade in Polonia", "text": "Le strade in Polonia sono classificate, ai sensi del Codice della Strada polacco, sia dal punto di vista tecnico sia dal punto di vista amministrativo.\nClassificazione tecnica.\nIl Codice della strada polacco individua, in base alle caratteristiche costruttive, tecniche e funzionali, le seguenti categorie di strade:\nLe specifiche tecniche di costruzione sono inserite nel \"Dziennik Ustaw br. 43, poz. 430\" del 2 marzo 1999.\nClassificazione amministrativa.\nUn'ulteriore classificazione viene fatta in base al demanio proprietario della strada e all'importanza della strada. Tali categorie amministrative sono:\nLe strade statali sono gestite dallo Stato tramite la GDDKiA.\nClassificazione europea.\nAlcune strade polacche se fanno parte della rete delle strade europee sono identificate anche da un'altra sigla alfanumerica. Questa sigla \u00e8 composta dalla lettera \"E\" e da una o due cifre. Il simbolo usato \u00e8 un rettangolo a sfondo verde con la sigla in bianco. Questa classificazione che valuta l'importanza (non essendo n\u00e9 una classificazione tecnica n\u00e9 amministrativa) della strada nell'Unione europea affianca quelle usuali polacche. Le sigle delle strade europee sono sempre presenti nella segnaletica stradale in Polonia."}
{"id": "4350821", "revid": "1442080", "url": "https://it.wikipedia.org/wiki?curid=4350821", "title": "Stagioni dei Rochester Americans", "text": "Questa \u00e8 una lista completa delle stagioni disputate dai Rochester Americans, squadra della American Hockey League. Nell'elenco sono raccolti tutti i dati delle competizioni disputate fin dalla fondazione della squadra nel 1956."}
{"id": "4350828", "revid": "31886", "url": "https://it.wikipedia.org/wiki?curid=4350828", "title": "Charles Hamilton", "text": "Biografia.\nEra l'ultimogenito di Lord Anne Hamilton e di sua moglie Anne Mary Charlotte Powell. Suo padre era figlio di James Hamilton, IV duca di Hamilton.\nCarriera militare.\nSi arruol\u00f2 nella Marina e combatt\u00e9 durante la guerra d'indipendenza americana. Raggiunse il grado di capitano, il 18 maggio 1779, e per la fine della guerra era al comando della fregata \"HMS Glory\".\nCon lo scoppio delle guerre rivoluzionarie francesi, nel 1793, gli venne assegnato il comando del \"HMS Canada\". Poco dopo il ritorno in Inghilterra \u00e8 stato trasferito al \"HMS Prince\". Venne promosso contrammiraglio il 20 febbraio 1797, viceammiraglio il 1\u00ba gennaio 1801 e ammiraglio il 28 aprile 1808.\nMatrimonio.\nSpos\u00f2, nel maggio 1777, Lucrezia Prosser (1754-1825), figlia di George Augustus Prosser e di Lucrezia Timewell. Ebbero tre figli:\nMorte.\nMor\u00ec a Fir Hill, nei pressi di Droxford, nel Hampshire, il 12 marzo 1825, all'et\u00e0 di 77 anni."}
{"id": "4350833", "revid": "1543377", "url": "https://it.wikipedia.org/wiki?curid=4350833", "title": "Ipofosfatemia", "text": "L'ipofosfatemia \u00e8 un disturbo elettrolitico caratterizzato da un livello anormalmente basso di fosfato nel sangue. La condizione ha molte cause, ma \u00e8 pi\u00f9 frequente quando a pazienti malnutriti (ed in particolare alcolisti cronici) vengono date grandi quantit\u00e0 di carboidrati. Questa cosa crea una forte domanda di fosforo da parte delle cellule, e questo fosforo proviene dal sangue, dal quale viene rimosso (cosiddetta sindrome da rialimentazione).\nFra le prime segnalazioni dei gravi effetti clinici correlati all'ipofosfatemia vi furono le osservazioni sulla mortalit\u00e0 nei prigionieri dei campi di concentramento della seconda guerra mondiale allorch\u00e9 venivano rialimentati. La sopravvivenza risultava pi\u00f9 elevata fra coloro che ricevevano latte (ricco in fosfati) rispetto a quelli che non lo ricevevano. Problemi simili di malnutrizione ed ipofosfatemia furono riscontrati nei prigionieri alleati tenuti nei campi di concentramento dei giapponesi.\nLa misurazione della fosfatemia pu\u00f2 non riflettere il contenuto totale di fosforo dell'organismo (le riserve, cio\u00e8 il fosforo dei depositi) poich\u00e9 nel corpo umano la maggior parte del fosforo \u00e8 contenuta nelle ossa, nella forma di cristalli di idrossiapatite. Inoltre il fosfato extracellulare \u00e8 solo una piccola parte delle riserve di fosforo dell'organismo, dato che la gran parte dell'elemento \u00e8 intracellulare. Naturalmente i comparti intra ed extra cellulare sono in equilibrio ed \u00e8 possibile lo spostamento di fosforo tra l'uno e l'altro.\nPoich\u00e9 una diminuzione di fosfato nel sangue \u00e8 talvolta associata con un aumento di fosfato nelle urine, i termini \"ipofosfatemia\" e \"fosfaturia\" vengono talvolta usati in modo intercambiabile. Tuttavia questo modo di fare \u00e8 improprio in quanto esistono molte cause di ipofosfatemia oltre alla eccessiva escrezione ed alla fosfaturia, e infatti le pi\u00f9 comuni cause di ipofosfatemia non sono associate con fosfaturia.\nFunzioni del fosfato.\nIl fosfato entra a far parte delle membrane cellulari nelle molecole dei fosfolipidi, della matrice dell'osso come molecola di idrossiapatite, ed \u00e8 inoltre coinvolto nelle reazioni energetiche della cellula poich\u00e9 \u00e8 un componente essenziale dell'ATP (adenosin-trifosfato). Il fosforo partecipa a mantenere il pH dell'organismo entro un range limitato, entrando a far parte dei sistemi tampone, cio\u00e8 dei sistemi regolatori del pH. Lo stesso DNA, acido desossiribonucleico, presenta uno scheletro costituito da gruppi fosfato.\nRegolazione omeostasi fosfato.\nLa regolazione della omeostasi del fosfato \u00e8 complessa. Il metabolismo dell'osso, segnatamente l'omeostasi del calcio, influenza la fosfatemia. In caso di ipocalcemia si ha un incremento delle concentrazioni ematiche dell'ormone paratiroideo, che a sua volta determina il rilascio di calcio e fosfato dall'osso. Il piccolo intestino, ed in particolare il digiuno \u00e8 invece deputato all'assorbimento del fosforo. L'assorbimento \u00e8 favorito dalla vitamina D, prodotta dal rene in grande quantit\u00e0 in caso di ipofosfatemia. Il fosfato viene eliminato a livello renale, ma nel tubulo contorto prossimale si assiste ad un riassorbimento quasi completo. L'eliminazione renale \u00e8 invece stimolata dal paratormone che inibisce proprio il riassorbimento da parte del tubulo prossimale.\nClassificazione.\nL'ipofosfatemia pu\u00f2 essere classificata come:\nLe prime due forme di ipofosfatemia possono non determinare evidenti segni clinici (forme subcliniche) mentre la forma grave pu\u00f2 essere invece correlata a disturbi significativi.\nI soggetti con concentrazioni sieriche di fosfato inferiori ad 1\u00a0mg/dl possono presentare un tasso di mortalit\u00e0 pari al 30%.\nCause comuni di ipofosfatemia.\nIl bicarbonato, a differenza della CO2, ha una scarsa capacit\u00e0 di diffusione attraverso la membrana cellulare e quindi determina solo un modesto cambiamento nel pH intracellulare.\nAltre perdite: una riduzione del fosfato contenuto nell'organismo si verifica anche in caso di gravi ustioni e nella sepsi.\nAltre cause pi\u00f9 rare includono:\nFisiopatologia.\nL'ipofosfatemia \u00e8 causata da uno dei seguenti meccanismi:\nSegni e sintomi.\nDebolezza e miopatia (disfunzione muscolare) sono i sintomi predominanti.\nLa debolezza coinvolge i principali gruppi muscolari scheletrici comportando ipostenia ma pu\u00f2 anche manifestarsi come diplopia (coinvolgimento dei muscoli estrinseci dell'occhio), bassa gittata cardiaca (muscolo cardiaco), disfagia (muscolatura liscia esofagea) e depressione respiratoria (muscoli respiratori, in particolare il diaframma).\nAlterazioni dello stato mentale sono estremamente frequenti e possono variare dalla irritabilit\u00e0, allo stato confusionale oppure alla letargia, fino al delirio e coma.\nSono anche relativamente frequenti alcune manifestazioni ematologiche tra cui l'anemia emolitica acuta ed una disfunzione dei leucociti (compromessi in particolare nelle loro funzioni di fagocitosi e di chemiotassi).\nLa disfunzione leucocitaria pu\u00f2 causare tendenza alle infezioni, soprattutto batteriche. L'instabilit\u00e0 delle membrane delle cellule, secondaria ai bassi livelli di ATP, pu\u00f2 causare rabdomiolisi e conseguente aumento della creatinin-fosfochinasi (CPK). Anche la gi\u00e0 citata anemia emolitica \u00e8 verosimilmente secondaria ad instabilit\u00e0 della membrana cellulare.\nL'ipofosfatemia pu\u00f2 compromettere il trasporto dell'ossigeno, probabilmente per una ridotta sintesi di 2,3 difosfoglicerato, la molecola che facilita il rilascio di ossigeno dall'emoglobina degli eritrociti.\nAnche la funzione di sistema tampone pu\u00f2 essere interessata in corso di ipofosfatemia: si pu\u00f2 avere una alterazione nell'interpretazione dell'equilibrio acido-base, in particolare per il cosiddetto gap anionico.\nTrattamento.\nL'ipofosfatemia grave deve essere trattata con infusione endovenosa di fosfato. Preparazioni standard endovenose di fosfato di potassio sono disponibili e vengono utilizzate di routine nei pazienti malnutriti e negli alcolisti.\nIn caso di ipofosfatemia moderata pu\u00f2 essere sufficiente un trattamento per via orale , sempre che questo sia possibile (paziente in grado di deglutire o provvisto di sondino naso-gastrico)."}
{"id": "4350835", "revid": "287204", "url": "https://it.wikipedia.org/wiki?curid=4350835", "title": "Kozichovice", "text": ""}
{"id": "4350846", "revid": "767487", "url": "https://it.wikipedia.org/wiki?curid=4350846", "title": "Aim\u00e9 Dossche", "text": "Professionista dal 1924 al 1933, conta la vittoria di tre tappe al Tour de France.\nCarriera.\nCorse per la Christophe, l'Automoto, l'Alcyon, la Bianchi, La Nordiste, la Dilecta e la Dossche Sport. Ottenne dieci vittorie in dieci anni di professionismo, fra cui tre Kampioenschap van Vlaanderen e tre tappe al Tour de France, due nel 1926 e una nel 1929. Fu secondo al Giro delle Fiandre nel 1930. Partecip\u00f2 a tre edizioni del Tour de France, vestendo per tre giorrni la maglia gialla nel 1929."}
{"id": "4350847", "revid": "287204", "url": "https://it.wikipedia.org/wiki?curid=4350847", "title": "Aim\u00e8 Dossche", "text": ""}
{"id": "4350855", "revid": "2210568", "url": "https://it.wikipedia.org/wiki?curid=4350855", "title": "Domenico Orsini d'Aragona", "text": "Biografia.\nNacque il 5 giugno 1719 a Napoli, figlio del principe Ferdinando Bernualdo Filippo Orsini, e della sua seconda moglie la Principessa Giacinta Ruspoli. Pronipote di papa Benedetto XIII, nella sua famiglia non erano mai mancati sin dall'epoca medievale alti prelati e personaggi influenti nel mondo ecclesiastico.\nAlla morte del padre nel 1734, come primogenito, ebbe il diritto di succedergli come XV duca di Gravina e VI principe di Solofra, V principe di Vallata, II principe di Roccagorga, conte di Muro Lucano, patrizio di Napoli, Genova, Ancona e Venezia, nobile di Corneto e conte palatino. Nel 1735 venne nominato assistente al soglio pontificio e fu ambasciatore della regina Maria Amalia di Napoli presso papa Clemente XIII.\nNel 1738, spos\u00f2 la principessa Anna Paola Flaminia Odescalchi, figlia del Principe Baldassare Odescalchi e di sua moglie la Principessa Eleonora Maddalena Borghese; dalla quale ebbe quattro figli: Maria Maddalena, Giacinta,e Filippo Bernualdo (battezzato Amedeo). Dopo la morte della moglie nel 1742, Domenico ebbe una profonda crisi spirituale che lo port\u00f2 alla decisione di voler intraprendere la carriera ecclesiastica nel 1743. Il 9 settembre 1743, dunque, Benedetto XIV lo cre\u00f2 cardinale diacono, inviandogli la berretta cardinalizia il 30 settembre dello stesso anno tramite monsignor Filippo Maria Pirelli, futuro cardinale anch'egli e fino alla nomina del cardinale Giovanni Francesco Albani \u00e8 stato il porporato italiano pi\u00f9 giovane. Il 21 maggio 1744 ricevette la diaconia dei santi Vito e Modesto. Entr\u00f2 quindi nelle consulte del Sacro Concilio, per l'Immunit\u00e0 ecclesiastica, della Propaganda Fide, della Sacra Consulta, del Buon Governo e altre, ottenendo la dispensa per non aver ricevuto nemmeno gli ordini minori. Ottenne ricchi benefici da re Carlo III di Napoli che gli concesse il titolo di grande di Spagna. Il 26 novembre 1763 opt\u00f2 per la diaconia di Santa Maria ad Martyres, ricevendo quindi il suddiaconato (1768), il diaconato (1768) e divenendo quindi ambasciatore di re Ferdinando IV di Napoli presso la Santa Sede.\nVenne infine ordinato sacerdote il 6 novembre 1768. Prese parte al conclave del 1769 che elesse papa Clemente XIV e nuovamente a quello del 1774-1775 che elesse papa Pio VI. Opt\u00f2 quindi per la diaconia di Sant'Agata alla Suburra il 17 febbraio 1777, passando poi a quella di Santa Maria in Via Lata il 13 dicembre 1779. Nominato cardinale protodiacono, si dimostr\u00f2 sempre particolarmente generoso nei confronti dei poveri e munificente nei confronti di molte chiese che vantarono della sua protezione.\nMor\u00ec a Roma il 10 gennaio 1789. La sua salma venne esposta alla pubblica venerazione nella chiesa di Santa Maria in Vallicella dove ebbero luogo anche i funerali. Fu sepolto nella basilica di San Giovanni in Laterano nella cappella di famiglia, secondo la sua volont\u00e0."}
{"id": "4350856", "revid": "1154737", "url": "https://it.wikipedia.org/wiki?curid=4350856", "title": "Forte Tortagna", "text": "Il forte Tortagna \u00e8 stato un edificio difensivo posto a salvaguardia del cosiddetto \"sbarramento del Melogno\" presso il colle omonimo, tra l'alta val Bormida e l'entroterra del Finalese, in provincia di Savona.\nL'intero complesso dello sbarramento, ubicato lungo la strada provinciale 490 del Colle del Melogno, fu voluto dal Regio Esercito per la difesa del Basso Piemonte e della catena appenninica ligure da eventuali attacchi terrestri dalla costa ligure; complessivamente il sito fu edificato in un periodo compreso tra il 1883 e il 1895.\nIl forte Tortagna, all'estremo est del territorio comunale di Calizzano e ai confini amministrativi settentrionali di Magliolo, faceva parte di quel sistema difensivo comprensivo dei forti Centrale del Melogno e Settepani e dalla batteria d'appoggio sul Bric Merizzo.\nDescrizione.\nDiversamente dal forte Centrale posizionato lungo la strada provinciale 490, il forte Tortagna \u00e8 ubicato pi\u00f9 a sud del Colle del Melogno e per raggiungere la struttura bisogna percorrere una sterrata e laterale strada militare. Su una collina, a circa 200 m dalla batteria d'appoggio del Bric Merizzo, si staglia la poligonale struttura del forte difesa da un profondo fossato - che la circonda interamente - a sua volta protetto da caponiere.\nSul lato che d\u00e0 sul colle si prospetta l'unico piano di quella che era la caserma edificata in pietra locale. Alla struttura - sede dei servizi logistici - si accede attraverso un ponte ligneo non pi\u00f9 stabile; in origine si suppone potesse essere invece levatoio. Un corridoio collega le varie stanze e locali che ancora presentano tracce d'intonaco originale cos\u00ec come inferriate e alcuni serramenti.\nIn un attiguo cortile esterno, poco oltre la caserma, era ubicata l'artiglieria difensiva e d'attacco consta da un numero di quattro o sei cannoni da 15 GRC Ret e due da 12 GRC Ret a cielo aperto.\nNel 2010 la struttura - gi\u00e0 allo stato di abbandono, ma ancora in discrete condizioni - \u00e8 stata acquistata da privati.\nEccidio partigiano al Forte Tortagna (1944).\nIl 27 novembre 1944, 17 giovanissimi alpini del Battaglione Cadore, 4\u00aa Divisione alpina \"Monterosa\", vennero catturati in un'imboscata e assassinati senza alcun processo da partigiani della 5\u00aa Brigata Garibaldina, dopo essere stati fatti stazionare per una notte senza vestiti all'interno del forte.\nPer la loro condotta in quella circostanza il capitano Ten. Mario Da R\u00e8 verr\u00e0 in seguito insignito dalla Repubblica di Sal\u00f2 della medaglia d'Oro al Valor militare."}
{"id": "4350885", "revid": "1305772", "url": "https://it.wikipedia.org/wiki?curid=4350885", "title": "Sabotage (Beastie Boys)", "text": "Sabotage \u00e8 una canzone dei Beastie Boys. Primo singolo estratto dal loro quarto album \"Ill Communication\", \u00e8 stato pubblicato il 28 gennaio 1994.\nNel 2004 il brano \u00e8 stato inserito nella lista delle 500 migliori canzoni secondo Rolling Stone. Inoltre \u00e8 stato inserito dalla rivista \"Q\" nella classifica \"100 Greatest Guitar Tracks\" alla posizione 46 e nella lista delle migliori canzoni degli anni 90 da VH1 (39) e da Pitchfork (19).\nVideo musicale.\nIl video per il brano, diretto da Spike Jonze, \u00e8 un omaggio-parodia alle serie televisive poliziesche degli anni 70, come \"S.W.A.T.\" e \"Starsky &amp; Hutch\". Il video, presentato come una serie televisiva di nome \"Sabotage\", vede la partecipazione dei membri della band come personaggi principali.\nIl video \u00e8 stato nominato in cinque categorie agli MTV Video Music Awards 1994 (\"Video of the Year\", \"Best Group Video\", \"Breakthrough Video\", \"Best Direction in a Video\", \"Viewer's Choice\"), senza per\u00f2 vincere in alcuna di queste. Tuttavia riusc\u00ec a vincere nella categoria \"Best Video (That Should Have Won a Moonman)\" agli MTV Video Music Awards 2009.\nUtilizzo nei media.\nNel 2009 viene utilizzata come scena di presentazione del capitano James Tiberius Kirk nel reboot di Star Trek (2009) da giovane.\nNel 2012 viene utilizzata nel film Una spia non basta (film 2012).\nNel 2016 viene utilizzata in una scena chiave del film \"Star Trek Beyond\". Ed \u00e8 la terza volta in un film con Chris Pine\nNel 2017 viene utilizzata come sottofondo musicale per il trailer di lancio del videogioco Destiny 2.\nLa canzone \u00e8 utilizzata nell'episodio 16 della quindicesima stagione de \"I Griffin\"."}
{"id": "4350887", "revid": "767487", "url": "https://it.wikipedia.org/wiki?curid=4350887", "title": "Ak\u00e7aabat Sebatspor", "text": "L'Ak\u00e7aabat Sebatspor \u00e8 una societ\u00e0 calcistica con sede ad Ak\u00e7aabat, nella provincia di Trebisonda, in Turchia. Fondato nel 1923, il club gioca le partite in casa allo stadio Ak\u00e7aabat Fatih.\nI colori sociali sono il bianco e il rosso."}
{"id": "4350891", "revid": "1573940", "url": "https://it.wikipedia.org/wiki?curid=4350891", "title": "Mormopterus francoismoutoui", "text": "Mormopterus francoismoutoui () \u00e8 un pipistrello della famiglia dei Molossidi endemico dell'Isola di Reunion, nell'Oceano Indiano.\nDescrizione.\nDimensioni.\nPipistrello di piccole dimensioni, con la lunghezza totale tra 89 e 97\u00a0mm, la lunghezza dell'avambraccio tra 38 e 42\u00a0mm, la lunghezza della coda tra 38 e 45\u00a0mm, la lunghezza del piede tra 5 e 6,5\u00a0mm, la lunghezza delle orecchie tra 15 e 18\u00a0mm e un peso fino a 7,2\u00a0g.\nAspetto.\nLa pelliccia \u00e8 corta e densa. Le parti dorsali sono marroni scure, mentre quelle ventrali sono pi\u00f9 corte. Le membrane sono nere-brunastre e non mostrano nessuna particolare variazione di colore. Le orecchie sono triangolari ed unite alla base da una sottile membrana cutanea. Il naso \u00e8 sottile e leggermente affossato nella parte centrale. Le labbra non sono ricoperte di pliche cutanee. La coda \u00e8 lunga, tozza e si estende per pi\u00f9 della met\u00e0 oltre l'uropatagio. I maschi hanno una grossa sacca ghiandolare sulla parte inferiore del collo.\nBiologia.\nComportamento.\nSi rifugia all'interno di grotte o in costruzioni umane.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto sull'Isola di Reunion, nell'Oceano Indiano. Alcuni individui catturati in Etiopia potrebbero appartenere a questa specie, sebbene siano probabilmente state trasportati involontariamente sul continente africano.\nVive in ogni tipo di habitat dell'isola fino a 2.000 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4350900", "revid": "151734", "url": "https://it.wikipedia.org/wiki?curid=4350900", "title": "Medicina sociale", "text": ""}
{"id": "4350904", "revid": "1573940", "url": "https://it.wikipedia.org/wiki?curid=4350904", "title": "Mormopterus doriae", "text": "Mormopterus doriae () \u00e8 un pipistrello della famiglia dei Molossidi endemico dell'isola di Sumatra.\nDescrizione.\nDimensioni.\nPipistrello di piccole dimensioni con la lunghezza dell'avambraccio di 38\u00a0mm, la lunghezza della coda di 30\u00a0mm, la lunghezza del piede di 9,8\u00a0mm, la lunghezza delle orecchie di 15,2\u00a0mm.\nAspetto.\nLe parti dorsali sono scure, mentre le parti ventrali sono grigiastre. Le orecchie sono grandi e si toccano tra loro lungo il margine anteriore diritto. La coda \u00e8 relativamente lunga e si estende per circa la met\u00e0 della sua lunghezza oltre l'uropatagio. \u00c8 presente una grossa sacca ghiandolare sulla gola, probabilmente soltanto nei maschi.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da un individuo maschio catturato presso Sukaranda, nella parte nord-occidentale dell'isola di Sumatra.\nVive fino a 250 metri di altitudine.\nStato di conservazione.\nLa IUCN Red List, considerato che questa specie \u00e8 nota soltanto in una localit\u00e0, non \u00e8 stata pi\u00f9 catturata dal 1907 e ci sono poche informazioni circa l'habitat preferenziale e l'ecologia, classifica \"M.doriae\" come specie con dati insufficienti (DD)."}
{"id": "4350906", "revid": "55150618", "url": "https://it.wikipedia.org/wiki?curid=4350906", "title": "Royal College of Psychiatry", "text": ""}
{"id": "4350908", "revid": "729019", "url": "https://it.wikipedia.org/wiki?curid=4350908", "title": "Stazione di Bardonecchia", "text": "La stazione di Bardonecchia \u00e8 una stazione ferroviaria posta sulla linea del Frejus, a servizio dell'omonimo comune. \u00c8 la terza stazione pi\u00f9 alta della rete FS dopo Brennero e Rivisondoli, e la pi\u00f9 occidentale d\u2019Italia.\nPosta immediatamente prima dell'imbocco del traforo del Frejus, \u00e8 l'ultima stazione in territorio italiano prima del confine francese; il ruolo di stazione di confine spetta tuttavia alla stazione di Modane, la prima in territorio francese.\nStoria.\nLa stazione venne attivata il 16 ottobre 1871, all'apertura della tratta da Bussoleno a Modane della ferrovia del Frejus.\nIl 10 luglio 1912 venne attivato l'esercizio a trazione elettrica a corrente alternata trifase della tratta da Bardonecchia a Salbertrand; il 20 maggio 1915 segu\u00ec la tratta fino a Modane, comprendente il traforo del Frejus. L'intera linea venne convertita alla corrente continua il 28 maggio 1961.\nPer l'alimentazione della linea di contatto venne realizzata dalle stesse FS una nuova centrale idroelettrica presso Rochemolles, per raggiungere la quale venne posta in opera una ferrovia di servizio a scartamento ridotto, il cui capolinea meridionale era raggiungibile per mezzo di una funicolare; questa era collegata alla stazione tramite un raccordo che aveva origine da una piattaforma girevole.\nStrutture ed impianti.\nLa stazione dispone di un fabbricato viaggiatori che, nella sua attuale conformazione, fu costruito nel 1933 su progetto dell'architetto Roberto Narducci. All\u2019interno del fabbricato trovano posto diversi servizi quali la sala d\u2019attesa, la biglietteria automatica e il bar-ristorante.\nSono presenti cinque binari pi\u00f9 un ulteriore a servizio del tronco lavori: di questi, tre sono dedicati al traffico passeggeri. Il primo binario \u00e8 servito da una apposita banchina ed \u00e8 collegato anche alla banchina ad isola che serve i binari 2 e 3.\nMovimento.\nLa stazione \u00e8 servita da treni regionali della linea 3 del servizio ferroviario metropolitano di Torino, effettuati da Trenitalia nell'ambito del contratto di servizio stipulato con la Regione Piemonte.\nLa stazione \u00e8 collegata con una coppia di treni ad alta velocit\u00e0 Frecciarossa per Napoli.\nServizi.\nL'impianto \u00e8 classificata da RFI nella categoria \"Silver\".\nLa stazione dispone di:"}
{"id": "4350910", "revid": "767487", "url": "https://it.wikipedia.org/wiki?curid=4350910", "title": "Bible Buffet", "text": "Bible Buffet \u00e8 un videogioco pubblicato da Wisdom Tree per NES nel 1993.\nModalit\u00e0 di gioco.\nIl gioco mostra un percorso tipico di un gioco da tavolo, basato su quello di \"Candy Land\".\nCi sono dodici paesi da visitare: \"Veggie Land\", \"Potato Land\", \"Salad Land\", \"Fast Food Land\", \"Bread Land\", \"Pizza Land\", \"Bar-B-Q Land\", \"Freezer Land\", \"Snack Land\", \"Liquid Land\", \"Fruit Land\" e \"Dessert Land\". Quando la visuale mostra il percorso, il giocatore deve girare una ruota per avanzare del numero di caselle corrispondenti al numero estratto. Ogni volta dovr\u00e0 affrontare un minigioco differente in base alla casella, il cui tema varier\u00e0 in base al paese in cui si trova; lo scopo di ognuno di questi minigiochi \u00e8 raggiungere l'uscita e tornare cos\u00ec alla schermata del percorso. Fermandosi sulle caselle nella tavola contrassegnate con un punto interrogativo, bisogner\u00e0 rispondere a tre domande sulla Bibbia; tuttavia le domande sono riportate nel libretto di gioco e non nel gioco stesso, che fornisce solo le risposte selezionabili. Giunto alla fine della tavola, il giocatore avr\u00e0 vinto la partita, e lo schermo mostrer\u00e0 il punteggio, basato su quanta frutta, verdura e dolci ha raccolto nel corso dei minigiochi."}
{"id": "4350915", "revid": "633073", "url": "https://it.wikipedia.org/wiki?curid=4350915", "title": "Molossinae", "text": ""}
{"id": "4350916", "revid": "729019", "url": "https://it.wikipedia.org/wiki?curid=4350916", "title": "37\u00aa Divisione fanteria &quot;Modena&quot;", "text": "La 37\u00aa Divisione fanteria \"Modena\" fu una grande unit\u00e0 del Regio Esercito, operativa durante la seconda guerra mondiale. Era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nStoria.\nInvasione italiana della Francia.\nIl 10 giugno 1940 la divisione \"Modena\" venne inviata a Sanremo come parte del XV Corpo d'Armata (Gruppo Armate Occidentali), a presidiare un tratto del confine dal Monte Grammondo verso nord. La divisione oltrepass\u00f2 il confine il 21 giugno seguente fra la Cima di Anan e il monte Aine a est di Breil-sur-Roya, puntando al passo fortificato del Col de Brouis e al passo Col du Perus. il 26 giugno la divisione Modena fu richiamata a Belluno\nCampagna di Grecia.\nDopo l'invasione della Francia, la divisione venne dispiegata in Albania all'interno del XXV Corpo d'Armata. Venne riunita nella base operativa di Dervi\u00e7ian, a sud di Argirocastro, assieme alla 47\u00aa Divisione fanteria \"Bari\", sul fianco destro della 23\u00aa Divisione fanteria \"Ferrara\". Il 3 dicembre 1940 rilev\u00f2 la divisione Ferrara, in quel momento in difficolt\u00e0. La Modena riusc\u00ec a respingere l'assalto iniziale delle truppe greche sul monte Maja e Buz\u00eb Derrit fino al 6 December. Tuttavia i greci il 12 dicembre spostarono l'attacco verso il settore Progonat-Gol\u00ebm, riuscendo velocemente a rompere le linee italiane. Vennero immediatamente dispiegate le riserve e la Modena riusc\u00ec a riconquistare le posizioni iniziali nel corso della notte. Fu tuttavia inutile, poich\u00e9 i greci conquistarono nuovamente le posizioni italiane sul passo Gol\u00ebm il giorno seguente, avanzando di 10 chilometri verso il monte Mali i Pleshevices, che a malapena contenne l'attacco. Allo stesso tempo, la perdita del Maja e Buz\u00eb Derrit da parte della Modena indebol\u00ec ci\u00f2 che rimaneva della 23\u00aa Ferrara, costringendola ad effettuare numerosi contro attacchi. Il 19 dicembre la Modena fiss\u00f2 una testa di ponte fra i villaggi di Gusmar e Lekdush nella municipalit\u00e0 di Kurvelesh, riuscendo a fermare l'avanzata greca. La posizione della Modena fu rinforzata il 10 gennaio 1941 a nord dal 232\u00ba reggimento della 11\u00aa Divisione fanteria \"Brennero\" e pi\u00f9 tardi, durante la difesa di Tepelen\u00eb, dal 18\u00ba reggimento della 33\u00aa Divisione fanteria \"Acqui\".\nNei due mesi successivi, la Modena si rese conto di mantenere la posizione su un terreno quasi impenetrabile, che se da un lato semplificava la difesa, dall'altro causava difficolt\u00e0 nei rifornimenti, con numerosi materiali che dovevano essere paracadutati per via aerea. Il 9 e 10 marzo 1941 la Modena effettu\u00f2 un attacco diversivo vicino a Progonat per isolare un'unit\u00e0 greca e impedire che alcuni rinforzi raggiungessero Kolonj\u00eb (nella Prefettura di Argirocastro), dove le unit\u00e0 italiane aveva sferrato l'attacco principale. Il 13 e 14 aprile, a seguito del collasso della resistenza greca, la divisione Modena venne avanzata verso Gol\u00ebm e Mali i Thate, nel distretto di Tepelen\u00eb.\nOccupazione della Grecia.\nDopo la resa della Grecia, la 37\u00aa Modena venne utilizzata come forza d'occupazione nell'Epiro, da Giannina fino a Prevesa. Tra i suoi compiti vi era la difesa della pista d'atterraggio di Prevesa. In seguito all'Armistizio di Cassibile dell'8 settembre 1943, la Divisione Modena venne disintegrata in circostanze non chiare, e venne ufficialmente disciolta il 21 settembre 1943"}
{"id": "4350920", "revid": "767487", "url": "https://it.wikipedia.org/wiki?curid=4350920", "title": "Due ragazzi nel sole", "text": "Due ragazzi nel sole \u00e8 il primo album in studio del gruppo musicale italiano Collage, pubblicato nel novembre 1976 dalla Harmony."}
{"id": "4350921", "revid": "716642", "url": "https://it.wikipedia.org/wiki?curid=4350921", "title": "Shin Young-rok", "text": "Carriera.\nClub.\nL'8 maggio 2011, dopo essere entrato dalla panchina nella partita contro il Daegu, \u00e8 improvvisamente caduto a terra per un attacco cardiaco. \u00c8 stato subito soccorso e portato nell'ospedale locale, cadendo per\u00f2 in coma. Cinquanta giorni dopo si \u00e8 improvvisamente svegliato dal coma, iniziando una terapia riabilitativa. Ha inoltre annunciato che una volta che si sar\u00e0 completamente ripreso continuer\u00e0 a giocare.\nNazionale.\nHa partecipato ai Mondiali Under-20 del 2005 ed a quelli del 2007.\nHa preso parte alle Olimpiadi di Pechino 2008; inoltre sempre nel 2008 ha giocato 3 partite con la nazionale maggiore."}
{"id": "4350924", "revid": "88740", "url": "https://it.wikipedia.org/wiki?curid=4350924", "title": "Due ragazzi nel sole '77", "text": "Due ragazzi nel sole \u00e8 un album del gruppo musicale Collage."}
{"id": "4350926", "revid": "767487", "url": "https://it.wikipedia.org/wiki?curid=4350926", "title": "Goumo\u00ebns", "text": "Goumo\u00ebns (toponimo francese) \u00e8 un comune svizzero di 1\u00a0050 abitanti del Canton Vaud, nel distretto del Gros-de-Vaud.\nStoria.\nIl comune di Goumo\u00ebns \u00e8 stato istituito 2011 con la fusione dei comuni soppressi di Eclagnens, Goumoens-la-Ville e Goumoens-le-Jux; capoluogo comunale \u00e8 Goumoens-la-Ville."}
{"id": "4350933", "revid": "55151011", "url": "https://it.wikipedia.org/wiki?curid=4350933", "title": "Giuseppe Moleto", "text": ""}
{"id": "4350941", "revid": "767487", "url": "https://it.wikipedia.org/wiki?curid=4350941", "title": "Shin Kwang-hoon", "text": "Carriera.\nClub.\nHa giocato nella prima divisione sudcoreana.\nNazionale.\nHa preso parte ai Mondiali Under-20 del 2007 ed alle Olimpiadi di Pechino 2008. Tra il 2012 ed il 2013 ha giocato 5 partite in nazionale maggiore."}
{"id": "4350947", "revid": "332094", "url": "https://it.wikipedia.org/wiki?curid=4350947", "title": "Fiat TR.1", "text": ""}
{"id": "4350953", "revid": "1573940", "url": "https://it.wikipedia.org/wiki?curid=4350953", "title": "Uroderma bilobatum", "text": "Uroderma bilobatum () \u00e8 un pipistrello della famiglia dei Fillostomidi diffuso in America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 59 e 69\u00a0mm, la lunghezza dell'avambraccio tra 40 e 44\u00a0mm, la lunghezza del piede tra 9 e 13\u00a0mm, la lunghezza delle orecchie tra 12 e 18\u00a0mm e un peso fino a 20\u00a0g.\nAspetto.\nLa pelliccia si estende fino alla met\u00e0 dell'avambraccio. Le parti dorsali sono grigio scure o bruno-grigiastre con la base dei peli pi\u00f9 chiara, mentre le parti ventrali sono bruno-grigiastre. Una sottile striscia dorsale bianca si estende dalla nuca fino alla groppa. Il muso \u00e8 allungato e largo. La foglia nasale \u00e8 ben sviluppata, brunastra con i margini gialli o bianchi e lanceolata. Due distinte strisce bianche sono presenti su ogni lato del viso, la prima si estende dall'angolo esterno della foglia nasale fino a dietro l'orecchio, mentre la seconda parte dell'angolo posteriore della bocca e termina alla base del padiglione auricolare. Le orecchie sono larghe, triangolari con l'estremit\u00e0 arrotondata, ben separate, marroni e con i margini gialli o bianchi. Il trago \u00e8 piccolo, affusolato e con il margine posteriore dentellato. Le membrane alari sono marroni scure e attaccate posteriormente alla base dell'alluce, le falangi sono bianche. \u00c8 privo di coda, mentre l'uropatagio \u00e8 ridotto ad una membrana priva di peli e con il margine libero a forma di U lungo la parte interna degli arti inferiori. Il calcar \u00e8 corto. Il cariotipo \u00e8 2n=42 o 44 FNa=48 o 50.\nBiologia.\nComportamento.\nSi rifugia in gruppi da 2 a 59 individui all'interno di grandi foglie arrotolate da maschi adulti, generalmente di alberi come il Banano, di vari tipi di palme come quella da cocco, la \"Scheelea rostrata\" e varie specie del genere \"Sabal\". Talvolta costruisce anche dei ripari dalla pioggia simili ad ombrelli con foglie combinate pi\u00f9 piccole.\nAlimentazione.\nSi nutre principalmente di frutta e in misura minore di insetti, parti di fiori e nettare.\nRiproduzione.\nDanno alla luce un piccolo alla volta in febbraio e nel mese di giugno dopo una gestazione di 4 o 5 mesi. I piccoli rimangono con le madri per circa un mese.\nDistribuzione e habitat.\nQuesta specie \u00e8 diffusa dal Messico meridionale attraverso tutta l'America centrale fino al Brasile sud-orientale e la Bolivia settentrionale. \u00c8 presente anche sull'isola di Trinidad.\nVive nelle foreste sempreverdi, foreste decidue di pianura, boschi rigenerati e frutteti fino a 1.500 metri di altitudine.\nTassonomia.\nSono state riconosciute 6 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"U.bilobatum\" come specie a rischio minimo (LC)."}
{"id": "4350954", "revid": "729019", "url": "https://it.wikipedia.org/wiki?curid=4350954", "title": "Stazione di Susa", "text": "La stazione di Susa \u00e8 una fermata ferroviaria a servizio dell'omonima citt\u00e0 in Piemonte. La fermata \u00e8 capolinea della diramazione che si stacca della ferrovia del Frejus presso Bussoleno.\nStoria.\nLa stazione di Susa venne attivata il 25 maggio 1854, come capolinea della ferrovia Torino-Susa.\nNel 1868 divenne capolinea della nuova ferrovia del Moncenisio, che valicava il passo omonimo con un ardito tracciato ad aderenza artificiale. La ferrovia chiuse il 19 settembre 1871, due giorni dopo l'apertura del traforo ferroviario del Frejus. Di conseguenza la stazione divenne capolinea della linea da Torino, che si dirama a Bussoleno per il Frejus.\nIl 2 agosto 1919 venne attivato l'esercizio a trazione elettrica a corrente alternata trifase; la stazione venne convertita alla corrente continua il 28 maggio 1961.\nNegli anni '90 del XX secolo la stazione venne convertita in fermata, smantellando tutti gli altri binari e mantenendo il solo binario di corsa, che termina in stazione.\nStrutture ed impianti.\nLa stazione dispone di un fabbricato viaggiatori, sviluppato a L attorno ai due binari tronchi della linea. Presso il fabbricato viaggiatori \u00e8 ospitata al piano terra un\u2019attivit\u00e0 commerciale che funge da bar, ristorante e tabaccheria, nonch\u00e9 da rivendita dei titoli di viaggio. Sono inoltre presenti alcune biglietterie automatiche sotto le coperture delle banchine.\nAl 2018 risulta attivo il solo binario di corsa della linea. Il secondo binario \u00e8 ancora presente, ma in stato di abbandono, in quanto staccato dalla linea e inutilizzato. Un ulteriore fascio di binari tronchi era a servizio dello scalo merci, in disuso, dotato anche di un fabbricato merci a s\u00e9 stante.\nMovimento.\nIn seguito all'attivazione della ferrovia del Frejus (1871), che si diramava dalla preesistente Torino-Susa a Bussoleno, la stazione serve principalmente al traffico locale.\nDal 9 dicembre 2012 \u00e8 diventata capolinea di una delle due ramificazioni della linea SFM3 del servizio ferroviario metropolitano di Torino.\nServizi.\nLa stazione, classificata da RFI nella categoria \"Bronze\", dispone di:\nInterscambi.\nAl di fuori del piazzale di stazione sono messi in atto i seguenti interscambi:"}
{"id": "4350955", "revid": "1442080", "url": "https://it.wikipedia.org/wiki?curid=4350955", "title": "Zeugopterus", "text": "Zeugopterus \u00e8 un genere di pesci ossei marini appartenenti alla famiglia Scophthalmidae.\nDistribuzione e habitat.\nQuesto genere \u00e8 endemico dell'Oceano Atlantico settentrionale. La specie \"Zeugopterus regius\" \u00e8 presente nel mar Mediterraneo.\nVivono su fondi duri a profondit\u00e0 medie e basse.."}
{"id": "4350956", "revid": "55151356", "url": "https://it.wikipedia.org/wiki?curid=4350956", "title": "Lodovico Leporeo", "text": ""}
{"id": "4350969", "revid": "729019", "url": "https://it.wikipedia.org/wiki?curid=4350969", "title": "59\u00aa Divisione fanteria &quot;Cagliari&quot;", "text": "La 59\u00aa Divisione fanteria \"Cagliari\" fu una grande unit\u00e0 del Regio Esercito, operativa durante la seconda guerra mondiale. Era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso."}
{"id": "4350973", "revid": "83531", "url": "https://it.wikipedia.org/wiki?curid=4350973", "title": "Ancona Calcio 1997-1998", "text": "L'Ancona Calcio nella stagione 1997-1998 disput\u00f2 la Serie B, che concluse al 18\u00ba posto, retrocedendo cos\u00ec in Serie C1."}
{"id": "4350974", "revid": "287204", "url": "https://it.wikipedia.org/wiki?curid=4350974", "title": "Chiesa di Santa Croce (Palestrina)", "text": "La chiesa di Santa Croce \u00e8 un luogo di culto cattolico di Palestrina, situato insieme all'attiguo convento delle Clarisse in via Porta Santa Croce, non lontano da Palazzo Barberini.\nStoria.\nLa chiesa di Santa Croce con l'annesso convento furono voluti da Cornelia Baglione, moglie del principe di Palestrina. I lavori di costruzione, iniziati nel 1565, terminarono nel 1570; tuttavia l'aspetto attuale \u00e8 frutto di successive modifiche che hanno coinvolto sia la configurazione esterna quanto l'apparato interno. Inizialmente il monastero era occupato dai frati cappuccini ma, svuotatosi, fu affidato dopo la seconda guerra mondiale alle suore Clarisse, che avevano perso il loro convento di Santa Maria degli Angeli (in quella che \u00e8 l'odierna via della Vittoria) a causa dei bombardamenti.\nDescrizione.\nLa chiesa \u00e8 caratterizzata da un'estrema semplicit\u00e0 stilistica, emblema dei principi di austerit\u00e0 a di modestia tipici dell'ordine cappuccino. In facciata le uniche emergenze sono costituite dal portale di ingresso, una finestra rettangolare ed una sovrastante finestra ad obl\u00f2. Anche l'interno risponde ad una grande semplicit\u00e0 architettonica e decorativa. Di particolare interesse \u00e8 il coro ligneo collocato dietro l'altare maggiore. Sulla sinistra si apre un'inferriata attraverso la quale le suore del monastero (di clausura) possono assistere alle celebrazioni liturgiche. Sempre sulla sinistra, in una cappella laterale \u00e8 conservato un bel dipinto della Santa Croce con sant'Elena, san Francesco ed un altro santo (olio su tavola). Si tratta della pala originaria dell'altare principale, di grandi dimensioni e ricca di storia, che meriterebbe di ritornare al suo posto ora occupato dal bellissimo crocifisso che era un tutt'uno con la pala stessa. La chiesa \u00e8 circondata da un vasto parco, ora di pertinenza del convento, mentre in prossimit\u00e0 si trova la porta Santa Croce, voluta dal principe Francesco Colonna e costruita nel 1593 per garantire un ulteriore accesso alla citt\u00e0."}
{"id": "4350977", "revid": "1442080", "url": "https://it.wikipedia.org/wiki?curid=4350977", "title": "Lepidorhombus", "text": "Lepidorhombus \u00e8 un genere di pesci ossei marini appartenenti alla famiglia Scophthalmidae.\nDistribuzione e habitat.\nQuesto genere \u00e8 endemico dell'Oceano Atlantico nordorientale. Entrambe le specie sono presenti nel mar Mediterraneo.\nVivono su fondi sabbiosi e fangosi dei piani circalitorale e batiale."}
{"id": "4350984", "revid": "281944", "url": "https://it.wikipedia.org/wiki?curid=4350984", "title": "Chiesa di San Giovanni di Sidis", "text": ""}
{"id": "4350985", "revid": "729019", "url": "https://it.wikipedia.org/wiki?curid=4350985", "title": "La Orchila", "text": "La Orchila \u00e8 un'isola del Venezuela, parte delle Dipendenze Federali posta nel Mare dei Caraibi ad est dell'arcipelago di Los Roques.\nL'isola non ha abitanti ma ospita una grande base militare ed \u00e8 sede della Base Aeronavale C/N Antonio D\u00edaz. Per questo motivo vi possono accedere solo militari e i civili non possono visitarla se non con permessi speciali, n\u00e9 possono sorvolarla.\nFa parte del gruppo di isole delle Dipendenze Federali che fanno capo al sottogruppo definito come Territorio insulare dello Stato di Miranda, con Los Roques e l'Arcipelago di Las Aves.\nGeografia.\nA nord-est dell'isola vi sono alcuni isolotti minori, tra i quali si segnalano:"}
{"id": "4350988", "revid": "1573940", "url": "https://it.wikipedia.org/wiki?curid=4350988", "title": "Chiesa di San Giovanni di Sinis", "text": "La chiesa di San Giovanni di Sinis presso Cabras, Oristano, \u00e8 un edificio religioso cattolico che sorge nei pressi dell'attuale borgo di San Giovanni di Sinis, lungo la moderna strada che ricalca l'antico tracciato che, in epoca romana, collegava gli abitati di Tharros e di Cornus.\nStoria e descrizione.\nLa chiesa, costruita su un'area anticamente adibita a necropoli punica e poi cristiana, fu edificata durante il periodo bizantino a met\u00e0 del VI secolo: sub\u00ec un ampliamento longitudinale tra l'IX e il X secolo e si presenta ancora oggi nella sua forma altomedievale che ne fa una delle pi\u00f9 antiche della Sardegna.\nDedicata a san Giovanni Battista la piccola chiesa si presenta oggi con pianta rettangolare e abside sporgente rivolta ad Est e appare costruita in blocchi di spoglio in arenaria \"a vista\" presumibilmente provenienti dalle mura dell'antico abitato punico di Tharros che dista poche centinaia di metri dall'edificio.\nL'interno \u00e8 organizzato in tre navate separate da tre archi in successione e coperte da volte a botte; al di sopra una piccola cupola; l'illuminazione \u00e8 assicurata da una finestra ottagonale in facciata e da tre bifore nell'abside che rimandano a modelli diffusi nella aree lombarde e ravennate.\nAlcuni particolari come le cornici romaniche del transetto fanno supporre un intervento dell'XI secolo, periodo in cui \u00e8 documentata la presenza di popolazioni navarresi a Tharros, presumibilmente fra il 1050 e il 1070, anno del definitivo abbandono di quella citt\u00e0.\nSicuramente nell'XI secolo la chiesa aveva struttura a pianta centrale bizantina a quattro bracci uguali e con la parte centrale sovrastata da una cupola sull'esempio della basilica di San Saturno a Cagliari che fu costruita nello stesso periodo. Solo nel IX-X secolo fu quindi ingrandita con l'aggiunta delle due navate laterali con volte a botte.\nRecenti scavi hanno portato alla luce un edificio sacro precedente a quello attuale e con abside orientata sempre ad Est e con sarcofagi e sepolture che indicano che la precedente chiesa dovesse essere adibita a basilica sepolcrale paleocristiana. \nDa segnalare, all'ingresso sulla destra, una squisita acquasantiera con piedestallo in arenaria e conca in pietra finemente lavorata risalente al XVI secolo, traslata della chiesa di San Giovanni Battista di Nurachi per ordine del parroco Don Cano, che porta sullo sfondo in bassorilievo un pesce, stemma della Villa di Nurachi (Pitzalis, 2003).\nLa chiesa \u00e8 stata oggetto, tra il maggio del 2010 e il maggio del 2012, di un importante progetto di ricerca dove un'innovativa procedura sistematica termovalutativa, messa a punto dal Dr. Gianluca Cuozzo dell'Universit\u00e0 di Cagliari, basata su codici e classi da attribuire in funzione al degrado e alla priorit\u00e0 di intervento di restauro rilevati, ha consentito di diagnosticare lo stato attuale di conservazione e di predire la propensione al degrado su base oggettiva, stabilendo l'esatto contesto tecnico che ha provocato lo stato di deterioramento e individuando strategie di contrasto per l'attuazione di un ripristino mirato."}
{"id": "4350989", "revid": "106268", "url": "https://it.wikipedia.org/wiki?curid=4350989", "title": "Calcio Monza 1997-1998", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1997-1998.\nStatistiche.\nSecondo \"Uomini e gol\" Placida non sarebbe entrato a sostituire un giocatore, Erba avrebbe 32 presenze, e Saudati ne avrebbe 3."}
{"id": "4350990", "revid": "767487", "url": "https://it.wikipedia.org/wiki?curid=4350990", "title": "A Mother's Nightmare", "text": "L'incubo di una madre \"(A Mother's Nightmare)\" \u00e8 un film del 2012 di Vic Sarin. Tratto da una storia vera.\nTrama.\nChris Stewart \u00e8 un ragazzo di sedici anni depresso per il divorzio dei suoi genitori e per essere stato lasciato dalla sua ragazza cheerleader. Quando una nuova ragazza, Vanessa, arriver\u00e0 sulla scena, questa sfrutter\u00e0 le sue doti seduttive per ammaliare il ragazzo, per poi drogarlo e accusarlo di aggressione in modo da farlo sentire in colpa. Nel frattempo la madre, da sempre sospettosa nei confronti della ragazza, fa delle ricerche e scopre che soffre di una malattia per la quale ama la morte e che ha drogato tutti i suoi ragazzi per poi spingerli a suicidarsi e che questo era proprio quello che stava facendo a Chris. Vanessa riesce a convincere il ragazzo che lei lo ama e vuole ritornare con lui per questo organizza un picnic e lo droga un'altra volta spingendolo a tagliarsi i polsi fino a svenire e quasi morire. Maddie cerca di soffocare Vanessa ma Chris sopravvive, lui e sua madre tornano andare d'accordo. Vanessa prende di mira un infermiere che vede come la sua prossima vittima."}
{"id": "4350994", "revid": "1769860", "url": "https://it.wikipedia.org/wiki?curid=4350994", "title": "Hirokazu Kobayashi", "text": "\u00c8 stato un allievo del fondatore dell'Aikido Morihei Ueshiba, detto \u014csensei (Gran Maestro). A sua volta \u00e8 stato insegnante, in particolare in Occidente.\nBiografia.\nGi\u00e0 dall'et\u00e0 di 7 anni, comincia a studiare karate, kend\u014d e judo. A 15 anni, diventa un pilota kamikaze su una portaerei. Al momento del suo dislocamento, un difetto tecnico imped\u00ec al suo aereo di partecipare alla battaglia. I restanti membri dell'equipaggio persero la vita e, poco prima di poter fare un ultimo tentativo, la portaerei venne abbattuta da un sottomarino ed affond\u00f2. Kobayashi fu uno dei pochi sopravvissuti. Fu soccorso dopo essere rimasto in acqua per circa 4 giorni e gravemente ferito.\nAikido.\nNel 1946, il suo insegnante di karate lo raccomand\u00f2 ad Osensei Morihei Ueshiba, il fondatore della disciplina dell'Aikido. Perci\u00f2 Hirokazu si rec\u00f2 a Tokyo.\nIncontrato e conosciuto Ueshiba, partecipa alla vita del dojo, conoscendo anche un altro uke, Morihiro Sait\u014d, con cui Kobayashi divider\u00e0 il suo ruolo di sparring partner con Ueshiba. In questo periodo, Kobayashi prefer\u00ec utilizzare il bokken piuttosto che servire come uke, avvicinandosi perci\u00f2 all'aikiken, la lotta con la spada. Kobayashi descrive il lungo periodo al dojo di Ueshiba non solo dal punto di vista professionale di uke, ma anche come compagno e amico di Ueshiba al di fuori del dojo.\nNel 1954, Kobayashi lasci\u00f2 Tokyo e si diresse ad Osaka. 3 anni dopo, ottenne la qualifica come insegnante di Aikido. Nel 1964, ottenne il 7\u00ba dan. Nello stesso anno, avvenne per lui un cambiamento fondamentale: infatti, gli fu chiesto da Osensei in persona di insegnare, per la prima volta in assoluto, l'aikido in Europa.\nKobayashi, dunque, si rec\u00f2 in Occidente e qui organizz\u00f2 numerosi corsi in altrettanti Paesi, in particolare Francia, Germania, Belgio, Italia, Svizzera e Olanda.\nTecniche.\nLe sue tecniche vengono descritte come brevi, ma potenti e precise per mezzo di piccoli movimenti. Il tutto basato sul \"Meguri\", ovvero sfruttare i movimenti dei polsi attraverso la rotazione minima del corpo per ottenere il massimo risultato.\nIn questo periodo, avr\u00e0 numerosi allievi, da ogni parte del mondo e in particolare in Europa, che hanno continuato e continuano tuttora a divulgare il suo stile di aikido. Per esempio, possono essere citati: i francesi Andr\u00e8 Cognard, Jean-Fran\u00e7ois Riondet, Etienne Leman, Lucienne Berenger e Adrien Halm; gli italiani Giampietro Savegnago, Vincenzo Sicali, Giovanni Polimeno, Pietro Giovanni Suriano, Nuccio Iuculano, Ezio Antonucci, Paolo Salvadego, Aldo Gonzato, Italo Taddeo, Giovanni Desiderio; i polacchi Jacek Wysocki e Robert Gembal; il panamense Gabriel Vega; lo spagnolo Felipe Garcia; il belga Yves Flon; i tedeschi Walter Oelschlaeger e J\u00fcrgen Rohrmann, Reinhard Czempik; lo statunitense Michael Jacyna; il portoghese leopoldo Ferreira; lo svizzero Jean-Marc Voegeli; gli indiani Avijit Mitra e Debabrata Saha e il colombiano Mich\u00e8le Lasserre.\nCome membro dell'Aikikai, la principale organizzazione per lo sviluppo dell'Aikido nel mondo riconosciuta dal governo giapponese nel 1940, non volle mai creare una propria scuola poich\u00e9 voleva che l'aikido potesse essere per tutti e di tutti, senza distinzione di federazioni e scuole.\nKobayashi mor\u00ec nell'agosto del 1998, dopo una lunga malattia. Prima di morire, diede il permesso ai suoi allievi di costituire scuole autonome, creando cos\u00ec il cosiddetto \"Aikido Kobayashi\"."}
{"id": "4350997", "revid": "287204", "url": "https://it.wikipedia.org/wiki?curid=4350997", "title": "Pieter Potter", "text": "Biografia.\nFiglio di Dieuwe Simons e di Simon Jacobsz., vetraio, padre di Paulus e cognato di Willem Bartsius, oper\u00f2 inizialmente nella sua citt\u00e0 natale a partire dal 1620. Qui probabilmente fu istruito dal padre come pittore su vetro. Nel 1628 si rec\u00f2 a Leida, dove rimase fino al 1631, anno in cui si trasfer\u00ec definitivamente ad Amsterdam. A Leida entr\u00f2 nella gilda dei vetrai come maestro e ne divenne presidente nel 1629; qui nel 1631 fu anche testimone al battesimo del figlio Cornelis di Jan de Heem. Lavor\u00f2 anche in altre citt\u00e0, come Delft, dove divenne membro della Corporazione di San Luca il 6 agosto 1646 e L'Aia, dove nel 1647 ader\u00ec alla locale gilda, anche se, secondo Willigen e Meijer, fu in realt\u00e0 il figlio Pieter a divenirne membro.\nSi dedic\u00f2 alla rappresentazione di molteplici tipologie di soggetti: di genere e militareschi simili a quelli di Anthonie Palamedes, episodi biblici realizzati con gusto rembrandtiano, paesaggi, ritratti, animali e nature morte, generalmente vanitas, e rappresentazioni di ambienti agricoli.\nLe sue prime opere mostrano ancora l'influsso della maniera pi\u00f9 conservatrice adottata nella pittura su vetro, con figure allungate e spazi inclinati, come si pu\u00f2 vedere nel dipinto \"Giuseppe accusato dalla moglie di Putifarre\", mentre nelle opere realizzate dopo il 1630 le figure presentano proporzioni pi\u00f9 naturali. Il suo stile rivela quindi molteplici influenze, tra cui, secondo Kren, quelle delle sue conoscenze di Leida (Jan de Heem, Harmen van Steenwyk e Jan van Goyen), in particolare per quanto riguarda le vanitas, in quegl'anni infatti a Leida si era formato un gruppo di pittori specializzati nella realizzazione di queste nature morte, secondo RKD quelle di Nicolaes Moeyaert, Pieter Lastman, Willem Bartsius, Hendrik Pot e secondo Larousse quelle di Jacob Duck, Pieter Codde e Willem Duyster, confermate dal fatto che, secondo Macfall, Potter fu allievo di Frans Hals, mentre il Codde studi\u00f2 presso suo fratello Dirck e Duyster presso Codde.\nFu suo allievo il figlio Paulus."}
{"id": "4351002", "revid": "282579", "url": "https://it.wikipedia.org/wiki?curid=4351002", "title": "Guerra polacco-bolscevica", "text": ""}
{"id": "4351018", "revid": "1718925", "url": "https://it.wikipedia.org/wiki?curid=4351018", "title": "Grotte di San Michele (Ozieri)", "text": "Le grotte di San Michele sono grotte di origine carsica che si trovano a sud dell'abitato di Ozieri, a pochi metri dall'ospedale civile.\nDevono il loro nome all'antica presenza di un piccolo luogo di culto dedicato all'arcangelo Michele, presente fino al XVIII secolo.\nL'importanza archeologica delle grotte fu evidenziata per la prima volta dall'archeologo Antonio Taramelli agli inizi del XX secolo, quando furono individuati molti manufatti di raffinata fattura, in particolare ceramiche, afferenti all'eneolitico (detto anche Neolitico recente sardo, 3.500-2.900 a.C.) e anche pi\u00f9 antichi, appartenenti alla cultura di San Ciriaco. La civilt\u00e0 autrice di questi manufatti fu definita dagli studiosi dell'ultimo dopoguerra \"civilt\u00e0 di San Michele\" e, a partire dagli anni settanta, pi\u00f9 comunemente cultura di Ozieri.\nA pochi metri dalle grotte ve n'\u00e8 un'altra, pi\u00f9 piccola, detta \"Grotta Mara\", nella quale sono stati rinvenuti ulteriori manufatti neolitici (nella parte alta della citt\u00e0 sono presenti altre grotte di interesse archeologico, come quelle del \"Carmelo\" e di \"Calaresu\").\nLe grotte di San Michele fino alla fine degli anni cinquanta presentavano una grande sala che fu demolita per realizzare un campo di calcio (dove oggi si trova il parcheggio dell'ospedale)."}
{"id": "4351024", "revid": "729019", "url": "https://it.wikipedia.org/wiki?curid=4351024", "title": "Stazione di Salbertrand", "text": "La stazione di Salbertrand \u00e8 una stazione ferroviaria posta sulla linea del Frejus, a servizio dell'omonimo comune.\nStoria.\nLa stazione venne attivata il 16 ottobre 1871, all'apertura della tratta da Bussoleno a Modane della ferrovia del Frejus.\nIl 10 luglio 1912 venne attivato l'esercizio a trazione elettrica a corrente alternata trifase della tratta da Salbertrand a Bardonecchia; il 1\u00ba maggio dell'anno successivo segu\u00ec la tratta fino a Bussoleno.\nNel 1937 mut\u00f2 la propria denominazione in \"Salabertano\"; la denominazione d'origine venne ripristinata successivamente.\nIl 28 maggio 1961 la linea venne convertita alla corrente continua."}
{"id": "4351025", "revid": "1573940", "url": "https://it.wikipedia.org/wiki?curid=4351025", "title": "Otomops", "text": "Otomops () \u00e8 un genere di pipistrelli della famiglia dei Molossidi.\nDescrizione.\nDimensioni.\nAl genere Otomops appartengono pipistrelli di piccole e grandi dimensioni, con lunghezza della testa e del corpo tra 60 e 103\u00a0mm, la lunghezza dell'avambraccio tra 49 e 70\u00a0mm, la lunghezza della coda tra 30 e 50\u00a0mm e un peso fino a 36\u00a0g.\nCaratteristiche craniche e dentarie.\nIl cranio \u00e8 lungo con il rostro e la scatola cranica allo stesso livello. La bolla timpanica \u00e8 relativamente grande. Il primo premolare superiore \u00e8 molto piccolo e disposto nell'ampio spazio tra il canino ed il secondo grosso premolare. Il terzo molare superiore presenta una disposizioni delle cuspidi a N.\nSono caratterizzati dalla seguente formula dentaria:\nAspetto.\nLa pelliccia \u00e8 generalmente corta. Il colore del corpo varia dal bruno-rossastro al marrone scuro. \u00c8 spesso presente una banda pi\u00f9 chiara sulle spalle. Il muso \u00e8 lungo e rivolto all'ins\u00f9, il labbro superiore \u00e8 espansibile e ricoperto di minuscole pliche cutanee ma non di setole. Le orecchie sono molto grandi, ovali, unite lungo la parte superiore del muso e lungo il margine anteriore, dove sono talvolta presenti delle piccole papille cornee. Il trago e l'antitrago sono rudimentali o assenti. Una sacca ghiandolare \u00e8 talvolta presente sulla parte pi\u00f9 bassa della gola. Le ali sono lunghe, strette ed attaccate posteriormente ben al disopra delle caviglie. La coda \u00e8 relativamente lunga, tozza e si estende oltre l'uropatagio.\nDistribuzione.\nIl genere \u00e8 diffuso nell'Africa subsahariana, Madagascar, India, Indonesia e Nuova Guinea.\nTassonomia.\nIl genere comprende 8 specie.\nUna specie ancora non descritta \u00e8 presente nelle isole filippine di Luzon e Mindanao."}
{"id": "4351034", "revid": "220350", "url": "https://it.wikipedia.org/wiki?curid=4351034", "title": "Attilio Tamaro", "text": "Biografia.\nGiovanissimo ader\u00ec al movimento irredentista prendendo parte nel 1903 ai moti studenteschi per l'universit\u00e0 italiana a Trieste: ferito in alcuni scontri con le forze dell'ordine avvenuti a Innsbruck nel 1904, nello stesso anno fu anche brevemente incarcerato nella cittadina austriaca. Dopo la laurea in Lettere ottenuta nell'ateneo di Graz lavor\u00f2 come archivista e bibliotecario nella Giunta provinciale dell'Istria a Pola, collaborando successivamente alle testate \"L'Indipendente\" (1908-1910) e \"Il Piccolo\" (1909-1914).\nNell'aprile del 1907 e nel settembre del 1908, periodi in cui era dipendente dell'Universit\u00e0 Popolare di Trieste, conobbe James Joyce con cui entr\u00f2 in confidenza, tanto che il celebre scrittore gli chiese di consigliargli un insegnante di canto. Fautore dell'interventismo, anche perch\u00e9 vicino all'Associazione Nazionalista, nel corso del primo conflitto mondiale si arruol\u00f2 come volontario e nel 1916 venne mandato in missione \"per incarico diretto del governo\" a Parigi, prima, e a Londra, dopo, per curare l'attivit\u00e0 di propaganda e difendere i diritti nazionali dell'Adriatico in vista della Conferenza di pace.\nConclusasi la guerra, ader\u00ec al fascismo e fu nominato console generale ad Amburgo (1927-1929), quindi ambasciatore a Helsinki (1929-1934) e a Berna (1935-1943). Fu inoltre delegato dei Fasci all'estero per l'Austria dal 1923 al 1927. Nel giugno del 1943 venne espulso dal Partito Nazionale Fascista a causa della sua posizione avversa all'antisemitismo e anche in conseguenza di ci\u00f2 non ader\u00ec alla Repubblica Sociale Italiana. Dopo la fine della Seconda guerra mondiale, in conseguenza della sua adesione al Regime venne deferito al Tribunale per l'epurazione del fascismo ma non sub\u00ec nessuna condanna. Pot\u00e9 quindi continuare la sua attivit\u00e0 letteraria e giornalistica fino alla morte.\nNella sua attivit\u00e0 di storico, cominciata nel 1915 con la pubblicazione dell'opera in pi\u00f9 volumi \"L'Adriatico golfo d'Italia. L'italianit\u00e0 di Trieste e Italiani e Slavi nell'Adriatico\", cerc\u00f2 di dimostrare e documentare un coerente e incessante sviluppo della coscienza nazionale italiana a Trieste e nelle zone limitrofe (\"Storia di Trieste\", 1924). Tutte le sue pubblicazioni furono influenzate dalle sue idee irredentiste e nazionaliste, che lo portarono a confutare le tesi jugoslave sul possesso della citt\u00e0 (\"Trieste. Storia di una citt\u00e0 e di una fede\", 1945), a stigmatizzare i trattati di pace a cui l'Italia fu sottoposta dopo la sconfitta militare (\"La condanna dell'Italia nel trattato di pace\", 1952) e ad esprimere un giudizio tutto sommato benevolo sulla dittatura mussoliniana (\"Vent'anni di storia\", 1953-1954); meno positiva fu invece la sua valutazione della RSI (\"Due anni di storia: 1943-1945\", 1948-1950)..\nIl suo diario, dal 1911 al 1949, \u00e8 stato pubblicato nel 2021 con un'introduzione biografica basata su documenti e carteggi di diversi fondi archivistici."}
{"id": "4351036", "revid": "767487", "url": "https://it.wikipedia.org/wiki?curid=4351036", "title": "Tutti quanti voglion fare yoga", "text": "Tutti quanti voglion fare yoga \u00e8 il primo singolo degli Oblivion, pubblicato il 27 settembre 2012 in download digitale e successivamente corredato di un videoclip, che si presenta come \"interattivo\".\nLa canzone.\n\"Tutti quanti voglion fare yoga\" si presenta come una musica Bollywoodiana, in essa viene cantata ironicamente la pratica dello yoga come soluzione allo stress e ai problemi della vita moderna, invitando a seguire un corso o quantomeno, visto il costo elevato, a frequentare almeno \"la lezione prova\".\nLa canzone contenuta nel singolo era presente nella scaletta dello spettacolo \"Oblivion Show 2.0: Il sussidiario\" fin dal 2011, tuttavia la versione live, sebbene identica per quanto riguarda l'arrangiamento, era pi\u00f9 breve, in quanto non conteneva la parte corale con parole in finta lingua indiana, presentava alcune piccole differenze di testo e non vi era alcun parlato durante l'introduzione.\nVideo musicale.\nIl videoclip ufficiale del singolo \u00e8 stato pubblicato il 17 ottobre 2012 sul canale YouTube del gruppo. Protagonista del video \u00e8 Luciano Manzalini, che precedentemente aveva gi\u00e0 collaborato col gruppo. Egli, entrato in un inquietante ristorante indiano, comincia a farsi servire quando da un televisore viene annunciato il brano degli Oblivion. Il protagonista comincia a sentirsi male a causa della musica e del cibo e presto si accorger\u00e0 che tutto il locale \u00e8 pervaso dagli Oblivion e dalla loro canzone.\nDurante il video si pu\u00f2 notare la coreografia della canzone, la stessa che viene eseguita sul palco teatrale.\nLa grande particolarit\u00e0 del video \u00e8 quella di presentarsi come video \"interattivo\": gli ascoltatori vengono infatti esplicitamente incitati a registrare loro stessi per poi inserirsi negli spazi appositamente lasciati nel montaggio del video.\nTutti i video completati con i montaggi dei fan vengono poi pubblicati in una sezione del sito ufficiale del gruppo.\nFormazione.\nCome negli altri brani del gruppo, i 5 cantanti si ripartiscono le parti vocali principali."}
{"id": "4351037", "revid": "709565", "url": "https://it.wikipedia.org/wiki?curid=4351037", "title": "Demelza", "text": "Origine e diffusione.\nRiprende il toponimo di Demelza, una piccola borgata nella parrocchia civile di St Wenn, Cornovaglia; il toponimo \u00e8 di origine cornica, ma il suo significato non \u00e8 del tutto certo: un'etimologia plausibile \u00e8 quella che lo vuole un composto dei termini cornici \"ty\" (\"casa\") e \"malsai\" (\"anguilla\"), quindi \"casa delle anguille\".\nAlcune fonti indicano come significato \"forte di Maeldaf\", probabilmente identificando nel nome una contrazione di \"Dinas Maeldaf\": di fatto esiste un piccolo forte, di incerta datazione, a Demelza che potrebbe supportare tale ipotesi, per\u00f2 il nome \"Maeldaf\" si trova soltanto legato ad un oscuro personaggio delle genealogie gallesi, che nulla ha a che vedere con la Cornovaglia.\nVenne adoperato come nome proprio di persona per la prima volta dallo scrittore Winston Graham, per un personaggio dei suoi romanzi della serie \"Poldark\", dalla quale venne tratta l'omonima serie televisiva degli anni settanta. Sull'onda del suo successo, da met\u00e0 del XX secolo Demelza cominci\u00f2 ad essere usato comunemente come nome.\nOnomastico.\nIl nome \u00e8 adespota, cio\u00e8 non \u00e8 portato da alcuna santa. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4351041", "revid": "228587", "url": "https://it.wikipedia.org/wiki?curid=4351041", "title": "Chiesa del Sacro Cuore (Chilivani)", "text": ""}
{"id": "4351043", "revid": "110157", "url": "https://it.wikipedia.org/wiki?curid=4351043", "title": "Nord-1", "text": "Il Nord-1 \u00e8 stato il primo minicomputer prodotto dal Norsk Data ed il primo sistema commerciale prodotto\nin Norvegia.\nEra un sistema a 16 bit sviluppato nel 1967 a partire da due altri sistemi chiamati Simulation for Automatic Machinery (SAM).\nIl primo esemplare di Nord-1 (con numero seriale 2) installato era il cuore che controllava completamente una nave cargo giapponese\ndi nome MS Taimyr. Tale sistema controllava infatti tra l'altro il ponte, la potenza dei motori e, per la prima volta, \nil radar anticollisione.\nIl sistema si dimostr\u00f2 affidabile per il suo tempo.\nFu inoltre probabilmente il primo minicomputer ad essere dotato di serie di un'Unit\u00e0 di calcolo in virgola mobile (floating point) ed aveva un largo numero di registri per l'epoca. Era dotato poi di \"indirizzamento relativo\", ed era supportata opzionalmente la memoria virtuale a partire dal 1969.\nIl modello \"Nord-1\" \u00e8 ben preservato. Delle 60 macchine prodotte rimangono le ultime 10 incluse quelle con seriali 2, 4 e 5.\nGli succedette il modello Nord-10."}
{"id": "4351049", "revid": "1318658", "url": "https://it.wikipedia.org/wiki?curid=4351049", "title": "Giardini Tajnickij", "text": "I giardini Tajnickij () sono un parco urbano sito all'interno del Cremlino di Mosca.\nIl parco prende il nome dalla vicina Torre Tajnickaja e fa parte della porzione del cremlino dichiarata patrimonio dell'umanit\u00e0 UNESCO.\nStoria.\nDurante il periodo dell'Impero russo l'area dei giardini era occupata dalla chiesa dei Santi Costantino ed Elena, risalente al XIV secolo. Ospit\u00f2 inoltre un granaio collegato con la cattedrale dell'Annunciazione. In una collinetta sita nell'area fu eretto nel 1898 il monumento di Alessandro II, in memoria dello zar defunto nel 1881 a causa di un attentato. A seguito della rivoluzione d'ottobre la chiesa dedicata a Costantino ed Elena fu tra gli edifici storici del cremlino destinati alla distruzione, in ossequio alla politica antireligiosa che condusse alla demolizione di un gran numero di luoghi di culto in tutta l'Unione Sovietica.\nL'area divenne un giardino pubblico, la cui parte superiore confinante con Piazza Ivanovskaja prese il nome di \"Giardino del grande cremlino\". Il giardino fu il primo luogo in cui si speriment\u00f2 il cosiddetto \"subbotnik\", ossia un programma di lavoro volontario, a cui prese pubblicamente parte anche Lenin. Uno degli elementi di maggiore attrazione del parco \u00e8 una quercia chiamata \"Cosmos\", piantata da Jurij Gagarin il 14 aprile 1961, appena due giorni dopo il suo ritorno dallo storico volo sullo spazio. Dal 1967 al 1995 il giardino ospit\u00f2 un monumento a Lenin, costruito per commemorare il 50\u00ba anniversario della rivoluzione. La statua fu poi rimossa e trasferita al museo di Gorki Leninskie.\nScavi archeologici condotti nel 2007 nel parco hanno portato alla scoperta delle fondamenta di alcune case e di manufatti di epoca medievale.\nDurante la sua visita di Stato in Russia nel 2008, il leader libico Mu\u02bfammar Gheddafi soggiorn\u00f2 in una tenda allestita nei giardini Tajnickij."}
{"id": "4351060", "revid": "92723", "url": "https://it.wikipedia.org/wiki?curid=4351060", "title": "Emil Buchar", "text": "Dopo aver studiato astronomia all'Universit\u00e0 Carolina, ottenne nel 1927 il dottorato in scienze naturali.\nSvilupp\u00f2 la rete geodetica nazionale e fu pioniere della geodesia satellitare, contribuendo allo sviluppo degli Sputnik 1 e Sputnik 2. Dedusse, dalla variazione del valore di apogeo delle orbite satellitari, lo schiacciamento della Terra ai poli.\nIl Minor Planet Center gli accredita la scoperta dell'asteroide 1055 Tynka effettuata il 17 novembre 1925.\nGli \u00e8 stato dedicato l'asteroide 3141 Buchar."}
{"id": "4351064", "revid": "55153379", "url": "https://it.wikipedia.org/wiki?curid=4351064", "title": "Villar Almese", "text": ""}
{"id": "4351073", "revid": "55153496", "url": "https://it.wikipedia.org/wiki?curid=4351073", "title": "Sauze de Cesanne", "text": ""}
{"id": "4351074", "revid": "1439131", "url": "https://it.wikipedia.org/wiki?curid=4351074", "title": "Pontiac Sunfire", "text": "La Sunfire \u00e8 un'autovettura compact prodotta dalla Pontiac dal 1995 al 2005.\nStoria.\nLa Sunfire ha sostituito la Sunbird. Rispetto al modello predecessore, possedeva una linea completamente diversa. L'aspetto ricordava la Chevrolet Cavalier. Oltre all'estetica, la vettura venne anche aggiornata da un punto di vista tecnico. Infatti, del pianale J su cui era basata, fu rivista la struttura per venire incontro alle nuove leggi sulla sicurezza.\nLa Sunfire era disponibile con tre tipi di carrozzeria, berlina quattro porte, coup\u00e9 due porte e cabriolet due porte. Tutte e tre le versioni erano disponibili con l'allestimento SE, che era quello base. Per le coup\u00e9 e le cabriolet era offerto l'allestimento GT, che comprendeva un motore \"LD2\" da 2,3 L oppure un propulsore \"LD9 Twin Cam\" da 2,4 L. Inoltre per questo allestimento erano offerti dei cerchioni in lega da 16 pollici, un doppio collettore di scarico e un frontale dalla linea pi\u00f9 aggressiva. L'allestimento SE includeva un motore da 2,2 L che aveva come sigla identificativa \"2000\". I propulsori da 2,3 L e 2,4 L erano opzionali. Gli allestimenti SE e GT vennero tolti di produzione dopo il model year 2002, insieme ai motori da 2,2 L e 2,4 L. Il propulsore \"Ecotec\" da 2 L fu il solo disponibile nel model year 2003.\nIl motore era montato anteriore, e la trazione era all\u2019avantreno. I cambi disponibili erano tre, uno manuale a cinque rapporti e due automatici (a tre o quattro marce).\nLa cabriolet fu tolta dal mercato nel 2000. Tutte le Sunfire cabriolet vennero assemblate a Lansing. Gli altri siti produttivi, dove vennero assemblate le altre versioni, furono Lordstown e Ramos Arizpe in Messico.\nNel periodo in cui fu prodotta, la Sunfire \u00e8 stata sottoposta a due restyling. Il primo fu nel 2000 e coinvolse solo marginalmente la vettura (la novit\u00e0 principale fu il marcato ridisegnamento delle parti in plastica, che coinvolse anche altri modelli Pontiac). Il secondo restyling, pi\u00f9 radicale, venne eseguito nel 2003. Negli Stati Uniti, la coup\u00e9 fu l'unico modello disponibile dal 2003 al 2005. La versione berlina continu\u00f2 a essere venduta in Canada e Messico fino alla fine della produzione.\nL'assemblaggio del modello termin\u00f2 il 22 giugno 2005. Fu sostituito dalla G5.\nLa sicurezza.\nL'Insurance Institute for Highway Safety (IIHS) diede un giudizio negativo (\"Poor\") per il crash test frontale.\nNel 2004, il National Highway Traffic Safety Administration (NHTSA) confer\u00ec i seguenti giudizi per un esemplare versione coup\u00e9:\nNel 2002, sempre il National Highway Traffic Safety Administration (NHTSA) diede le seguenti valutazioni per un esemplare versione berlina:\nMotorizzazioni.\nIl motore base era il \"2200\" da 2,2 L. L'allestimento GT possedeva, tra gli \"optional\", il pi\u00f9 potente propulsore \"Quad 4\" da 2,3 L, ma ci\u00f2 accadde solo nel 1995. Esso fu sostituito dall\u2019\"LD9 Twin Cam\" da 2,4 L nel 1996. I motori da 2,3 L e 2,4 L erano opzionali sull'allestimento LS, sia per i modelli a due porte che per quelli a quattro. Nel 2003, sia il motore da 2,2 L che quello da 2,4 L vennero sostituiti dal propulsore \"Ecotec\" da 2,2 L. Quest'ultimo sarebbe stato il solo motore disponibile per la parte restante del periodo produttivo. Nel 2002 era gi\u00e0 presente, ma era compreso tra gli \"optional\"."}
{"id": "4351076", "revid": "287204", "url": "https://it.wikipedia.org/wiki?curid=4351076", "title": "171183 Haleakala", "text": "171183 Haleakala \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,7741428\u00a0UA e da un'eccentricit\u00e0 di 0,1062359, inclinata di 4,03080\u00b0 rispetto all'eclittica.\nL'asteroide \u00e8 dedicato all'omonimo vulcano dell'arcipelago delle Hawaii."}
{"id": "4351077", "revid": "729019", "url": "https://it.wikipedia.org/wiki?curid=4351077", "title": "Linea principale \u014cu", "text": "La \u00e8 una ferrovia a scartamento ridotto con alcune tratte a scartamento ferroviario e altre a scartamento misto di 486,3\u00a0km situata in Giappone e interamente gestita da JR East. La ferrovia connette Fukushima con Aomori passando prevalentemente per l'entroterra della regione del T\u014dhoku e per un breve tratto lungo il Mar del Giappone. Il nome della linea deriva dai nomi delle antiche province, Mutsu (\u9678\u5965) e Dewa (\u51fa\u7fbd).\nCronologia.\nLa linea \u014cu settentrionale part\u00ec da Aomori, la meridionale da Fukushima, e tutta la linea venne completata nel 1905.\nServizi.\nLa linea principale \u014cu \u00e8 divisa nelle seguenti quattro sezioni. A causa della natura differente di alcune di esse, non esistono treni che percorrono pi\u00f9 di una sezione unitariamente (eccetto la sezione Akita\u2013Shinj\u014d).\nFukushima\u2013Shinj\u014d (148.6 km).\nSu questa sezione la linea \u014cu condivide i binari con lo Yamagata Shinkansen. Lo scartamento \u00e8 di 1435\u00a0mm per permettere il passaggio allo Shinkansen. Questa sezione viene quindi anche chiamata linea Yamagata.\nShinj\u014d\u2013\u014cmagari (98.4 km).\nQuesta sezione passa attraverso le prefetture di Yamagata-Akita e in zona vi \u00e8 una bassa domanda di trasporto. Per questo tutti i treni, ad eccetto di un rapido, sono dei locali e fermano in tutte le stazioni.\n\u014cmagari\u2013Akita (51.7 km).\nQuesta sezione condivide i binari con l'Akita Shinkansen. Dato che occasionalmente vi sono dei treni locali fra Akita a Shinj\u014d, questa sezione contiene un binario a scartamento normale e due a scartamento ridotto. I pochi treni Komachi che passano in questa sezione hanno la priorit\u00e0.\nAkita\u2013Aomori (185.8 km).\nAssieme alla linea Kosei, la linea principale Hokuriku, la linea principale Shinetsu, la Hakushin Line, e la linea principale Uetsu, la linea principale \u014cu \u00e8 una delle linee espresse e merci che costituisce la \"Nihonkai J\u016bkan-sen\" (Sea of Japan Trans-Japan Line)."}
{"id": "4351078", "revid": "55153548", "url": "https://it.wikipedia.org/wiki?curid=4351078", "title": "Chiavrie", "text": ""}
{"id": "4351079", "revid": "253269", "url": "https://it.wikipedia.org/wiki?curid=4351079", "title": "Ina Balin", "text": "Biografia.\nNata a Brooklyn da una famiglia di religione ebraica, Ina Balin inizi\u00f2 la carriera artistica nel 1958, debuttando sul grande schermo con il ruolo di Mary Valente nel film drammatico \"Orchidea nera\" (1958) di Martin Ritt, al fianco di Anthony Quinn e Sophia Loren. Nello stesso anno, dopo aver lavorato in rappresentazioni teatrali estive, approd\u00f2 a Broadway e vinse il \"Theatre World Award\" per la sua interpretazione nella commedia \"A Majority of One\", in cui apparve accanto a Gertrude Berg e Cedric Hardwicke.\nL'anno successivo conferm\u00f2 il successo cinematografico con una candidatura al premio Golden Globe per la migliore attrice non protagonista per il film \"Dalla terrazza\" (1960) di Mark Robson, nel quale recit\u00f2 accanto a Paul Newman e Joanne Woodward. Ebbe una parte di rilievo anche nel drammatico \"Giorni senza fine\" (1961) di Phil Karlson, al fianco di Ben Gazzara, e fu quindi scritturata per il western \"I comanceros\" (1961) di Michael Curtiz, in cui interpret\u00f2 il ruolo di Pilar Graile, una bruna bellezza latina, e recit\u00f2 accanto a star del calibro di John Wayne e Stuart Whitman.\nL'inizio degli anni sessanta fu il periodo di maggior impegno dell'attrice sul grande schermo, culminato con un ruolo leggero nella commedia \"Jerry 8\u00be\" (1964), diretto e interpretato da Jerry Lewis, e con un ruolo pi\u00f9 impegnativo, quello di Marta di Betania, nel kolossal religioso \"La pi\u00f9 grande storia mai raccontata\" (1965) di George Stevens. Nello stesso periodo la Balin si afferm\u00f2 definitivamente anche alla televisione, partecipando a numerose serie di successo, come \"Bonanza\" (1965), \"I giorni di Bryan\" (1965-1968), \"Get Smart\" (1967), e nel film per la tv \"The Lonely Profession\" (1969) di Douglas Heyes, accanto a Joseph Cotten, Fernando Lamas e Dean Jagger. Per il grande schermo lavor\u00f2 in maniera sempre pi\u00f9 saltuaria, comparendo in un unico titolo di rilievo, il western \"Un uomo chiamato Charro\" (1969) di Charles Marquis Warren, uno degli ultimi film interpretati da Elvis Presley. La sua carriera prosegu\u00ec con altre serie televisive, come \"Mannix\" (1971-1974), \"Sulle strade della California\" (1973-1974), \"Le strade di San Francisco\" (1973-1975) e \"Quincy\" (1977-1982).\nOltre agli impegni sui set cinematografici e televisivi, la Balin dedic\u00f2 molto tempo alle tourn\u00e9e per le truppe americane impegnate sul fronte bellico del Vietnam durante la seconda met\u00e0 degli anni sessanta. Nel 1975 contribu\u00ec all'evacuazione degli orfani durante la caduta di S\u00e0i G\u00f2n e decise di adottare tre bambine vietnamite rimaste orfane, Nguyet Baty, Ba-Nhi Mai e Kim Thuy. Nel 1980 interpret\u00f2 se stessa in \"The Children of An Lac\" di John Llewelleyn Moxey, un film per la televisione basato sulle sue personali esperienze in Vietnam.\nL'attrice lavor\u00f2 fino alla fine degli anni ottanta, partecipando a serie televisive come \"Magnum, P.I.\" (1981-1986) e \"La signora in giallo\" (1988). Mor\u00ec a New Haven (Connecticut) il 20 giugno 1990, a soli cinquantadue anni di et\u00e0, per le conseguenze di un grave disturbo alle coronarie complicato da ipertensione polmonare."}
{"id": "4351081", "revid": "55153555", "url": "https://it.wikipedia.org/wiki?curid=4351081", "title": "Chianoc", "text": ""}
{"id": "4351082", "revid": "247222", "url": "https://it.wikipedia.org/wiki?curid=4351082", "title": "Filippo Antonelli", "text": ""}
{"id": "4351085", "revid": "55153603", "url": "https://it.wikipedia.org/wiki?curid=4351085", "title": "Bardonnecchia", "text": ""}
{"id": "4351086", "revid": "55153607", "url": "https://it.wikipedia.org/wiki?curid=4351086", "title": "M\u00e9lezet", "text": ""}
{"id": "4351087", "revid": "697352", "url": "https://it.wikipedia.org/wiki?curid=4351087", "title": "Christopher Neame", "text": "Biografia.\nEx studente alla \"King's School\", una scuola indipendente a Canterbury, nel Kent, \u00e8 sposato con l'attrice Terrence O'Conner.\nCarriera.\n\u00c8 conosciuto maggiormente agli spettatori televisivi del Regno Unito grazie all'interpretazione nel ruolo del tenente Dick Player in \"Colditz\" (1972-1974), una serie ambientata durante la seconda guerra mondiale. Da segnalare anche la sua partecipazione al film per la televisione \"A Point in Time\" (1973) dove \u00e8 stato il primo attore a comparire nudo sul piccolo schermo.\nI suoi personaggi sono sempre molto ben delineati e particolari come ad esempio il tenente di volo John Curtis nella serie \"Secret Army\" (1977), il criminale Skagra nella serie \"Shada\" (1979), Robin Cunningham in \"When the Boat Comes In\" (1981), uno psico-killer in un episodio di \"MacGyver\" (1985). Ha prestato la sua immagine nel videogioco \"\" per il personaggio di Jerec, uno dei Jedi Oscuri.\nSpesso ha interpretato personaggi tedeschi.\nNeame \u00e8 uno dei pochi attori a essere apparso sia in serie televisive della saga di \"Star Trek\" che in quella di \"Doctor Who\"."}
{"id": "4351088", "revid": "126015", "url": "https://it.wikipedia.org/wiki?curid=4351088", "title": "Ferrera Cenisio", "text": ""}
{"id": "4351091", "revid": "2099553", "url": "https://it.wikipedia.org/wiki?curid=4351091", "title": "Tufuga Efi", "text": "Vita privata.\nTupua Tamesese sono titoli nobiliari ereditati.\nFiglio di Tupua Tamasese Mea'ole, primo co-regnante di Samoa, e di Irene Gustava Noua Nelson, ha iniziato gli studi ai Fratelli Maristi delle Scuole, per poi continuare al St. Patrick's College, a Wellington.\nTupua \u00e8 sposato con Masiofo Filifilia Imo.\nPolitica.\nTupua cominci\u00f2 la vita politica nel 1966, quando divent\u00f2 deputato al Fono. Dal 1970 al 1972 serv\u00ec come Ministro dei Lavori Pubblici, per poi diventare Primo Ministro dal 1976 al 1982, per poi ricoprire il ruolo di nuovo, per via del decesso di Va'ai Kolone.\nIn seguito alla morte di Malietoa Tanumafili II (11 maggio 2007), Tupua sal\u00ec al potere come capo di stato ufficioso fino al 20 giugno, da quel giorno divenne Malietoa. Fu riconfermato il 19 luglio 2012."}
{"id": "4351097", "revid": "55153797", "url": "https://it.wikipedia.org/wiki?curid=4351097", "title": "Valtezze", "text": ""}
{"id": "4351101", "revid": "30794", "url": "https://it.wikipedia.org/wiki?curid=4351101", "title": "Arco di Adriano", "text": ""}
{"id": "4351108", "revid": "125492442", "url": "https://it.wikipedia.org/wiki?curid=4351108", "title": "Guerra e pace (album)", "text": "Guerra e pace \u00e8 il settimo album in studio del rapper italiano Fabri Fibra, pubblicato il 5 febbraio 2013 dalla Universal Music Group.\nDescrizione.\nRiguardo ai temi trattati nella pubblicazione, Fabri Fibra ha spiegato in numerose interviste di essere stato ispirato nella scrittura dal cinema neorealista italiano, e da libri come \"Scritti corsari\" di Pier Paolo Pasolini. In questa ottica, il rapper ha cercato quindi una pacificazione interiore, consistente nella focalizzazione di contrasti, tra \"bianco e nero, male e bene, guerra e pace\". L'opera di Tolstoj omonima ha ispirato oltre al titolo, anche il brano \"Bisogna scrivere\": Il titolo dell'album si rif\u00e0 anche ad un brano di Neffa, dell'album \"107 elementi\".\n\"Guerra e pace\" contiene 19 brani inediti, di cui tre vedono rispettivamente la partecipazione di Al Castellana, Neffa ed Elisa. La versione pubblicata sull'iTunes Store contiene anche la bonus track \"Troppo di tutto\", mentre quella deluxe (pubblicata esclusivamente nei negozi della catena GameStop) contiene un secondo disco che racchiude l'intero EP \"Casus belli\".\nIl disco ha debutto al primo posto della classifica italiana degli album ed \u00e8 stato il terzo lavoro di Fibra a raggiungere tale risultato (i precedenti sono stati gli album \"Tradimento\" e \"Controcultura\"). L'album \u00e8 stato inoltre certificato disco di platino dalla FIMI ed ha venduto oltre copie in madrepatria.\nLa condanna per diffamazione.\nIl brano \"A me di te\", contenuto in \"Guerra e pace\", \u00e8 stato al centro di un caso giudiziario a causa della querela per diffamazione esposta nei confronti di Fabri Fibra da parte di Valerio Scanu per alcune frasi contenti commenti sessualmente espliciti degradanti e a sfondo omofobico riguardanti quest'ultimo. Nel 2016 Fibra \u00e8 stato condannato dal Tribunale di Milano alla pena della multa e ha dovuto risarcire il cantante sardo con una provvisionale di 20.000 euro.\nSingoli.\nIl primo singolo estratto dall'album \u00e8 stato \"Pronti, partenza, via!\", pubblicato il 12 dicembre 2012 per il download digitale e per l'airplay radiofonico. Il singolo \u00e8 stato successivamente certificato disco d'oro per aver raggiunto la soglia dei 15.000 download digitali.\nNei primi due mesi del 2013 Fabri Fibra ha pubblicato sul proprio canale YouTube i videoclip dei brani \"Guerra e pace\" e di \"Alta vendita\", rispettivamente pubblicati il 31 gennaio e il 22 febbraio.\nIl 29 marzo \u00e8 stato pubblicato il secondo singolo \"Ring Ring\", seguito il 2 maggio dal relativo videoclip. I successivi singoli estratti dall'album sono stati \"Panico\" e \"Bisogna scrivere\", rispettivamente pubblicati per l'airplay radiofonico il 12 luglio e il 18 ottobre."}
{"id": "4351110", "revid": "765341", "url": "https://it.wikipedia.org/wiki?curid=4351110", "title": "Stanley (nome)", "text": "Origine e diffusione.\nRiprende il cognome inglese \"stanley\", che significa \"radura di pietre\", essendo composto da \"stan\" (\"pietra\", da cui anche Dunstano e Winston) e da \"leah\" (\"radura\", \"spiazzo\", \"prato\", da cui anche Hayley, Bradley, Ashley, Shirley e Shelley).\nOnomastico.\nL'onomastico si pu\u00f2 festeggiare il 28 luglio in ricordo del beato Stanley Francis Rother, missionario, martire a Santiago Atitl\u00e1n."}
{"id": "4351114", "revid": "928766", "url": "https://it.wikipedia.org/wiki?curid=4351114", "title": "Riccardo Russo", "text": "Carriera.\nInizia con il motociclismo sportivo correndo con delle minimoto, per poi prendere parte nel 2008 ad una gara della classe 125 nel campionato italiano velocit\u00e0. Continua nella classe 125 italiana anche il 2009, questa volta partecipando al campionato completo con una Aprilia RS 125 R del team Ellegi Racing, classificandosi nono con 34 punti nella graduatoria piloti.\nNel 2010 inizia la sua esperienza con le moto derivate dalla serie guidando una Yamaha YZF R6 del team Bike e Motoracing nella categoria Stock 600 del campionato italiano, chiudendo quinto con 58 punti. Nello stesso anno ottiene tre wild card per il campionato europeo Superstock 600, conquistando 24 punti ed il diciassettesimo posto in classifica.\nDoppio impegno per Russo nel 2011, quando prende parte sia al CIV che alla sua prima stagione da pilota titolare nell'europeo Superstock 600 con il team Trasimeno. I risultati stagionali lo vedono secondo con 116 punti in ambito nazionale e sesto con 94 punti in ambito continentale.\nMigliora i suoi riscontri nel 2012, arrivando secondo nel campionato europeo Superstock 600 con una Yamaha YZF R6 del team Italia FMI e vincendo il CIV Stock 600. Esordisce in una competizione mondiale nel 2013 quando \u00e8 iscritto al campionato mondiale Supersport con una Kawasaki ZX-6R del team Puccetti Racing Kawasaki. Ottiene come miglior risultato un quarto posto nel Gran Premio d'Italia a Monza. Sempre nel 2013, con lo stesso team del mondiale, disputa alcune gare nel campionato Italiano Supersport ottenendo una vittoria, una pole position e quattro giri veloci in gara.\nNel 2014 continua a disputare il mondiale Supersport, passando per\u00f2 al team Lorini che gli affida una Honda CBR600RR.. Nella stessa stagione debutta nel mondiale Superbike in sella alla Kawasaki ZX-10R (moto iscritta alla classe EVO) del team Pedercini, lasciata libera dall'infortunio di Luca Scassa. Nello stesso anno corre anche cinque gare nella classe Moto2 del motomondiale con la Suter MMX2 del team Tasca Racing in sostituzione di Alex De Angelis. In Supersport chiude diciassettesimo con 25 punti, in Superbike chiude trentesimo con 5 punti, in Moto2 non prende punti.\nIl 20 ottobre 2014 sigla il contratto con il team CIA Landlords Insurance Honda per partecipare nel 2015 al campionato mondiale Supersport. Partecipa alle prime otto gare della stagione totalizzando 31 punti che gli valgono il sedicesimo posto nel mondiale. Termina la stagione con il team G.M. Racing e una Yamaha YZF-R1 con cui prende parte alle ultime gare dell'edizione 2015 della Superstock 1000 FIM Cup e del Campionato Italiano Velocit\u00e0. Conclude la Superstock al ventesimo posto e l'italiano Superbike al ventunesimo.\nNel 2016 diventa pilota titolare nella Superstock 1000 FIM Cup, portando in pista, assieme al francese Florian Marino, la Yamaha del team Pata Yamaha Official Stock Team. In questa stagione \u00e8 costretto a saltare il Gran Premio d'Inghilterra e quelli in Italia a Imola e Misano a causa di una frattura a tibia e perone rimediate ad Assen dove partiva dalla pole position. Rientra per il Gran Premio di Germania al Lausitzring dove coglie il primo podio di categoria giungendo terzo. Chiude la stagione al nono posto con quarantanove punti ottenuti. In questa stagione inoltre disputa la seconda parte del campionato Italiano Superbike ottenendo tre piazzamenti a podio e l'undicesimo posto in classifica piloti.\nNel 2017 si trasferisce nel campionato mondiale Superbike in sella ad una Yamaha YZF-R1 del team Guandalini Racing. A partire dal Gran Premio degli Stati Uniti a Laguna Seca, il suo posto in squadra viene preso da Jakub Smr\u017e. Il 09 agosto 2017 ritorna in Superbike grazie al team Pedercini dove guider\u00e0 la Kawasaki ZX-10R lasciata libera da Alex De Angelis. Chiude la stagione al ventottesimo posto in classifica piloti con tredici punti ottenuti. Nel 2018 torna ad essere pilota titolare nella Superstock 1000 FIM Cup, alla guida di una Kawasaki ZX-10R gestita dal team C.M. racing A.S.D. A partire dal Gran Premio di Misano si trasferisce al Team Motocorsa, alla guida di una Ducati Panigale R. Chiude la stagione al nono posto in classifica piloti, con 46 punti ottenuti. Facendo il medesimo cambio di motocicletta, corre anche nel CIV classificandosi settimo. Nel 2019 \u00e8 pilota titolare nel CIV Superbike col team Motocorsa Racing, chiude al quinto posto con tre piazzamenti a podio. Nel 2021 disputa il campionato italiano Superbike. Con un'Aprilia del team Nuova M2 totalizza 76 punti e chiude al decimo posto in classifica."}
{"id": "4351116", "revid": "55153994", "url": "https://it.wikipedia.org/wiki?curid=4351116", "title": "Moio dei Calvi", "text": ""}
{"id": "4351117", "revid": "55154002", "url": "https://it.wikipedia.org/wiki?curid=4351117", "title": "Ronco Bello", "text": ""}
{"id": "4351124", "revid": "55154082", "url": "https://it.wikipedia.org/wiki?curid=4351124", "title": "Bottanucco", "text": ""}
{"id": "4351125", "revid": "1714743", "url": "https://it.wikipedia.org/wiki?curid=4351125", "title": "Ulrica Sofia di Meclemburgo-Schwerin", "text": "Biografia.\nUlrica Sofia era figlia del Duca Cristiano Ludovico II di Meclemburgo-Schwerin (1683-1756) e di sua moglie Gustava Carolina (1694-1748), figlia del Duca Adolfo Federico II di Meclemburgo-Strelitz. Fu cugina, per parte di padre, della Reggente di Russia Anna Leopoldovna, e cugina, per parte di madre, della Regina Carlotta del Regno Unito.\nNel 1728, all'et\u00e0 di cinque anni, fu nominata reggente del monastero di R\u00fchn. Nel 1750 comp\u00ec con suo fratello e sua moglie un viaggio ad Aachen e Parigi. Nel 1756, Ulrica Sofia rinunci\u00f2 alla reggenza sul monastero, che pass\u00f2 da allora al Duca di Meclemburgo-Schwerin, in cambio di una compensazione finanziaria. Dedic\u00f2 la propria vita a promuovere le arti. Ingaggi\u00f2 con contratti lucrosi il pittore di corte Georg David Matthieu, e fu considerata un'amante appassionata dell'arte drammatica.\nFece tradurre \"L'Ingrato (L'Ingrat)\" di Philippe N\u00e9ricault Destouches, rappresentato allo \"Sch\u00f6nemannschen Hofschauspielgesellschaft\" , durante spettacoli diretti dall'impresario Johann Friedrich Sch\u00f6nemann. Il poeta Johann Jakob Dusch le dedic\u00f2 dedicato nel 1763 la sua tragedia di ambientazione borghese \"Il Banchiere\". Johann Wilhelm Hertel, che fu poi da lei assunto come segretario privato, scrisse nel 1754 una cantata di compleanno per Ulrica Sofia.\nUlrica Sofia fu l'ultimo membro della casa ducale ad esser sepolto nella cripta reale della Schelfkirche St. Nikolai di Schwerin."}
{"id": "4351126", "revid": "55154089", "url": "https://it.wikipedia.org/wiki?curid=4351126", "title": "Calusco", "text": ""}
{"id": "4351127", "revid": "55154096", "url": "https://it.wikipedia.org/wiki?curid=4351127", "title": "Bonate di Sopra", "text": ""}
{"id": "4351128", "revid": "55154100", "url": "https://it.wikipedia.org/wiki?curid=4351128", "title": "Bonate di Sotto", "text": ""}
{"id": "4351131", "revid": "106908", "url": "https://it.wikipedia.org/wiki?curid=4351131", "title": "Meriwether", "text": "Origine e diffusione.\nNome di rara diffusione, riprende il cognome inglese \"Meriwether\" che, in medio inglese, significa \"tempo sereno\", \"tempo felice\", e denotava in origine una persona allegra. \u00c8 noto per essere stato portato da Meriwether Lewis, che assieme a William Clark esplor\u00f2 la costa occidentale del Nord America.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4351135", "revid": "115985886", "url": "https://it.wikipedia.org/wiki?curid=4351135", "title": "Fiore selvaggio", "text": ""}
{"id": "4351136", "revid": "1008732", "url": "https://it.wikipedia.org/wiki?curid=4351136", "title": "Robert Burnham, Jr.", "text": "Biografia.\nDopo essersi diplomato all'high school di Prescott in Arizona non intraprese il percorso di formazione universitaria, tuttavia la notoriet\u00e0, ottenuta con la scoperta della sua prima cometa nel 1957, gli valse l'anno successivo l'assunzione presso l'Osservatorio Lowell dove gli fu affidato l'incarico di verificare i valori di moto proprio delle stelle.\nNel tempo libero si dedic\u00f2 alla stesura di un catalogo di stelle intitolato \"Celestial Handbook\" che divenne un testo di riferimento per tutti gli astronomi amatoriali tanto da risultare ancora in vendita a quasi cinquanta anni dalla prima edizione del 1966.\nNel 1979, avendo completato il lavoro di revisione dei valori di moto proprio, gli fu proposto unicamente l'incarico di custode dell'osservatorio che rifiut\u00f2 ritirandosi a vita privata facendo quasi perdere le proprie tracce.\nInsieme ai colleghi Norman G. Thom\u00e1s e Henry Lee Giclas nel 1971 concorse a creare il catalogo Giclas, concernente stelle aventi moto proprio notevole.\nIl Minor Planet Center gli accredita la scoperta dell'asteroide 3397 Leyla effettuata l'8 dicembre 1964 in collaborazione con Norman G. Thomas.\nHa inoltre scoperto la cometa periodica 56P/Slaughter-Burnham e le non periodiche C/1957 U1 Latyshev-Wild-Burnham, C/1958 D1 Burnham, C/1958 R1 Burnham-Slaughter, C/1959 Y1 Burnham e C/1960 B1 Burnham.\nGli \u00e8 stato dedicato l'asteroide 3467 Bernheim. La scelta del nome, corrispondente a quella originale della famiglia boema da cui Robert discendeva, fu fatta da Norman G. Thomas per evitare similitudini di nome con 834 Burnhamia dedicato a Sherburne Wesley Burnham."}
{"id": "4351146", "revid": "86599", "url": "https://it.wikipedia.org/wiki?curid=4351146", "title": "172269 Tator", "text": "172269 Tator \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,7526471\u00a0UA e da un'eccentricit\u00e0 di 0,2234004, inclinata di 8,56361\u00b0 rispetto all'eclittica.\nL'asteroide \u00e8 dedicato all'astronomo amatoriale tedesco Michael Tator, cofondatore dell'Osservatorio Turtlestar."}
{"id": "4351151", "revid": "729019", "url": "https://it.wikipedia.org/wiki?curid=4351151", "title": "Piaggio P.150", "text": "Il Piaggio P.150 \u00e8 stato un aereo da addestramento monoplano sviluppato dall'azienda aeronautica italiana Piaggio nei primi anni cinquanta e rimasto allo stadio di prototipo.\nRealizzato per rispondere ad una specifica emanata dall'Aeronautica Militare, dopo la valutazione non riusc\u00ec ad ottenere alcuna commissione ed il suo sviluppo venne interrotto.\nStoria del progetto.\nNei primi anni cinquanta l'Aeronautica Militare si trov\u00f2 a pianificare la sostituzione dello statunitense North American T-6 Texan in uso all'epoca nelle scuole di volo nel ruolo di addestratore di secondo periodo, o avanzato, ottenuto a basso costo come materiale surplus dopo il termine della seconda guerra mondiale per ricostituire il parco velivoli compromesso dall'esito del conflitto.\nA tale scopo venne emessa una specifica relativa alla fornitura di un modello di simili caratteristiche alla quale risposero l'Aeronautica Macchi, la Fiat Aviazione e la Societ\u00e0 Rinaldo Piaggio proponendo rispettivamente l'Aermacchi MB.323, il Fiat G.49 ed il Piaggio P.150.\nLa Piaggio affid\u00f2 il progetto al suo capo ufficio tecnico Giovanni Casiraghi, il quale, coadiuvato da Alberto Faraboschi, disegn\u00f2 un velivolo dall'impostazione classica che riproponeva nelle linee essenziali quella del T-6 Texan, un monomotore in configurazione traente di costruzione interamente metallica, configurazione alare monoplana con ala a sbalzo posizionata bassa sulla fusoliera, cabina di pilotaggio a due posti in tandem dotata di doppi comandi e carrello d'atterraggio retrattile di tipo classico, ma con un'ampia cappottina che garantiva una migliore visibilit\u00e0 al pilota ed all'istruttore.\nIl prototipo fu immatricolato dall'azienda con marche I-PIAR quindi portato in volo per la prima volta nel novembre 1952. In seguito venne preso in carico dall'Aeronautica Militare dove gli venne assegnata la Matricola Militare 555, venendo quindi inviato al Reparto sperimentale di volo, all'epoca basato sull'aeroporto di Guidonia, per la valutazione, ma questo e gli altri tipi testati, malgrado presentassero caratteristiche interessanti, non risultarono particolarmente superiori al T-6 gi\u00e0 ampiamente in uso, che montava lo stesso motore ed oltretutto continuava ad essere proposto a basso costo sul mercato, per cui non si concretizz\u00f2 alcun ordine per nessuno dei tipi in concorso.\nIl velivolo venne comunque utilizzato per qualche tempo come aereo da collegamento presso il Reparto sperimentale, per poi venire esposto al Palazzo a Vela di Torino, a quel tempo destinato a diventare il museo dell'Aeronautica Militare, ed infine trasportato a Vigna di Valle dove ancora si trovava nel 1978, ma non risulta essere ad oggi esposto nel Museo storico dell'Aeronautica Militare."}
{"id": "4351152", "revid": "1543377", "url": "https://it.wikipedia.org/wiki?curid=4351152", "title": "Supercerchio", "text": "Il supercerchio o squircle \u00e8 una forma geometrica che unisce le propriet\u00e0 di un quadrato a quelle di un cerchio. Si tratta di uno speciale caso di superellisse. Il termine \"squircle\" \u00e8 una macedonia delle parole inglesi \"square\" (quadrato) e \"circle\" (cerchio).\nEquazione.\nNel sistema di riferimento cartesiano, il supercerchio centrato su un punto (\"a, b\") con assi paralleli alle coordinate \u00e8 descritto dall'equazione:\ndove \"r\" sta per il raggio minore del supercerchio.\nGeneralizzazione.\nIl supercerchio \u00e8 un caso particolare (\"n = 4\") nella classe di forme geometriche note come \"supercerchi\", definite dall'equazione:\nPurtroppo, la tassonomia non \u00e8 coerente \u2013 alcuni si riferiscono alla classe come \"supercerchi\" e nel caso specifico come \"squircle\", mentre altri adottano la convenzione di denominazione opposta. I supercerchi sono a loro volta un sottoinsieme delle superellissi, che hanno come equazione:\ndove \"r\"\"a\" e \"r\"\"b\" sono rispettivamente le lunghezze del semiasse maggiore e minore. Le superellissi sono state ampiamente studiate e rese popolari dal matematico danese Piet Hein.\nForme simili.\nUna forma simile al supercerchio, chiamata \"quadrato arrotondato\", pu\u00f2 essere generata disponendo quattro quarti di un cerchio e collegando le loro estremit\u00e0 libere con delle linee rette. Tale forma \u00e8 molto simile, ma non identica allo \"squircle\". Sebbene costruire un \"quadrato arrotondato\" pu\u00f2 essere fisicamente e concettualmente semplice, il supercerchio ha un'equazione semplice e pu\u00f2 essere generalizzato molto pi\u00f9 facilmente. Una conseguenza di questo \u00e8 che lo \"squircle\" e le altre superellissi possono essere ridimensionate abbastanza facilmente. Questo \u00e8 utile quando, per esempio, si vogliono realizzare degli \"squircle\" concentrici.\nUn'altra forma simile \u00e8 definita mediante l'intersezione CSG di un quadrato e di un cerchio concentrici, con il diametro del cerchio maggiore della lunghezza del lato del quadrato, ma inferiore alla lunghezza della diagonale. Tali forme circolari troncate mancano della continuit\u00e0 tangente posseduta dalle superellissi e dai \"quadrati arrotondati\".\nUtilizzi.\nIl supercerchio \u00e8 utile nel campo dell'ottica. Se la luce viene fatta passare attraverso un'apertura quadrata bidimensionale, il punto centrale della figura di diffrazione pu\u00f2 essere modellato con uno \"squircle\". Se invece viene utilizzata un'apertura rettangolare, il punto pu\u00f2 essere approssimato da una superellisse.\nLo \"squircle\" \u00e8 utilizzato anche per il disegno dei piatti piani. Una stoviglia \"squircolare\" ha una superficie maggiore (e quindi pu\u00f2 contenere pi\u00f9 cibo) rispetto ad un piatto circolare con lo stesso raggio, ma occupa ancora la stessa quantit\u00e0 di spazio in un mobile con cassetti rettangolari o quadrati. Lo stesso vale per una stoviglia quadrata, ma qui ci sono vari problemi (come fragilit\u00e0 e difficolt\u00e0 di pulizia) associati agli angoli dei piatti quadrati.\nL'azienda di telecomunicazioni Nokia \u00e8 generalmente associata alla forma del supercerchio, avendola utilizzata per il disegno del bottone \"touchpad\" in molti suoi dispositivi di telefonia mobile. Anche la casa automobilistica FIAT si \u00e8 ispirata allo \"squircle\" per la progettazione stilistica della Panda 2012."}
{"id": "4351153", "revid": "287204", "url": "https://it.wikipedia.org/wiki?curid=4351153", "title": "Arte del periodo tinita", "text": "L'arte del periodo tinita comprende la produzione artistica delle prime due dinastie egizie, tra 3150-2700 a.C..\nL'unione delle \"Due Terre\" dell'Alto e Basso Egitto, iniziata a partire dal periodo di Naqada porter\u00e0 nel 3150 a.C. alla creazione di un impero unificato. Questa unificazione sembra sia avvenuta tramite varie lotte interne ed una serie di iscrizioni conservate al Museo del Cairo commemora la vittoria del sovrano Narmer, raffigurato per la prima volta con la doppia corona dell'Alto e Basso Egitto.\nI principi del Sud portano una nuova ideologia basata sulle opportunit\u00e0 offerte dal paese. Essi creano le fondamenta dell'organizzazione statale su cui si baser\u00e0 l'Egitto nei periodi successivi; le prime dinastie gettano le basi delle convenzioni artistiche dell'arte egizia e dei riti funebri. Come i sovrani mesopotamici del periodo arcaico, i faraoni tiniti sfoggiano il loro potere attraverso un'arte sfarzosa.\nI sovrani egizi garantiscono l'ordine temporale e spirituale rappresentando la divinit\u00e0 in terra.\nArchitettura.\nL'architettura delle prime dinastie faraoniche \u00e8 costituita principalmente da costruzioni edificate con materiali deperibili: mattoni di fango, piante (lino, canne, legno). Solo verso la fine della seconda dinastia si inizia ad utilizzare la pietra per la costruzione di edifici monumentali.\nLe tombe tinite rappresentano l'evoluzione delle semplici fosse sepolcrali con tumulo di terra dell'epoca precedente. Le sepolture mostrano in superficie dei tumuli in mattoni crudi, a forma di parallelepipedi rastremati verso l'alto, con i fianchi movimentati da giochi di luce e ombre (realizzati modulando le facciate con sporgenze e rientranze). La sepoltura interna passa da un'unica fossa, dell'et\u00e0 predinastica, a numerose stanze funerarie ospitanti il corpo del defunto e il suo corredo (vasi, armi e suppellettili varie) collegate tra loro da stretti corridoi. Questa tipologia architettonica funeraria viene chiamata mastaba.\nLe testimonianze archeologiche hanno dimostrato che ogni re possedeva due tombe (tra cui un cenotafio), una ad Abido e una a Saqqara, probabilmente per rimarcare il proprio dominio su entrambe le Due Terre (Alto e Basso Egitto ) da poco unificate. Nel cimitero reale di Saqqara compaiono le prime mastabe destinate alla famiglia reale e ai cortigiani. Ogni tomba \u00e8 segnalata da una stele. Quella del faraone Djet, o re-serpente, (ritrovata ad Abido) misurava 2,50 m di cui oggi se ne conserva solo la parte superiore raffigurante un falco, un serpente (Serekht) ed una cinta muraria tipo Muro Bianco.\nLa funzione di queste stele \u00e8 ancora oggetto di studio. La stele di Djet \u00e8 considerata un capolavoro dell'arte tinita per la qualit\u00e0 della realizzazione del rilievo, infatti le stele conosciute in questo periodo (come la stele di Nytoua e la stele di Nytneb, conservate al Louvre) sono di dimensioni molto ridotte e di forma rettangolare.\nPer quanto riguarda l'urbanizzazione, le testimonianze archeologiche indicano la presenza di edifici in muratura (Abido e Hierakonpolis), ma la natura frammentaria dei reperti rende difficile la loro ricostruzione.\nL'architettura templare tinita \u00e8 resa difficile dalla scarsit\u00e0 dei reperti giunti, a causa del continuo utilizzo di questi nei secoli successivi, che ne hanno sepolto le testimonianze sotto molteplici stratificazioni. Sono stati identificati due templi tiniti: quello a Hierakonpolis, dedicato al dio Horus e quello a Buto nel delta del Nilo.\nCorredo funebre.\nIn questo periodo gli oggetti disposti nelle sepolture si diversificano dai primitivi vasi, arpioni, monili dei periodi di Naqada. Gli scavi archeologici hanno riportato alla luce contenitori in terracotta e alabastro, giochi, statuine raffiguranti ippopotami in avorio e monili.\nStatuaria.\nIn questo periodo la statuaria rimane limitata a piccole figure realizzate in avorio. Verso la fine del periodo si sviluppa la lavorazione della pietra, come testimoniato dal ritrovamento di due statuette, molto simili, raffiguranti il re Khasekhem (o Khasekhemui) a Hierakonpolis nel 1898. Al Museo Egizio del Cairo se ne conserva un esempio realizzato in conglomerato mentre una seconda scultura in calcare \u00e8 conservata al Ashmolean Museum di Oxford. Questa seconda statuina, visibile nell'immagine accanto, mostra il sovrano assiso su un trono dallo schienale basso e commemora la festa Sed; infatti \u00e8 abbigliato con il mantello della specifica ricorrenza e reca sul capo la corona bianca dell'Alto Egitto, denominata \"hedjet\". Sulla base del trono sono rappresentati dei ribelli uccisi dallo stesso re, un tema utilizzato gi\u00e0 nelle tavole o palette della cultura di Naqada. Questo modello iconografico sar\u00e0 ripreso in tutta l'arte egizia dei secoli successivi. Dal punto di vista stilistico si nota una grande cura nella realizzazione dei dettagli del viso, delle mani e dei piedi, particolari che dimostrano la grande maestria degli artigiani dell'epoca."}
{"id": "4351159", "revid": "125591261", "url": "https://it.wikipedia.org/wiki?curid=4351159", "title": "Miles Teller", "text": "Biografia.\nMiles nasce a Downingtown, in Pennsylvania. I suoi genitori sono Merry e Mike Teller, rispettivamente un'agente immobiliare e un ingegnere nucleare. Ha due sorelle maggiori, Erin e Dana. Ha origini ebraiche, russe, inglesi, irlandesi, polacche e francesi.\nHa vissuto in varie localit\u00e0 degli Stati Uniti a causa del lavoro di suo padre. Ha frequentato la Lecanto High School in Florida, dove ha imparato a suonare il sassofono, \u00e8 stato il batterista di una band del gruppo giovanile della chiesa, ed \u00e8 stato presidente del \"drama club\". Ha anche imparato a suonare il piano e la chitarra ed \u00e8 stato in una squadra di baseball. Ha conseguito un Bachelor of Fine Arts dalla Tisch School of the Arts della New York University, dove ha studiato Metodo di recitazione al Lee Strasberg Theatre and Film Institute.\nPrima di fare il suo debutto cinematografico, Teller \u00e8 apparso in vari cortometraggi. Dopo la laurea alla Tisch School of Arts nel 2009, \u00e8 apparso per la prima volta al cinema nel film drammatico \"Rabbit Hole\" nel 2010, al fianco di Nicole Kidman. Nel 2011 \u00e8 stato lanciato nel remake cinematografico del musical \"Footloose\", film con protagonista Kenny Wormald. Nell'anno successivo ha interpretato se stesso nella commedia \"Project X - Una festa che spacca\", film girato in stile falso documentario con protagonista Thomas Mann.\nNel 2013 ha recitato in \"Un compleanno da leoni\", scritto e diretto da Jon Lucas e Scott Moore. Nello stesso anno ha avuto un buon successo di critica grazie alla sua interpretazione nel film di James Ponsoldt \"The Spectacular Now\", in cui ha recitato al fianco di Shailene Woodley. Nel 2014, ha recitato nella commedia \"Quel momento imbarazzante\", al fianco di Zac Efron e Michael B. Jordan, ed \u00e8 apparso nel film sci-fi \"Divergent\", di nuovo al fianco di Shailene Woodley, vestendo i panni di uno dei personaggi principali: Peter Hayes. Nello stesso anno ha interpretato il ruolo del protagonista nel dramma \"Whiplash\", presentato in anteprima al Sundance Film Festival. \"Whiplash\" ha vinto tre Premi Oscar al miglior montaggio, miglior sonoro, e miglior attore non protagonista per J. K. Simmons, \u00e8 stato candidato inoltre per la miglior sceneggiatura non originale e per il miglior film.\nNel 2015 Teller ha ricevuto una candidatura per il Rising Star Award ai Premi BAFTA. Nello stesso anno ha ripreso il ruolo di Peter Hayes nel sequel '. Sempre nel 2015 ha recitato in una nuova versione cinematografica dei Fantastici Quattro, intitolata \"Fantastic 4 - I Fantastici Quattro\", interpretando Mister Fantastic, al fianco di Jamie Bell, Michael B. Jordan e Kate Mara. Nel 2016 ha recitato in tre pellicole: ', per la regia di Robert Schwentke, \"Trafficanti\", diretto da Todd Phillips e \"Bleed - Pi\u00f9 forte del destino\", di Ben Younger (2016).\nVita privata.\nNel 2007 ha avuto un grave incidente d'auto, che gli ha causato diverse cicatrici sul volto e sul collo. L'attore non \u00e8 ricorso alla chirurgia estetica nel tentativo di nasconderle, poich\u00e9 non molto visibili.\nDal 2013 \u00e8 fidanzato con la modella Keleigh Sperry, che ha poi sposato il 2 settembre 2019.\nDoppiatori italiani.\nNelle versioni in lingua italiana dei suoi lavori, Miles Teller \u00e8 stato doppiato da:"}
{"id": "4351160", "revid": "400518", "url": "https://it.wikipedia.org/wiki?curid=4351160", "title": "Corpi di Lewy", "text": ""}
{"id": "4351166", "revid": "1573940", "url": "https://it.wikipedia.org/wiki?curid=4351166", "title": "Heliozelidae", "text": "Gli Eliozelidi (Heliozelidae ) sono una famiglia di lepidotteri, diffusa in tutti i continenti con 125 specie.\nEtimologia.\nIl nome del taxon \u00e8 dovuto alla combinazione del termine greco \"\u1f24\u03bb\u03b9\u03bf\u03c2\" (h\u00e9lios) = sole, con quello tardo latino \"zelare\" = desiderare, per il fatto che queste falene sono solite volare alla piena luce del sole, con l'aggiunta del suffisso \"-idae\", che indica una famiglia.\nDescrizione.\nAdulto.\nLa famiglia \u00e8 rappresentata da minuscole falene diurne, piuttosto primitive, con nervatura alare di tipo eteroneuro e apparato riproduttore femminile provvisto di un'unica apertura per l'accoppiamento e per l'ovodeposizione; per quest'ultima caratteristica anatomica, in passato venivano collocate all'interno della divisione Monotrysia, oggi considerata obsoleta in quanto polifiletica.\nIn questo taxon \u00e8 presente il processo tergosternale sul primo segmento addominale, tipico della maggior parte degli Adeloidea.\nLe ali sono lanceolate, spesso grigio-brunastre, con macchie argentate su parte dell'ala anteriore, nella quale il tornus non \u00e8 individuabile. L'ala posteriore presenta apice appuntito, \u00e8 pi\u00f9 corta dell'anteriore e adorna di una lunga peluria. Si osserva una marcata riduzione delle nervature alari, sia longitudinali, sia trasversali: nell'ala posteriore, la trasversale M-CuA \u00e8 assente (carattere considerato autapomorfico), mentre l'anale \u00e8 singola. Il settore radiale (Rs) \u00e8 inoltre ridotto, ed anche media e cubito spesso non sono ramificati (p. es. nel genere \"Heliozela\").\nL'accoppiamento alare \u00e8 di tipo frenato (con frenulum pi\u00f9 robusto nei maschi), mentre \u00e8 presente l'apparato di connessione tra ala anteriore e metatorace; si pu\u00f2 inoltre riscontrare un ponte precoxale.\nIl capo \u00e8 insolitamente ispido di scaglie (altro autapomorfismo), bench\u00e9 queste ultime si trovino addossate alla capsula cefalica in prossimit\u00e0 del vertice.\nLe antenne sono poco pi\u00f9 corte della costa dell'ala anteriore: sono sottili e non ciliate. Lo scapo non presenta un pecten.\nGli occhi sono glabri. Gli ocelli sono assenti, come pure i chaetosemata. I palpi mascellari sono molto ridotti, con cinque articoli e privi di invaginazioni; quelli labiali sono pendenti, sottili e trisegmentati; la spirotromba \u00e8 completa, a differenza di quanto si osserva nei Cecidosidae, con scaglie in prossimit\u00e0 della base.\nNelle zampe, l'epifisi \u00e8 presente, mentre gli speroni tibiali hanno formula 0-2-4.\nL'apparato genitale maschile rivela, su ogni valva, una struttura a pettine detta \"pectinifer\".\nNel genitale femminile, l'ovopositore \u00e8 ben sviluppato e di tipo perforante, tipico degli Adeloidea, al fine di permettere l'inserimento delle uova all'interno dei tessuti fogliari della pianta ospite.\nL'apertura alare pu\u00f2 variare da 5 a 8\u00a0mm, a seconda della specie.\nUovo.\nLe uova, inserite singolarmente nei tessuti della pianta ospite, assumono la forma della \"tasca\" che le ospita.\nLarva.\nIl bruco possiede solitamente un capo prognato.\nLe zampe toraciche sono di regola assenti, ma nei generi in cui si osservano, appaiono ben sviluppate; le pseudozampe sono quasi sempre assenti o vestigiali, con uncini (quando presenti) disposti su file multiple. Spesso al posto delle pseudozampe si notano dei calli ambulacrali, che in alcune specie di \"Antispila\" e \"Coptodisca\" , sono fusi assieme. Uno o pi\u00f9 calli pu\u00f2 essere riscontrato anche dorsalmente, sull'ottavo segmento addominale.\nPupa.\nLa pupa o crisalide, spesso lunga solo 2 o 3\u00a0mm, \u00e8 exarata con antenne corte ed un lungo labrum, che si spinge fin oltre i palpi labiali. Le appendici sono libere e ben distinte, mentre la maggior parte dei segmenti addominali sono mobili (pupa dectica). Gli spiracoli di \"Antispila pfeifferella\" () sono sorretti da processi, posti ai lati dell'addome.\nBiologia.\nComportamento.\nLe uova vengono deposte una per volta, solitamente al di sotto dell'epidermide di un ramoscello della pianta ospite, talvolta anche direttamente nel picciolo di una foglia. La larva, che \u00e8 di regola una minatrice fogliare, si fa strada verso il picciolo e poi verso la lamina della foglia, producendo caratteristiche mine fogliari. Queste ultime possono avere percorso serpentiniforme (ofionomi) oppure possono apparire come chiazze espanse, dai bordi pi\u00f9 o meno lineari (stigmatonomi o fisonomi). In alcune specie, la larva scava inizialmente all'interno delle nervature della foglia, prima di passare al parenchima della lamina vera e propria. Al termine della fase di accrescimento all'interno delle mine, la larva costruisce un involucro ovale a partire da due lembi di epidermide fogliare, che lascia come ultimo risultato una sorta di foro ovoidale nella pagina della foglia; a questo punto si lascia cadere verso il fusto della pianta ospite o sul terreno, ove porta a termine il proprio sviluppo.\nL'impupamento avviene quasi sempre sul terreno, ma in alcune specie il bozzolo rimane adeso ai ramoscelli della pianta nutrice.\nSono note anche specie nordamericane formanti cecidi (galle).\nAlimentazione.\nLe larve degli eliozelidi si accrescono su un ampio spettro di piante nutrici, con diverse specie polifaghe che, in alcuni casi, si cibano di tutti i membri di uno o pi\u00f9 generi, oppure una singola essenza in particolare. Fa seguito un elenco parziale di generi e specie attaccati da questi bruchi:\nParassitoidismo.\nSono noti da tempo fenomeni di parassitoidismo ai danni delle uova o dei bruchi di Heliozelidae, da parte di imenotteri appartenenti alle superfamiglie Chalcidoidea e Ichneumonoidea; tuttavia questi antagonisti naturali non sempre riescono a limitare i danni arrecati dalle larve alle foglie delle piante ospiti.\nTra le moltissime specie di imenotteri responsabili di parassitoidismo nei confronti degli eliozelidi, citiamo:\nRilevanza economica.\nPoich\u00e9 le larve sono molto attive come minatrici fogliari, questa famiglia di lepidotteri risulta particolarmente interessante per le ricadute economiche che comporta, sia a carico del patrimonio forestale, sia di quello agricolo; \u00e8 il caso per esempio di \"Holocacista rivillei\" (), che \u00e8 in grado di produrre da 70-100 fino a 350 mine su una singola foglia di vite, provocando serie conseguenze sulla qualit\u00e0 e quantit\u00e0 della produzione vinicola.\nUn caso emerso solo negli ultimi anni, \u00e8 quello di \"Antispila oinophylla\" , specie nordamericana inizialmente scambiata per la congenere \"A. ampelopsifoliella\" , che, a partire dal 2006, si sta diffondendo nei vigneti di Trentino e Veneto, arrecando seri danni alla produzione di vitigni quali Moscato e Chardonnay.\nAncora pi\u00f9 recente \u00e8 l'introduzione nel territorio italiano di un'altra specie aliena, \"Coptodisca juglandella\" , la cui prima segnalazione risale a settembre 2010, su piantagioni di noce bianco (\"Juglans regia\") nel Lazio e in Campania.\nMetodi di lotta.\nFinora i metodi di lotta integrata hanno visto l'impiego congiunto di insetticidi (quali gli esteri fosforici) con antagonisti naturali delle larve, come i suddetti imenotteri calcidoidei.\nDistribuzione e habitat.\nLa famiglia \u00e8 cosmopolita, pur con una maggiore biodiversit\u00e0 in America Settentrionale e Australia; \u00e8 tuttavia assente dalla Nuova Zelanda.\nL'habitat \u00e8 rappresentato da boschi e foreste a latifoglie.\nTassonomia.\nSinonimi.\nNon sono stati riportati sinonimi.\nGeneri.\nLa famiglia si compone, a livello mondiale, di 12 generi, per un totale di 125 specie; di questi, 5 generi e 10 specie sono presenti in Europa, mentre solo 4 generi e 6 specie sono diffusi anche in Italia. Non sono noti endemismi italiani.\nAlcuni autori ascrivono alle Heliozelidae anche il genere \"Plesiozela\" , in realt\u00e0 considerato dai pi\u00f9 un \"sister group\" rispetto alla famiglia.\nConservazione.\nNessuna specie appartenente a questa famiglia \u00e8 stata inserita nella Lista rossa IUCN."}
{"id": "4351174", "revid": "256896", "url": "https://it.wikipedia.org/wiki?curid=4351174", "title": "Necropoli di Pedras Serradas", "text": "La necropoli di Pedras Serradas \u00e8 un sito archeologico situato sulle pendici calcaree dell'omonimo rilievo, nella regione storica del Sassarese, Sardegna nord occidentale. Fa parte amministrativamente del comune di Florinas, provincia di Sassari, da cui dista poco pi\u00f9 di due chilometri. Il sito domina la piccola valle di S'Elighe Entosu che peraltro d\u00e0 il nome all'omonima necropoli ubicata a poca distanza.\nIl sepolcreto \u00e8 formato da cinque tombe ipogeiche del tipo a \"domus de janas\", scavate nella roccia calcarea. Si tratta di ipogei che presentano uno sviluppo planimetrico piuttosto elementare, composti da anticella e camera principale ad eccezione della Tomba I nella quale su di un lato del vano principale si apre anche una seconda celletta."}
{"id": "4351176", "revid": "599013", "url": "https://it.wikipedia.org/wiki?curid=4351176", "title": "For a Woman's Honor", "text": ""}
{"id": "4351181", "revid": "255751", "url": "https://it.wikipedia.org/wiki?curid=4351181", "title": "Nam-1975", "text": ""}
{"id": "4351186", "revid": "287204", "url": "https://it.wikipedia.org/wiki?curid=4351186", "title": "Cercle Athl\u00e9tique Bastiais", "text": "Il Cercle Athl\u00e9tique Bastiais, meglio nota come CA Bastia, \u00e8 stata una societ\u00e0 calcistica francese con sede a Bastia. \nFondata nel 1920 \u00e8 stata per tradizione sportiva la seconda squadra di calcio della propria citt\u00e0 dopo il . Ha ottenuto il suo miglior risultato disputando un campionato di Ligue 2, seconda divisione francese.\nNel 2017 si fonde con il \"Football Club Borgo\", costituendo il \"Football Club Bastia-Borgo\".\nIl colore sociale era il nero e disputava le gare interne allo stadio Erbajolo.\nStoria.\nDal 1920 al 1945.\nNel 1920, viene fondato a Bastia, il \"Cercle Athl\u00e9tique Bastiais\". La squadra inizia a giocare nella Dvision d'Honneur Corse. Nel 1923 il CA Bastia vince la Challenge d'encouragement de la 3 F.A. battendo l'. Dal 1923 al 1926 la squadra vince per quattro volte consecutive il campionato corso e ancora nel 1933. Negli anni quaranta con lo scoppio della Seconda Guerra Mondiale il Ca Bastia gioca solo alcune amichevoli. Le attivit\u00e0 riprendono poi nel 1945.\nDal 1945 al 2003.\nLa squadra continua a disputare il campionato regionale corso e nel 1952 vince la sua prima Coppa di Corsica. Nel 1958 le squadre corse ottennero il diritto a disputare i campionati di calcio francesi, qualora avessero vinto la DH Corse. Negli anni successivi il CAB vinse pi\u00f9 volte il proprio campionato e la coppa ed infine nel 1978 in virt\u00f9 di un altro primo posto ottenne la promozione in Division 4. La squadra riesce a insediarsi stabilmente nella Division 4. Nel 1986 avvenne la fusione con il \"Gallia Lucciana\", squadra della vicina citt\u00e0 di Lucciana ove venne spostata la sede. La nuova societ\u00e0 assunse dunque il nome di \"Cercle Atl\u00e9tique Bastiais Gallia Lucciana\". Nel 1987 il CABGL retrocesso in Division d'Honneur Corse ma l'anno successivo avviene il ritorno nella Division 4 dopo aver vinto il campionato. Negli anni successivi il club oscilla tra il DH Corse e la Division 4. Nel 1997 arriva la prima promozione nel Championnat de France amateur 2. Nel 2003 il Gallia Lucciana ritorna ad essere un club autonomo e la societ\u00e0 ritorna a Bastia riassumendo la vecchia denominazione.\nDal 2003 al 2017.\nIl CA Bastia rimane per diversi anni nel CFA 2 e nel 2006 viene promosso nel Championnat de France amateur dopo aver vinto il CFA 2. Dopo alcuni campionati di bassa classifica arriva un terzo posto nel 2010-2011 e nel campionato 2011-2012 arriva la vittoria del girone e panconseguente promozione nel Championnat National, terza divisione del campionato francese di calcio. La stagione 2012-2013 si conclude con in terzo posto e la promozione in Ligue 2. Nel 2013-2014, la prima stagione professionistica per la squadra corsa si conclude con il ventesimo ed ultimo posto e la retrocessione. Nel torneo 2014-2015 il Ca Bastia conserva lo status professionistico e a fine stagione retrocede nuovamente dopo aver concluso il campionato al quindicesimo posto. In seguito avviene il ripescaggio a causa della mancata iscrizione del Vend\u00e9e Poir\u00e9-sur-Vie. Nel 2015-2016 il club conquista la salvezza e nel 2016-2017 dopo aver perso lo status professionistico retrocede nel National 2. A fine stagione si fonde con il \"Borgo Football Club\" per dare vita al \"Football Club Bastia-Borgo\".\nColori e simboli.\nColori.\nIl colore sociale del club era il nero, che era anche la tinta di cui si componeva la divisa di casa della squadra. Altro colore usato \u00e8 stato il bianco di cui si componeva invece la divisa di trasferta.\nSimboli ufficiali.\nIl simbolo del CA Bastia come quello della Corsica \u00e8 stato la testa di moro. Altro simbolo era la torre che rappresentava la citt\u00e0 di Bastia.\nStemma.\nLo stemma storico del CA Bastia \u00e8 rimasto quasi sempre lo stesso, fatta eccezione per il periodo 1986-2003. Esso era uno scudo costituito da tre strisce verticali: le pi\u00f9 esterne erano nere mentre quella centrale bianca all'interno di ognuna c'era una lettera che insieme formavano la sigla C.A.B. Al centro era raffigurata la testa di un moro, sotto a quest'ultima una torre e ancor pi\u00f9 gi\u00f9 l'anno di fondazione 1920. Durante il periodo della fusione con il Gallia Lucciana lo stemma era bianco con all'interno la testa di un moro e sopra a questa la scritta CABGL.\nStrutture.\nStadio.\nDal 1920, anno della sua fondazione fino al 1986 quando si fuse con il Gallia Lucciana il Ca Bastia ha giocato le proprie partite interne principalmente in due strutture, lo stadio Erbajolo e lo stadio de l'Arinella, costruito negli anni '30 e che si trovava a sud della citt\u00e0. Dopo la fusione con il Lucciana la squadra disput\u00f2 i propri incontri casalinghi allo stadio Poretta, capace di ospitare 2000 persone. Quest'impianto verr\u00e0 lasciato dalla squadra nel 2003, dopo la scissione delle due squadre. Successivamente i bastiesi giocano i loro incontri allo stadio Bastio di Furiani, con una capacit\u00e0 di 2000 posti. Il campo verr\u00e0 \nlasciato nel 2007.\nNello stesso anno il CAB fa ritorno all'Erbajolo che \u00e8 stato ristrutturato. Il rinnovamento prevede un campo in erba sintetica e la costruzione di una nuova tribuna con una capienza di 1300 posti. In seguito alla promozione nel CFA 2 \u00e8 stata aggiunta una nuova tribuna in tubolari con 700 posti a sedere, portando cos\u00ec la capienza dello stadio a 2000 posti.\nDopo la vittoria del CFA nel 2012 la comunit\u00e0 urbana di Bastia ha fatto dei lavori per permettere lo svolgimento delle partite all'Erbajolo per il Championnat National. \u00c8 stato montato un tabellone segna punti, migliorato l'impianto d'illuminazione, \u00e8 stata creata una sala antidoping, un'infermeria e una sala stampa.\nA seguito della promozione in Ligue 2, nella stagione 2013-2014, data l'inadeguatezza dello stadio Erbajolo, il CA Bastia ha giocato le partite di casa allo stadio Armand Cesari di posti, che gi\u00e0 ospita lo SC Bastia. All'inizio del campionato 2014-2015 la squadra disputa ancora le proprie partite al Furiani per poi ritornare all'Erbajolo a novembre 2014.\nCentro di allenamento.\nIl CA Bastia si allenava allo stadio Erbajolo.\nSociet\u00e0.\nSettore giovanile.\nNel 2015 il CA Bastia aveva dieci squadre giovanili che partecipavano a competizioni ufficiali. La squadra delle riserve partecipava alla Coppa di Corsica e alla Promotion d'Honneur A. Con circa 400 membri nel 2013, il club contava diverse squadre junior, per i giovani con meno di sette anni e per quelli con meno di diciannove anni. Nel proprio palmar\u00e8s le giovanili annoverano la vittoria della Promotion d'Honneur A nel 2008 e ha vinto la Challeng Alex Stra nel 2005 nel 2006 e nel 2008.\nTifoseria.\nStoria.\nComplice la presenza in citt\u00e0 di una squadra pi\u00f9 antica e dalla ricca tradizione sportiva il CA Bastia conta un esiguo numero di spettatori.\nL'affluenza di spettatori prima della stagione 2008-2009 non \u00e8 nota. Nella stagione 2009-2010 gli spettatori sono 285. In quella successiva 335. Durante il campionato 2010-2011 il CA Bastia era la seconda squadra pi\u00f9 seguita del suo gruppo, attirando 450 spettatori. Nel campionato 2011-2012 la media di spettatori era di 426 persone. Nella stagione di Ligue 2 a causa del temporaneo spostamento allo Stadio Armand Cesari la media dei tifosi cresce e arriva a 1460 spettatori. La stagione dopo l'affluenza si abbassa a 400 spettatori.\nGemellaggi e rivalit\u00e0.\nIl CA Bastia \u00e8 rivale con molti club corsi. La rivalit\u00e0 \u00e8 particolarmente forte con lo Sporting Club Bastia. Nella prima met\u00e0 del XX secolo gli incontri tra le due formazioni sono stati molto intensi. Altri derby rilevanti sono stati quelli giocati contro l'\u00c9F Bastia, altra squadra cittadina."}
{"id": "4351188", "revid": "1543377", "url": "https://it.wikipedia.org/wiki?curid=4351188", "title": "Football Club Aregno Calvi", "text": "Il Football Club Aregno Calvi, anche detto FC Calvi o FCA Calvi, \u00e8 una societ\u00e0 calcistica c\u00f2rsa fondata nel 1986 a Calvi, in Corsica. Oggi milita in quarta divisione nazionale francese e disputa le partite casalinghe nello stadio Faustin Bartoli."}
{"id": "4351189", "revid": "113757", "url": "https://it.wikipedia.org/wiki?curid=4351189", "title": "FC Calvi", "text": ""}
{"id": "4351190", "revid": "647919", "url": "https://it.wikipedia.org/wiki?curid=4351190", "title": "CA Bastia", "text": ""}
{"id": "4351193", "revid": "1543377", "url": "https://it.wikipedia.org/wiki?curid=4351193", "title": "\u00c9toile Filante Bastiaise", "text": "L'\u00c9toile filante bastiaise, anche detto EF Bastia, \u00e8 una societ\u00e0 calcistica francese fondata nel 1920 a Bastia, in Corsica.\nOggi milita in sesta divisione nazionale francese e disputa le partite casalinghe nello Stadio Fran\u00e7ois Monti a Biguglia.\nIl \n\u00c8 la terza squadra cittadina dopo il CA Bastia e l'SC Bastia anche se ora la squadra dopo la rifondazione ha sede a Biguglia."}
{"id": "4351196", "revid": "1543377", "url": "https://it.wikipedia.org/wiki?curid=4351196", "title": "Union sportive des clubs du Cortenais", "text": "L'Union sportive des clubs du Cortenais, anche detto USC Corte, \u00e8 una societ\u00e0 calcistica francese fondata nel 1908 a Corte, in Corsica. Oggi milita in sesta divisione nazionale francese e disputa le partite casalinghe nello Stadio Santos Manfredi."}
{"id": "4351197", "revid": "113757", "url": "https://it.wikipedia.org/wiki?curid=4351197", "title": "USC Corte", "text": ""}
{"id": "4351198", "revid": "757396", "url": "https://it.wikipedia.org/wiki?curid=4351198", "title": "Pallacanestro Reggiana 2012-2013", "text": "Questa voce raccoglie le informazioni riguardanti la Pallacanestro Reggiana nelle competizioni ufficiali della stagione 2012-2013.\nStagione.\nLa stagione 2012-2013 del Pallacanestro Reggiana sponsorizzata Trenkwalder, \u00e8 la 15\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 7 giocatori stranieri di cui massimo 3 non appartenenti a Paesi appartenenti alla FIBA Europe o alla convenzione di Cotonou.\nRisultati.\nSerie A.\nPlay-off.\nTutti i turni di playoff si giocano al meglIo delle 7 partite. La squadra con il miglior piazzamento in classifica al termine della stagione regolare gioca in casa gara-1, gara-2 e le eventuali gara-5 e gara-7.\nCoppa Italia.\nGrazie al sesto posto in classifica ottenuto al termine del girone d'andata la Pall. Reggiana ha ottenuto il diritto a partecipare alle Final Eight di Coppa Italia che si \u00e8 tenuta dal 7 al 10 febbraio al Mediolanum Forum di Assago e che ha visto la vittoria per la quinta volta consecutiva della Mens Sana Siena."}
{"id": "4351203", "revid": "287204", "url": "https://it.wikipedia.org/wiki?curid=4351203", "title": "Storia del Wolverhampton Wanderers Football Club", "text": "La storia del Wolverhampton Wanderers Football Club \u00e8 caratterizzata dall'alternanza tra periodi di successo e periodi di magri risultati.\nIl Wolverhampton F.C. venne fondato a St. Luke nel 1877 da John Baynton e John Brodie in una scuola. Un anno dopo il club venne fuso con il club locale di cricket per formare il Wolverhampton Wanderers Football Club. Insieme ad altri club fu uno dei fondatori della Football League inglese nel 1888. Il club vinse la prima FA Cup della sua storia ma successivamente retrocedette in Second Division. Qui il club riesce incredibilmente a conquistare la sua seconda FA Cup, pur militando nella seconda serie del campionato inglese. Dopo la prima guerra mondiale il club trov\u00f2 delle difficolt\u00e0 e cos\u00ec retrocedette in Third Division per poi, nel giro di pochi anni, tornare immediatamente in First Division.\nAl ritorno dalla guerra il Wolverhampton vide giocare il miglior calcio di quei tempi. Con Stan Cullis in panchina i Wolves giocarono un calcio spumeggiante e vinsero tre titoli di First Division, due FA Cup e quattro Charity Shield. Dopo un ventennio di vittorie in patria e in Europa, Cullis ebbe una serie di risultati scadenti che portarono al suo esonero. Il club attravers\u00f2 anni altalenanti nei quali vinse una League Cup e raggiunse la finale di Coppa UEFA.\nGli anni ottanta iniziarono benissimo per il Wolverhampton, che vinse la League Cup per la seconda volta, ma da quel momento vi furono difficolt\u00e0: una prima retrocessione in Second Division, un pronto ritorno tra le grandi ed una caduta libera dalla First alla Fouth Division nel 1986, a causa di una presidenza fallimentare ed una grave crisi economica. L'amministrazione comunale della citt\u00e0 prese in mano la squadra e attu\u00f2 una pronta risalita, fino a trovare stabilit\u00e0 in First Division (seconda serie del campionato inglese).\nNel 2003 i \"wolves\" riuscirono a centrare per la prima volta la promozione in Premier League, ma non conservarono la prima serie. Il club venne promosso in Premier League nuovamente nel 2009 e riusc\u00ec a rimanervi per tre stagioni, per poi retrocedere al termine della stagione 2011-2012. In un biennio la squadra cadde in terza serie, ma seppe risollevarsi prontamente e infine ritrovare anche la promozione in Premier League, dove \u00e8 tornata per la stagione 2018-2019.\nLe origini (1877-1888).\nLa squadra \u00e8 stata fondata a St. Luke nel 1877 da John Baynton e John Brodie, dopo che un gruppo di alunni nella scuola St. Luke's Church in Blakenhall si \u00e8 presentato con un pallone dal loro preside Harry Barcroft. Due anni dopo, si fuse con il club di cricket locale, The Wanderers, per formare la squadra di calcio Wolverhampton Wanderers.\nIl club erano inizialmente dato l'uso di due campi - Campo di James Harper e Red House Park - entrambi situati Lower Villiers Street in Blakenhall. Da l\u00ec, si trasferirono in una zona della strada Dudley di fronte ai Fighting Cocks Inn nel 1881. Il club divenne poi uno dei dodici fondatori della Football League inglese nel 1888 e fin\u00ec la stagione inaugurale in un meritevole terzo posto, cos\u00ec come raggiunsero la loro prima finale di FA Cup, perdendo 3-0 contro i vincitori del primo Double, il Preston North End.\nI primi trionfi in coppa e le avventure tra la guerra (1888-1939).\nIl Wolverhampton \u00e8 rimasto a far parte dei membri di quella che divenne la First Division dal 1888 fino alla retrocessione nel 1906, vincendo la FA Cup per la prima volta nel 1893, quando hanno battuto l'Everton 1-0 al Fallowfield Stadium di Manchester. Due anni dopo la retrocessione, la squadra gode un'altra vittoria in FA Cup, come un club di Second Division, battendo sorprendentemente il Newcastle United 3-1 nella finale del 1908. Dopo aver lottato molti anni per riconquistare il loro posto nella massima divisione, il Wolves sub\u00ec nuovamente la retrocessione nel 1923, scendendo in Third Division. La prima promozione del Wolverhampton \u00e8 stata conquistata appena un anno dopo, stretto rivendicando il titolo di Third Division del Nord al primo tentativo, davanti al Rochdale.\nDopo otto anni pi\u00f9 di nella Second Division, il Wolves finalmente raggiunse un ritorno al calcio di massima divisione nel 1932, rivendicando il titolo di Second Division e ottenendo cos\u00ec un'altra promozione. Negli anni precedenti alla Seconda Guerra Mondiale, la squadra si afferm\u00f2 come uno dei club pi\u00f9 importanti in Inghilterra. Nel 1938,al club sarebbe bastato vincere l'ultima partita della stagione per essere campioni per la prima volta, ma sono stati battuti 1-0 in casa del Sunderland e l'Arsenal ha ottenuto il titolo, e ancora una volta nel 1939, questa volta dietro Everton, con la frustrazione dei tifosi a causa della sconfitta nell'ultima finale pre-guerra di FA Cup, perdendo 4-1 contro lo sfavorito .\nL'era Stan Cullis e la nascita del calcio europeo (1946-1960).\nQuando la Football League riprese nel 1946, il Wolves sub\u00ec l'ennesimo fallimento straziante in First Division. Proprio come nel 1938, la vittoria nella loro ultima partita della stagione, contro i rivali che lottavano per il titolo , avrebbe vinto il titolo, ma una sconfitta per 2-1 ha dato invece dato la vittoria del campionato 1947 al club del Merseyside.\nQuella partita fu l'ultima in maglia del Wolves per Stan Cullis, che un anno dopo diventa direttore del club. Nella prima stagione in carica ha condotto il Wolves ad un primo riconoscimento importante in 41 anni, battendo il Leicester City 3-1 nella finale di FA Cup, e un anno dopo, solo la differenza reti il Wolves ha impedito la conquista del titolo First Division.\nGli anni cinquanta sono stati di gran lunga il periodo di maggior successo nella storia del Wolverhampton Wanderers. Capitanata da Billy Wright, il Wolves vinse il campionato per la prima volta nel 1954, a discapito dei rivali del West Bromwich Albion. Due altri titoli sono stati in seguito vinti negli anni successivi, il Wolves cement\u00f2 la propria posizione come la squadra pi\u00f9 importante nel calcio inglese e divenne universalmente noto per il loro successo sul campo cos\u00ec come amichevoli di alto profilo contro i top club europei e lo sviluppo pionieristico dello stile del calcio di Cullis \"kick and rush \" (calcio e corsa).\nLa loro innovazione in campo ha fatto riscontro altrove, come il Molineux \u00e8 stato uno dei primi terreni a fornire alla loro squadra riflettori nell'estate del 1953, come il club anche finanziariamente sbocciato grazie ad alto profilo superiore amichevoli come con il che venne al Molineux e sub\u00ec una sconfitta per mano degli uomini di Cullis. La seguente serie delle famose \"amichevoli\" con illuminazione notturna, a cominciare da una partita contro il Sudafrica XI, ha avuto un effetto enorme nel elevare il profilo del club, entusiasmando molti come il giovane fan del Wolves George Best e gli altri che hanno avuto la fortuna di essere in grado di vedere le partite sulla BBC in alcune delle prime partite del calcio televisivo. Altre partite del club pi\u00f9 importanti al momento includono vittorie su , Valencia CF, e una vittoria per 3-0 sul .\nL'alto profilo del gioco continu\u00f2 contro altri top club internazionali, quali Racing Avellaneda, club argentino, lo , club sovietico, e la memorabile partita contro gli ungheresi dell'Honv\u00e9d di Pusk\u00e1s. A fine primo tempo gli ungheresi si portarono in vantaggio per 0-2 sul Wolverhampton, che riuscirono a rimontare per 3-2 a fine partita, dichiarando il Wolves \u201cla squadra pi\u00f9 forte del mondo\".\nLa vittoria del titolo del 1959 permette al Wolverhampton di partecipare per la prima volta alla Coppa dei Campioni, diventando il secondo club inglese dopo il Manchester United ad entrare nella competizione. Dopo che Spartak Mosca, Dynamo Mosca e Real Madrid sono state battute al Molineux, il Wolverhampton colleziona dei successi in Coppa dei Campioni contro , e Barcelona, durante il periodo di dominazione madridista. Il Wolves fu anche la prima squadra a siglare 100 reti in tre stagione di seguito in First Division (1958-60). Nella stagione 1960 non riescono a effettuare il primo Double del XX secolo, vincendo la loro quarta FA Cup per 3-0 contro il , ma giungendo secondo in First Division dietro al Burnley di un solo punto.\nL'esonero di Cullis e il campionato in America (1961-1969).\nNei primi anni '60 il Wolverhampton inizia il declino e Cullis fu esonerato nel settembre del 1964 all'inizio della stagione, quando il club non aveva mai lasciato la zona retrocessione. A fine stagione arriv\u00f2 la retrocessione in Second Division dopo pi\u00f9 di 25 anni di successi a livello europeo e mondiale. Il ritorno nella massima serie per\u00f2 non si fece attendere molto. Nella primavera del 1967 viene promossa in First Division con il secondo posto dietro al campione della serie cadetta, il Coventry City.\nDurante l'estate del 1967, il Wolverhampton gioc\u00f2 una stagione in Nord America nel campionato americano chiamato United Soccer Association. Il campionato import\u00f2 dodici squadre da Europa e Sud America per giocare nelle citt\u00e0 americane e canadesi prendendo il nome locale. Il Wolverhampton, giocando come Los Angeles Wolves, vinse la Western Division e successivamente la finale per il titolo di Campione di USA, battendo i , rappresentati dall', campioni della Eastern Division.\nLa rinascita negli anni '70 (1970-1980).\nIl club ritorn\u00f2 al top dell'Inghilterra con una squadra che includeva giocatori del calibro di Derek Dougan, Kenny Hibbitt e Frank Munro, finendo il campionato 1970-71 in quarta posizione, qualificandosi per la nuova Coppa UEFA.\nNel proprio percorso di Coppa UEFA riusc\u00ec a battere l'Academica e l' entrambe per 7-1 (per aggregazione), il FC Carl Zeiss Jena per 4-0 (aggr.), la Juventus per 3-2 nei Quarti di Finale (aggr.) e il Ferencvaros 4-3 in Semifinale (aggr.). Il Wolverhampton perse la sfida d'andata della finale contro il Tottenham al Molineux per 2-1 e pareggi\u00f2 a White Hart Lane per 1-1, perdendo la finale.\nDue anni dopo, nel 1974, il club vinse la prima League Cup della loro storia, battendo il .\nNonostante la retrocessione del 1976, il Wolverhampton riusc\u00ec senza problemi a ritornare in First Division, vincendo la Second Division.\nNella stagione 1979-80 il club riusc\u00ec a vincere con continuit\u00e0 in campionato, finendo in sesta posizione e raggiungendo la finale di League Cup, dove un gran goal di Andy Gray decise la gara contro il Nottingham Forest, allora detentrice della stessa League Cup e campione d'Europa in carica, portando il trofeo a Wolverhampton per la seconda volta.\nIl declino e il salvataggio (1981-1990).\nIl club passa un brutto periodo negli anni '80. Un enorme costo per la demolizione della tribuna di Molineux Street e la sua ricostruzione portarono via al club \u00a3 1.5 milioni. Il costo della ricostruzione, combinata dalla crisi economica dei primi anni '80, gettarono il club in una difficile situazione economica, che culmin\u00f2 con l'estinzione del club nel 1982. Il club fu acquistato in questa difficile situazione dai fratelli Bhatti, che non investirono nel club, portando a ben tre retrocessioni di fila nel 1984, 1985 e 1986, vedendo il Wolverhampton in quella situazione barcollare in Fourth Division per la prima volta nella storia del club. Alla fine i fratelli Bhatti decidono di lasciare il comando del club per cominciare una lenta riabilitazione del club grazie al Consiglio comunale cittadino.\nMa gli anni '80 non cominciarono male per il Wolves. Il club aveva vinto la League Cup ed era arrivato in sesta posizione in First Division, raggiungendo anche la semifinale di FA Cup nel 1981, come nel 1979. Il Wolverhampton sub\u00ec la retrocessione in Second Division alla fine della stagione 1981-82 ed erano anche in debito di 2.5 milioni di pounds gi\u00e0 all'inizio della stagione 1982-83 della serie cadetta. Il campionato per\u00f2 non si rivel\u00f2 particolarmente complicato e il Wolverhampton riusc\u00ec senza problemi ad arrivare al secondo posto, equivalente alla promozione in First Division.\nUn paio di mesi furono sufficienti per capire che il futuro del club in First Division non era affatto scontato. La prima vittoria nella stagione 1983-84 arriv\u00f2 addirittura alla quindicesima giornata, contro gli storici rivali del West Brom per 1-3 al The Hawthorns nel novembre del 1983. La seconda vittoria arriv\u00f2 al Molineux contro l'Everton, superati con un netto 3-0. Il miglior risultato arriv\u00f2 contro il Liverpool, che vede il Wolves vittorioso per 1-0 contro la squadra che stava lottando per la vittoria della sua terza First Division di fila. Un gran pareggio per 1-1 contro il Manchester United e la sorprendente vittoria per 1-0 contro il Nottingham Forest non bastarono al club per salvarsi dalla retrocessione, arrivando all'ultimo posto in classifica.\nLa stagione 1984-85 non era cominciata particolarmente male per il Wolverhampton, ma la sconfitta per 5-1 a Barnsley fu il primo segno di una squadra ormai rovinata. La squadra a novembre era in tredicesima posizione e sette sconfitte di fila fecero precipitare il club in zona retrocessione gi\u00e0 il 1\u00ba gennaio del 1985. Il 6 maggio 1985, nonostante la vittoria casalinga per 2-1 sull'Huddersfield Town, il club retrocesse in Third Division. Oltre il declino tecnico del club, ci fu anche un calo degli spettatori. Circa 15.000 spettatori videro la prima partita del campionato contro lo Sheffield United, nel corso della stagione le attendances continuarono a scendere, fino a toccare la misera quota di 4.422 spettatori nella partita contro l'Huddersfield Town, quella che conferm\u00f2 la retrocessione in Third Division.\nIl Wolverhampton inizi\u00f2 la prima stagione in Third Division il 17 agosto 1985 con una sconfitta al Griffin Park contro il Brentford. La striscia negativa del club continu\u00f2 nel turno infrasettimanale contro Newport County con una sconfitta interna per 1-2 e ancora una sconfitta per 4-2 contro la favorita per la promozione Derby County. I primi punti del Wolves furono conquistati al Molineux Stadium con una vittoria per 3-2 contro lo York City. Prima di un'altra vittoria in campionato vi furono altre quattro sconfitte. La sconfitta per 6-0 contro il Rotherham ai Sedicesimi di FA Cup cominci\u00f2 a farsi sentire sul morale della squadra e dei tifosi, che temono realmente una terza retrocessione consecutiva. Una vittoria per 3-1 contro il Gillingham il weekend successivo alla disfatta in FA Cup riapr\u00ec le speranze di sopravvivere per non retrocedere nuovamente, ma il Wolverhampton durante il campionato non riusc\u00ec ad ottenere risultati positivi e fu retrocesso per la prima volta nella sua storia nella Fourth Division, la quarta serie del campionato inglese, confermata il 26 aprile 1986 nonostante una vittoria interna per 3-1 sul Cardiff City, retrocesso anche quest'ultimo in Fourth Division.\nIl 2 giugno 1986 finisce l'era dei fratelli Bhutti ricevendo un'offerta per 1.12 milioni di pounds per acquistare il Wolverhampton Wanderers Football Club.\nIl club gioca la sua prima partita nella Fourth Division il 23 agosto 1986, in casa del Cambridge United, perdendo 2-1, ma il weekend seguente riuscirono a riscattarsi vincendo per 2-1 ad Aldershot. I risultati non lineari perseguiti durante l'autunno escludono il Wolverhampton dalla promozione diretta e dalla zona play-off, anche se il club \u00e8 rassicurato non essendo n\u00e9 in zona retrocessione n\u00e9 in zona play-out, che significherebbe per la prima volta la retrocessione in Football Conference.\nUna nuova era manageriale inizi\u00f2 il 7 ottobre 1986. Il Wolverhampton acquist\u00f2 Graham Turner, che rimase sulla panchina del club per sette anni.\nNel 1987 il Wolverhampton era a met\u00e0 classifica della Fourth Division e la promozione sembrava davvero discutibile. Tuttavia il Wolves nella seconda met\u00e0 di stagione riusc\u00ec ad ottenere ottimi risultati con Andy Mutch, attaccante del Wolves, che cominci\u00f2 a segnare con regolarit\u00e0. Il Wolverhampton giocava un ottimo calcio, cominciando una serie positiva di sette vittorie di fila che culminarono il 20 aprile 1987, dove il club vinse per 4-1 contro l'Hartlepool United, arrivando in quarta posizione, una posizione sotto la promozione automatica, e qualificandosi per i play-off. La semifinale d'andata di concluse con la vittoria del Wolverhampton sul Colchester United per 2-0 e la semifinale di ritorno fin\u00ec a reti inviolate, qualificando il Wolverhampton. Sorprendentemente l'Aldershot riusc\u00ec a battere il club per 1-0 sia l'andata sia il ritorno della finale, annientando i sogni del club di una promozione al primo anno.\nLa stagione 1987-1988 comincia con un pareggio contro la neopromossa Scarborough per 2-2. Il Wolves cominci\u00f2 a infilare una serie di risultati positivi e riusc\u00ec a conquistare la tanto sperata promozione in Third Division. Steve Bull fu lo strumento che per primo trascin\u00f2 il Wolverhampton a questa promozione siglando 34 goal nel campionato e 52 in tutte le competizioni. Il club riusc\u00ec battere il Burnley per 2-0 a Wembley di fronte a 80.000 spettatori, conquistando il Trofeo Sherpa Van.\nLa prima partita stagionale del campionato 1988-89 non vede una buona partenza del Wolverhampton. Battuto 3-1 dal Bury, si riscatta per\u00f2 il weekend successivo, annientando il Preston North End per 6-0, dove Bull sigl\u00f2 quattro dei sei goal del Wolverhampton, dando una speranza ai tifosi di veder il club ritornare in Second Division dopo un solo anno di \u201cpurgatorio\u201d in Third. Il Wolves disput\u00f2 un ottimo campionato e riusc\u00ec nell'impresa di una doppia promozione dalla Fourth Division alla Second Division, divenendo anche la prima squadra ad essere campione di tutte e quattro le serie del campionato inglese.\nNel 1989-90 il Wolverhampton cercava l'impresa di una terza promozione di fila. Dopo cinque match senza vittorie, vince per 3-1 contro l'Ispwich Town e per 5-0 contro il . Inizia una nuova decade e il Wolves aspira a ben alti obiettivi. L'anno comincia con una grande vittoria contro il Newcastle per 4-1 con quattro goal di Bull. Il solito Bull trascina il Wolverhampton verso una possibile promozione, ma non basta per arrivare ai play-off ed il sogno promozione viene rimandato al prossimo anno.\nGli anni di Hayward (1991-2002).\nNel maggio del 1990 il Wolverhampton Wanderers venne acquistato dal tifoso Jack Hayward, che due anni dopo comunica la ristrutturazione del Molineux Stadium, completata ufficialmente il 7 dicembre 1993, inaugurato dalla prestigiosa amichevole con l'Honv\u00e9d, il club ungherese che venne battuto al Molineux negli anni '50. Con lo stadio completato, Hayward si dedic\u00f2 al mercato nel club, cosa che non accadeva dagli anni '70, confermando come allenatore Graham Turner. Questo per\u00f2 fall\u00ec tutti i tentativi di promozione in Premier League, la massima serie del campionato inglese, e venne cos\u00ec sostituito nel 1994 da Graham Taylor.\nIl Wolverhampton con Taylor riusc\u00ec ad ottenere il miglior risultato della decade arrivando a giocare i play-off, che perse per 2-3 contro il Bolton (per aggregazione) nella semifinale ma sotto la pressione dei tifosi il club fu costretto ad esonerare Taylor dopo solo una stagione sulla panchina dei Wolves. Mark McGhee fu il suo successore ma non fu all'altezza della squadra, non portandola neanche ai play-off. La stagione seguente fu molto pi\u00f9 entusiasmante per il Wolverhampton, che gioca un ottimo calcio, ma si fa sorpassare dal Barnsley per il secondo posto che significa promozione diretta in Premier League, e perdendo in semifinale dei play-off contro il Crystal Palace.\nAnche raggiungendo la semifinale di FA Cup un anno dopo, McGhee si dimise nel novembre 1998 lasciando il Wolves a met\u00e0 classifica e fuori dalla tanto sperata zona play-off. Il suo assistente Colin Lee cerc\u00f2 di risollevare le sorti del club ma non vi riusc\u00ec, non agganciando la zona play-off nemmeno quest'anno. Con il poco budget a disposizione Lee non riusc\u00ec a far meglio di un settimo posto finale per la seconda volta nella stagione 1999-2000.\nColin Lee si dimise nel dicembre 2000 dopo una serie di risultati negativi, lasciando la squadra a poche posizione dalla zona retrocessione. Nel gennaio 2001 venne scelto Dave Jones, ex manager del Southampton, come successore sulla panchina del club e nonostante un buon girone di ritorno la squadra non riusc\u00ec a far di meglio di una posizione a met\u00e0 classifica.\nNella sessione di mercato estivo ci furono molti investimenti nel team che condussero la squadra a lottare per i primi posti in classifica. Nel finale di campionato il Wolverhampton fu sorpassato proprio dagli arcirivali del West Brom, che acquistarono la promozione diretta in Premier League e costringendo il club Old Gold ai play-off, che persero in semifinale contro il Norwich City e videro ancora una volta sfumare i sogni del ritorno nella massima serie.\nLa stagione successiva inizi\u00f2 negativamente per il club, che non tocc\u00f2 mai la posizione di promozione diretta in Premier. Dopo la sfida di FA Cup contro il Newcastle vinta per 3-2, il Wolverhampton perse solo due delle venti sfide della First Division, assicurandosi la quinta posizione in campionato, valido per i play-off. La semifinale play-off contro il Reading vide vittoriosa la squadra di Wolverhampton per 3-1 in gara unica, permettendo al club di partecipare alla finale play-off contro lo Sheffield United. Al Millennium Stadium di Cardiff la partita si decise nel primo tempo con i goal si Mark Kennedy, Nathan Blake e Kenny Miller, riportando il Wolverhampton nella massima serie dopo 19 anni dall'istituzione della Premier League.\nLa breve esperienza in Premier League e gli anni di Championship (2002-2006).\nIl debutto in Premier League fu condizionato dalle pesanti assenze di giocatori chiave della squadra come Matt Murray e Joleon Lescott per l'intera stagione e altri infortuni ad inizio del campionato. Dopo sette partite di fila senza vittorie il club riesce a vincere una formidabile sfida contro il Manchester United per 1-0. La squadra per\u00f2 non riesce a sfruttare gli scontri diretti per la salvezza e termina il campionato all'ultimo posto per la differenza reti, finendo a 33 punti insieme a Leicester City e Leeds United, retrocedendo nuovamente in First Division.\nI tifosi speravano in una risalita immediata del club in Premier League con un solo anno di \u201cpurgatorio\u201d. Il Wolverhampton comincia miseramente la stagione 2004-05 con un solo punto, affondando in 19\u00aa posizione e Jones viene esonerato all'inizio del mese di novembre. Come nuovo coach fu designato Glenn Hoddle, che accett\u00f2 un anno di contratto. Sotto la guida di Hoddle il Wolverhampton perse solo una dei venticinque match del campionato, ma ben quindici pareggi non bastarono al club la qualificazione ai play-off, che termin\u00f2 il campionato al nono posto.\nAnche la stagione 2005-06 si conclude con un deludente settimo posto e i tifosi contestano la squadra per la loro mancanza di grinta, orgoglio e passione del team e dello stesso Hoddle.\nUn nuovo inizio e la sorprendente promozione (2006-2009).\nDopo l'esonero di Hoddle prima della stagione 2006-07, il Wolverhampton ridisegna completamente la squadra, cominciando dall'ingaggio del nuovo coach dal Sunderland, l'irlandese Mick McCarthy.\nLa prima met\u00e0 di stagione non fu molto produttivo per il club ma un'incredibile serie positiva di risultati li port\u00f2 ad un quinto posto finale e l'accesso ai play-off, persi per\u00f2 in semifinale contro i rivali storici del West Brom per 4-2 (per aggregazione).\nCi fu un grande cambiamento a livello finanziario quando l'imprenditore Steve Morgan prende il controllo della societ\u00e0 per 30 milioni di pounds da investire nel club. Inizia ufficialmente la sua presidenza il 9 agosto 2007.\nNella stagione 2007-08 il Wolverhampton non ha una partenza brillante. Infatti a fine dicembre la squadra si piazza a met\u00e0 classifica, riuscendo per\u00f2 grazie ad un gran girone di ritorno e le reti di Sylvan Ebanks Blake si classifica al settimo posto, una posizione sotto i play-off, terminando a pari punti col Watford ma in svantaggio per la differenza reti di un solo gol.\nLa stagione seguente vede il Wolverhampton avere una rosa all'altezza dei primi posti in classifica e inizia alla grande la stagione calcistica con un pareggio seguito da sette vittorie consecutive. La squadra \u00e8 trascinata dai goal di Ebanks-Blake e Chris Iwelumo e prende la vetta gi\u00e0 a fine agosto, senza mai abbandonare le posizioni della promozione automatica in Premier League. La promozione fu confermata il 18 aprile 2009 al Molineux per una vittoria contro il Queens Park Rangers per 1-0, vincendo nuovamente la Championship.\nIl ritorno in Premier League (2009-2012).\nIl Wolverhampton torna nella massima serie dopo cinque anni di assenza con una squadra che sembra tener testa alle squadre di livello medio in Premier. La partenza del club non \u00e8 delle migliori, la squadra oscilla tra la zona medio-bassa della classifica, arrivando addirittura al 19\u00ba posto dopo 15 giornate. La squadra per\u00f2 riesce a riprendersi e conquista una 15\u00ba posto finale, centrando la salvezza.\nNella seconda stagione consecutiva in Premier League il Wolves sembra partire bene, 5 punti in 3 partite, ma subisce poi quattro sconfitte di fila, precipitando in zona retrocessione e rimanendoci costantemente fino alla 20\u00aa giornata. La 21\u00aa giornata vede un grande Wolverhampton vittorioso al Molineux contro il per 1-0, abbandonando cos\u00ec la zona retrocessione. I festeggiamenti per la vittoria durano poco. La squadra subisce tre sconfitte di fila e piomba nuovamente in ultima posizione. Nella 25\u00aa giornata il Wolverhampton gioca in casa contro il Manchester United. I Red Devils erano nettamente favoriti, ma un grande Wolves riesce a rimontare il goal di Nani con le reti di Elokobi e Doyle, trionfando cos\u00ec nella partita pi\u00f9 difficile di tutto il campionato per 2-1. Questa vittoria riaccende le speranze nel cuore dei tifosi che sperano ancora nella salvezza del club. La svolta sembra arrivare. Un pareggio nel derby col West Brom e la larga vittoria contro il fa momentaneamente uscire il Wolverhampton dalla zona retrocessione. La serie positiva continua con una vittoria al Villa Park per 0-1 ma il club torna nella zona calda della classifica. Tre sconfitte e due pareggi sembrano gi\u00e0 decretare quale sia una delle squadre che parteciperanno alla Championship 2011-12, ma la squadra non si arrende. Il derby col West Brom viene dominato e vinto per 3-1 e nella penultima giornata di campionato la squadra di Mick McCarthy riesce nell'impresa di battere il Sunderland per 1-3, arrivando in 16\u00aa posizione. Ma il Wolverhampton non \u00e8 ancora salvo. L'ultima gara \u00e8 lo scontro diretto che si gioca al Molineux contro il . La partita viene gi\u00e0 chiusa a fine primo tempo con un parziale di 0-3 a favore dei Rovers e il tentativo di rimonta del Wolverhampton fu inutile; il Wolves perde per 2-3. Tuttavia la sconfitta del Birmingham City da parte del Tottenham per 2-1 a White Hart Lane permette alla squadra di Mick McCarthy di rimanere a +1 sui rivali di Birmingham, salvandosi per il secondo anno di fila e condannando alla Championship i rivali.\nLa stagione 2011-12 inizia magnificamente per il Wolverhampton. Due vittorie e un pareggio nelle prime tre giornate valgono il momentaneo terzo posto, ma la squadra subisce cinque sconfitte di fila, precipitando nella zona medio-bassa della classifica. Il club conclude il girone d'andata con quattro vittorie ed un 16\u00ba posto che garantiva la salvezza. Il nuovo anno riprende con una sconfitta interna da parte del Chelsea per 1-2 e il club torna di nuovo in zona retrocessione. Una vittoria contro il Queens Park Rangers permette al club di fuggire dalla zona calda della classifica, ma alla 25\u00aa giornata succede qualcosa di inaspettato. Il 12 febbraio 2012 il club gioca al Molineux il derby contro il West Brom. La squadra di McCarthy passa in svantaggio dopo circa 30' con una prodezza in Odemwingie, ma Fletcher pareggia i conti nel recupero. Nel secondo tempo il Wolverhampton domina in campo ma non riesce a siglare il gol del vantaggio, prendendo la traversa con un colpo di testa di Fletcher che sbatte sulla testa del difensore del West Brom, allontanando il pallone dalla porta. Il Wolverhampton si scopre e Olsson riesce ad approfittarne portando in vantaggio la propria squadra. Il Wolves crolla. In poco pi\u00f9 di dieci minuti subisce tre gol, decretando una pesantissima sconfitta per 1-5. Il giorno seguente la societ\u00e0 prende la decisione di esonerare Mick McCarthy e di affidare il team al suo assistente Terry Connor, scelta che si riveler\u00e0 disastrosa per il futuro della squadra. Il weekend seguente al derby il team di Connor gioca al St James' Park contro il Newcastle, dove dopo quindici minuti la squadra \u00e8 gi\u00e0 sotto con il parziale 2-0. Il Wolverhampton riesce per\u00f2 nel secondo tempo a rimontare i due gol di svantaggio, portando a casa un punto utilissimo per la lotta alla salvezza. Connor sembrava aver ripreso in mano la squadra, che dopo questo pareggio credeva nella terza salvezza consecutiva, ma il Wolverhampton subisce un'incredibile serie negativa di risultati. Sette sconfitte consecutive consegnano al club l'ultima posizione in classifica con solo due punti conquistati in dieci partite. Il 22 aprile 2012 gioca al Molineux contro il . Il Wolverhampton gioca a viso aperto contro i Citizens che rincorrono il Manchester United per il titolo, ma Aguero sigla al 27' la rete del vantaggio del Manchester City, risultato che condanna il Wolverhampton alla Championship. Il Wolves si fa vedere in avanti, ma con scarsi risultati. Nasri chiude le speranze di salvezza del Wolverhampton al 74'. I tifosi presenti al Molineux non hanno per\u00f2 mai smesso di incitare la squadra, intonando \"Hi ho Wolverhampton\" e \"Que sera sera\". Il club torna in Championship dopo tre anni di permanenza nella massima serie, retrocedendo con tre giornate d'anticipo e finendo il campionato all'ultimo posto.\nLa discesa e il quadriennio anni difficile (2012-2016).\nNel 2012-2013 il club si classifica 21\u00ba in seconda serie, retrocedendo in Football League One. \nPer la stagione 2013-2014 il club decide di puntare su Kenny Jackett, ex allenatore del Millwall, e rinnova la rosa acquistando promettenti giovani. Grazie ai goal di Leigh Griffiths (prima del suo passaggio al Celtic) e di Nouha Dicko i Wolves riescono agevolmente a mantenere i primi posti della classifica. Il 12 aprile 2014 la vittoria in trasferta per 0-2 contro il Crewe Alexandra (reti di McDonald ed Edwards) sancisce il ritorno immediato dei lupi in Championship. Due giornate dopo il club si aggiudica il titolo di campione della League One 2013-14 vincendo per 1-3 contro il Leyton Orient. Il punteggio finale \u00e8 da record: 103 punti, uno in pi\u00f9 della campione d'Italia. Con pi\u00f9 vittorie, i Wolves avrebbero potuto insidiare il record mondiale dell'Evian.\nNella stagione 2014-2015 i Wolves emergono come outsider nella corsa alla promozione nella massima serie. Nonostante una preoccupante flessione nella fase centrale della stagione, l'azzeccato innesto invernale della punta Benik Afobe tiene in corsa la squadra fino all'ultimo, ma l'accesso ai play-off viene mancato a causa della peggiore differenza reti finale rispetto a Brentford e Ipswich Town.\nLa stagione 2015-2016 vede il Wolverhampton lottare stabilmente per le posizioni di media classifica, fino a concludere il campionato al 14\u00ba posto sulle 24 squadre partecipanti. \nPropriet\u00e0 cinese e ritorno in Premier League (2016-oggi).\nIl 21 luglio 2016 la societ\u00e0 \u00e8 acquistata, per una cifra vicina a 45 milioni di sterline, dal gruppo cinese Fosun International. Il 29 luglio \u00e8 ufficializzato l'esonero dell'allenatore Kenny Jackett, seguito il giorno seguente dall'annuncio del suo sostituto, l'italiano Walter Zenga.\nNonostante una campagna acquisti dispendiosa, favorita dall'agente portoghese Jorge Mendes, e un buon avvio di campionato, i risultati vengono a mancare e Zenga viene licenziato all'inizio di novembre; gli succede per un paio di partite il suo secondo (Rob Edwards, ex difensore dei Wolves) e successivamente \u00e8 assunto Paul Lambert. La scossa, per\u00f2, non arriva e la squadra sprofonda pericolosamente in zona retrocessione, evitata solo a poche gare dalla fine.\nPer il campionato 2017-2018 \u00e8 ingaggiato il tecnico portoghese Nuno Esp\u00edrito Santo al posto di Lambert. La stagione si concluder\u00e0 con la promozione in Premier League mediante la vittoria del campionato di Championship, con il club al comando della classifica per 34 giornate su 46. \nLa prima stagione in Premier League dopo sette anni si conclude con un ottimo settimo posto finale a quota 57 punti, piazzamento che vale la qualificazione ai preliminari di Europa League. In stagione il club ottiene risultati prestigiosi contro le prime sei della classifica: i lupi guadagnano 4 punti nel doppio scontro contro Chelsea, Arsenal e Manchester United, oltre al pareggio contro il Manchester City poi campione d'Inghilterra (1-1) e il successo per 3-1 sul campo del Tottenham. Contro il Liverpool, invece, non ottengono punti in campionato, ma prevalgono ai quarti di finale di FA Cup.\nDurante la sessione estiva di calciomercato arrivano giocatori importanti, tra cui Patrick Cutrone dal Milan, Jes\u00fas Vallejo dal Real Madrid e Raul Jimenez dal Benfica, oltre ai giovani Pedro Neto e Bruno Jord\u00e3o dalla Lazio. La stagione 2019-2020 si apre con i preliminari di Europa League, dove i \"wolves\" superano agevolmente i nordirlandesi dei e gli armeni del , per poi eliminare nel turno seguente anche il , accedendo cos\u00ec al tabellone principale della manifestazione. Superato il girone di prima fase, eliminano ai sedicesimi di finale l'."}
{"id": "4351206", "revid": "322321", "url": "https://it.wikipedia.org/wiki?curid=4351206", "title": "Bernardino Marini", "text": ""}
{"id": "4351210", "revid": "1573940", "url": "https://it.wikipedia.org/wiki?curid=4351210", "title": "Pipistrellus sturdeei", "text": "Pipistrellus sturdeei () \u00e8 un pipistrello della famiglia dei Vespertilionidi endemico di un'isola del Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 37\u00a0mm, la lunghezza dell'avambraccio di 30\u00a0mm, la lunghezza della coda di 31\u00a0mm, la lunghezza del piede di 6\u00a0mm e la lunghezza delle orecchie di 7,7\u00a0mm.\nAspetto.\nIl colore generale del corpo \u00e8 nerastro. Le orecchie sono relativamente corte e rotonde, con il margine interno arrotondato alla base, mentre quello esterno \u00e8 diritto all'estremit\u00e0 e leggermente convesso alla base, con un lobo antitragale ben sviluppato. Il trago ha l'estremit\u00e0 arrotondata e un lobo basale triangolare. Le ali sono marroni scure ed attaccate posteriormente alla base delle dita dei piedi. Il calcar ha un piccolo lobo terminale. L'estremit\u00e0 della lunga coda si estende leggermente oltre l'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da un esemplare femmina catturato probabilmente sull'isola di Haha Jima, nelle Isole Ogasawara alla fine del XIX secolo ed ora conservato presso il Natural History Museum di Londra con numero di catalogo BM(NH) 1891.2.2.3. \nAlcuni autori ritengono la localit\u00e0 d'origine di questo individuo errata e che probabilmente questa specie non \u00e8 mai stata presente su alcuna isola del Giappone.\nStato di conservazione.\nLa IUCN Red List, considerato che questa specie \u00e8 conosciuta soltanto dall'olotipo e che il suo areale non \u00e8 ancora ben definito, classifica \"P.sturdeei\" come specie con dati insufficienti (DD)."}
{"id": "4351212", "revid": "287204", "url": "https://it.wikipedia.org/wiki?curid=4351212", "title": "Piazza Raekoja", "text": "La piazza Raekoja (in estone: Raekoja plats) o italianizzata: \"piazza del Municipio\", \u00e8 la principale piazza nella zona pedonale attorno al municipio medioevale (in estone: \"Raekoda\") del centro della citt\u00e0 vecchia di Tallinn, capitale dell'Estonia.\nDescrizione.\nGeneralmente il luogo \u00e8 utilizzato per festival e concerti, come quello dei \"Giorni della Citt\u00e0 Vecchia\" (in estone: \"Tallinna Vanalinna P\u00e4evad\"). Numerosi bar e ristoranti tipici trovano spazio qui affacciandosi, oppure sono nelle immediate vicinanze. \u00c8 una delle mete principali per i turisti che si recano a Tallinn.\nNel periodo natalizio si svolge anche un caratteristico mercatino di Natale, annoverato nel 2009 tra i 20 pi\u00f9 bei mercatini natalizi d'Europa dal quotidiano \"Times\" di Londra."}
{"id": "4351217", "revid": "3831", "url": "https://it.wikipedia.org/wiki?curid=4351217", "title": "Museo Provinciale Campano di Capua", "text": ""}
{"id": "4351219", "revid": "34392", "url": "https://it.wikipedia.org/wiki?curid=4351219", "title": "Intimazione", "text": ""}
{"id": "4351221", "revid": "31886", "url": "https://it.wikipedia.org/wiki?curid=4351221", "title": "Arco di Adriano (Capua)", "text": "L'arco di Adriano (detto anche \"archi di Capua\" o \"arco Felice\") \u00e8 un arco romano situato a Santa Maria Capua Vetere (antica \"Capua\", oggi in provincia di Caserta). Era in origine a tre fornici, ma oggi se ne conservano solo tre piloni e uno dei fornici laterali. Scavalcava la via Appia e costituiva un ideale ingresso alla citt\u00e0, forse in corrispondenza della linea del pomerio.\nStoria.\nL'arco fu eretto tra la seconda met\u00e0 del I e la prima met\u00e0 del II secolo, ma se ne ignora la dedica. All'arco era stata riferita un'iscrizione con dedica all'imperatore Adriano, poi ritenuta falsa.\n\u00c8 stato ipotizzato che l'erezione dell'arco sia avvenuta sotto i Flavi in seguito al conferimento dello stato di colonia alla citt\u00e0 (\"Colonia Flavia Augusta\").\nVenne restaurato con integrazioni e rifacimenti della struttura laterizia nel 1851. \nNel 1860 fu interessato dai combattimenti della battaglia del Volturno: una targa commemorativa, con testo dettato da Luigi Settembrini venne collocata su uno dei piloni dell'arco. In seguito ai danni subiti durante la battaglia l'arco venne restaurato dopo il 1883, e ancora e tra il 1945 e il 1953-1955 per i danni subiti nella seconda guerra mondiale.\nDescrizione.\nL'arco \u00e8 costruito in laterizio ed aveva originariamente un rivestimento in calcare bianco, oggi perduto. Conserva i piloni del fornice centrale (pi\u00f9 ampio, fino all'imposta dell'arcata, e una delle arcate laterali. I resti raggiungono un'altezza di 10 m e una larghezza di 18,5 m. Sono presenti integrazioni e restauri moderni.\nLe arcate sia del fornice centrale che dei fornici laterali si impostavano alla medesima altezza (6,2 m), ma quella del fornice centrale, pi\u00f9 ampia (luce di 4,85 m controluce di 3,95 m per i fornici laterali), raggiungeva in origine un'altezza maggiore.\nI piloni sono rivestiti alla base da blocchi di calcare bianco e sono alleggeriti da nicchie con copertura arcuata. I fori presenti nella struttura laterizia permettono di ipotizzare la presenza di colonne che inquadravano le nicchie e dovevano sorreggere una trabeazione che correva sopra i fornici.\nSul lato interno dei piloni del passaggio centrale sono presenti delle nicchie che sono per\u00f2 state realizzate modernamente."}
{"id": "4351230", "revid": "767487", "url": "https://it.wikipedia.org/wiki?curid=4351230", "title": "Spiritual Warfare", "text": "Spiritual Warfare \u00e8 un videogioco a tema cristiano pubblicato da Wisdom Tree per NES e Game Boy nel 1992, e due anni dopo per Mega Drive.\nTrama.\nIl giocatore, come soldato nell'esercito di Dio, ha il compito di salvare le anime del popolo pagano, utilizzando il Frutto dello Spirito.\nModalit\u00e0 di gioco.\nIl gameplay ha molte somiglianze con \"The Legend of Zelda\", tra cui una visuale dall'alto, la possibilit\u00e0 di portare due oggetti insieme, l'indicatore della salute in cuori, lo scorrimento dello schermo quando si passa da un'area all'altra, e anche alcuni oggetti (come la zattera e la torcia). Lanciando contro i nemici il Frutto dello Spirito, questi verranno convertiti e si lasceranno alle spalle una colomba (che rappresenta l'anima), la quale pu\u00f2 essere raccolta.\nAnche se lo scopo \u00e8 convertirli, gli umani possono comunque essere uccisi; uccidendoli un demone pu\u00f2 talvolta apparire e attaccare il personaggio. I demoni sono pi\u00f9 agili rispetto agli altri nemici, ma possono essere sconfitti con un frutto. Esorcizzato un certo numero di demoni, bisogner\u00e0 rispondere ad alcune domande sulla \"Bibbia\"."}
{"id": "4351232", "revid": "298229", "url": "https://it.wikipedia.org/wiki?curid=4351232", "title": "2CW Tag Team Championship", "text": "Il 2CW Tag Team Championship \u00e8 il titolo di coppia della Squared Circle Wrestling, federazione di wrestling di New York."}
{"id": "4351238", "revid": "767487", "url": "https://it.wikipedia.org/wiki?curid=4351238", "title": "Pietro Zappelli", "text": "Era noto anche come Zappelli I per distinguerlo da Carlo (II).\nCarriera.\nDebutta in Serie B nella stagione 1933-1934 con il Viareggio, disputando quattro campionati cadetti per un totale di 64 presenze, prima della retrocessione in Serie C avvenuta nel 1937. Gioca con i toscani anche nella stagione 1937-1938, in Serie C."}
{"id": "4351239", "revid": "767487", "url": "https://it.wikipedia.org/wiki?curid=4351239", "title": "Salvatore Di Gennaro", "text": "Carriera.\nDebutta in Serie B nella stagione 1932-1933 con il Messina, disputando quattro campionati cadetti per un totale di 73 presenze."}
{"id": "4351241", "revid": "86599", "url": "https://it.wikipedia.org/wiki?curid=4351241", "title": "John Huchra", "text": ""}
{"id": "4351244", "revid": "55157734", "url": "https://it.wikipedia.org/wiki?curid=4351244", "title": "Chronica maiora", "text": ""}
{"id": "4351253", "revid": "326822", "url": "https://it.wikipedia.org/wiki?curid=4351253", "title": "The F Word", "text": ""}
{"id": "4351255", "revid": "1573940", "url": "https://it.wikipedia.org/wiki?curid=4351255", "title": "Mops condylurus", "text": "Il pipistrello dalla coda libera dell'Angola (Mops condylurus ) \u00e8 un pipistrello della famiglia dei Molossidi diffuso nell'Africa subsahariana.\nDescrizione.\nDimensioni.\nPipistrello di medie dimensioni, con la lunghezza totale tra 96 e 127\u00a0mm, la lunghezza dell'avambraccio tra 45 e 51\u00a0mm, la lunghezza della coda tra 32 e 52\u00a0mm, la lunghezza del piede tra 11 e 19\u00a0mm, la lunghezza delle orecchie tra 12 e 21\u00a0mm e un peso fino a 39\u00a0g.\nAspetto.\nLa pelliccia \u00e8 corta, sparsa con la nuca quasi priva di peli. Le parti dorsali sono bruno-nerastre, bruno-grigiastre, grigio chiare o bruno-grigiastre chiare, talvolta con delle macchie biancastre e con la base dei peli pi\u00f9 chiara, mentre le parti ventrali sono bruno-grigiastre, fulvo chiare, bianco-giallastre o biancastre, con delle strisce lungo i fianchi sempre bianche. Il muso non \u00e8 estremamente appiattito, il labbro superiore ha 7 pieghe ben distinte ed \u00e8 cosparso di corte setole. Le orecchie sono bruno-nerastre, relativamente corte, unite anteriormente da una membrana a forma di V che si estende in avanti fino a formare una sacca con l'apertura anteriore, dalla quale fuoriesce una cresta di corti peli bruni. Il trago \u00e8 piccolo e quadrato, mentre l'antitrago \u00e8 grande, rettangolare, con il bordo superiore convesso e con gli angoli smussati. Le membrane alari sono bruno-grigiastre, pi\u00f9 chiare alle estremit\u00e0 e semi-trasparenti. La coda \u00e8 lunga, tozza e si estende per pi\u00f9 della met\u00e0 oltre l'uropatagio, il quale \u00e8 bruno-grigiastro scuro. Sono privi di sacche golari. Il cariotipo \u00e8 2n=48 FNa=56 in Uganda e 2n=48 FNa=66 in Somalia e in Sudafrica.\nEcolocazione.\nEmette ultrasuoni sotto forma di impulsi di breve-media durata a banda stretta e frequenza quasi costante iniziale di 28-50 kHz e finale di 18-30 kHz. Questa configurazione \u00e8 adatta alla predazione negli spazi aperti.\nBiologia.\nComportamento.\nSi rifugia singolarmente, in coppie o in gruppi fino a 369 individui sotto i tetti delle case, nelle cavit\u00e0 degli alberi e di palme, in grotte e in miniere a temperature tra 35-42\u00a0\u00b0C e umidit\u00e0 relativa fino al 94%, sebbene nelle notti invernali in Sudafrica sia stato osservato anche a temperature inferiori ai 10\u00a0\u00b0C. Pu\u00f2 sopravvivere a temperature superiori a 40\u00a0\u00b0C per almeno 11 ore. Entra in uno Stato di torpore diurno a temperature esterne pi\u00f9 fredde. Solitamente si trova aggrappato sulle pareti o le volte sempre ad altezze di almeno un metro e mezzo dal suolo, per potersi lanciare nel vuoto e raggiungere velocit\u00e0 sufficienti per prendere il volo. Le colonie pi\u00f9 grandi producono un fortissimo odore pungente e una quantit\u00e0 elevata di guano. L'attivit\u00e0 predatoria inizia tra i 15 minuti e un'ora dopo il tramonto. Il volo \u00e8 rapido, agile ed estremamente poco manovrato.\nAlimentazione.\nSi nutre di insetti, particolarmente coleotteri, emitteri, lepidotteri, \"Odonata\" e omotteri catturati negli spazi aperti sopra la volta forestale, su spianate e specchi d'acqua tra 10 e 100 metri d'altezza. \nRiproduzione.\nDanno alla luce un piccolo alla volta due volte l'anno durante le stagioni piovose e dopo una gestazione di 85 giorni. In Uganda le nascite avvengono tra febbraio e marzo e tra luglio ed agosto, in Kenya a novembre e tra marzo ed aprile, nel Malawi tra novembre e dicembre e tra febbraio e marzo mentre in Sudafrica a met\u00e0 dicembre e nei primi giorni di aprile. Vengono svezzati dopo 50-60 giorni.\nDistribuzione e habitat.\nQuesta specie \u00e8 diffusa nell'Africa subsahariana dal Senegal alla Somalia meridionale ad est fino al Sudafrica nord-orientale e lo Swaziland a sud.\nVive nelle savane alberate, boschi di miombo, boscaglie ed arbusteti. \u00c8 assente dalle foreste pluviali indisturbate, dalle zone montane, eccetto gli altopiani etiopi, e in zone aride, tranne lungo le sponde di grossi fiumi nella Somalia meridionale.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.condylurus\" come specie a rischio minimo (LC)."}
{"id": "4351276", "revid": "125933279", "url": "https://it.wikipedia.org/wiki?curid=4351276", "title": "Ong-Bak 3", "text": "Ong-Bak 3 (in thailandese: \u0e2d\u0e07\u0e04\u0e4c\u0e1a\u0e32\u0e01 3) \u00e8 un film thailandese del 2010 co-diretto, scritto, prodotto ed interpretato da Tony Jaa. Si tratta dell'ultimo film della serie \"Ong-Bak\" iniziato con \"Ong-Bak - Nato per combattere\" (2003) e seguito dal prequel \"Ong-Bak 2 - La nascita del dragone\" (2008). In Italia il film \u00e8 uscito nel 2010 con il divieto ai minori di 14 anni per alcune scene violente.\nTrama.\nThailandia, anno 1431. Il giovane guerriero Tien \u00e8 stato catturato dalle truppe del governatore Rajasena, dopo aver combattuto strenuamente da solo con il re Charnang, suo patrigno, nell'episodio precedente, e viene sottoposto a torture atroci quali lo schiacciamento delle dita e il fracassamento del torace e delle rotule. Mentre Tien \u00e8 tenuto prigioniero, ma ancora in vita, il governatore viene messo da parte dalla potenza del misterioso stregone Bhuti, il quale riesce a manovrare e a leggere i suoi pensieri. Avendo compiuto in passato una carneficina contro il suo popolo e i suoi stessi precettori e sacerdoti, Rajasena fu infatti maledetto per l'eternit\u00e0, cos\u00ec egli ogni notte, e sempre pi\u00f9 spesso anche di giorno, ha delle tremende visioni di morte. Bhuti ora \u00e8 il nuovo comandante dell'esercito del Cliff Wing, ma usa ancora Rajasena come marionetta per i suoi ufficiali e combattenti.\nTien intanto viene salvato da Pim e Mhen, capi di una povera trib\u00f9 sperduta nelle foreste della Thailandia, e viene curato con antichi e magici rimedi dal Maestro Bua; Tien \u00e8 per\u00f2 ancora molto debole e riporta i gravi segni delle sue torture: non riesce pi\u00f9 a tenersi in piedi se non con un bastone, e ha le mani e le dita di qualsiasi arto contratte e incapaci di compiere il minimo spostamento. Ma nonostante la sua vita, un tempo ricca di avventure e combattimenti, sia ora condannata alla miseria e all'immobilit\u00e0 quasi totale, il Maestro Bua lo prende con s\u00e9 per portarlo in un tempio dove Tien da giovane aveva imparato l'arte del \"Nhatayut\": attraverso processi di meditazione e di sforzo fisico, il guerriero torna pian piano in s\u00e9 e riacquista tutta la forza perduta finch\u00e9 non \u00e8 di nuovo pronto a riaffrontare i suoi nemici. Nel frattempo, Rajasena visita il mago Bhuti nel suo tempio per rimuovere la sua maledizione, ma questi gli rivela il suo piano di usurparlo e diventare il nuovo re: ne segue una battaglia in cui Bhuti toglie facilmente di mezzo tutti i membri delle guardia del corpo di Rajasena, per poi decapitare quest'ultimo e prenderne finalmente il posto. In seguito, egli rade al suolo il villaggio e cattura molti dei suoi abitanti, inclusa anche la bella Pim; Tien allora scatena tutta la sua furia devastatrice e combattiva decidendo di affrontare il mago Bhuti.\nVistosi davanti Tien, il mago evoca un'eclissi tramite la sua magia, prende Pim e la uccide sotto ai suoi occhi. Tien salta dalla cima della statua dove si trova per assaltarlo e si fa strada tra i suoi soldati, ma viene trafitto al petto da una lancia dallo stregone. D'un tratto, Tien si ricorda delle parole del maestro Bua, e si ritrova sulla cima della statua, dove cancella l'illusione e fa in modo che il cielo venga colpito da dei fulmini, dissipando l'eclissi di Bhuti. Il mago tenta inutilmente la fuga, quindi si vede costretto a tirare di nuovo addosso a Tien una lancia, che per\u00f2 il ragazzo respinge facilmente; Tien sconfigge il malvagio stregone e lo prende per il mento con la sola forza del dito, ma all'improvviso un elefante, spaventato dalla furia della battaglia, sbatte le sue zanne sotto alle travi del tempio, facendo cadere Bhuti dalla presa di Tien, e sulle zanne che lo trafiggono. Lieti di aver trionfato sul male, Tien, Pim e i superstiti del villaggio si vedono nella scena finale pregare di fronte alla statua di Ong Bak."}
{"id": "4351294", "revid": "287204", "url": "https://it.wikipedia.org/wiki?curid=4351294", "title": "Carobbio", "text": ""}
{"id": "4351295", "revid": "55160056", "url": "https://it.wikipedia.org/wiki?curid=4351295", "title": "Santo Stefano del Monte degli Angeli", "text": ""}
{"id": "4351297", "revid": "55160073", "url": "https://it.wikipedia.org/wiki?curid=4351297", "title": "Brembate di Sotto", "text": ""}
{"id": "4351298", "revid": "55160091", "url": "https://it.wikipedia.org/wiki?curid=4351298", "title": "Cenate di Sopra", "text": ""}
{"id": "4351299", "revid": "55160099", "url": "https://it.wikipedia.org/wiki?curid=4351299", "title": "Cenate di Sotto", "text": ""}
{"id": "4351300", "revid": "3831", "url": "https://it.wikipedia.org/wiki?curid=4351300", "title": "Chiesa di Santa Maria de Russis", "text": ""}
{"id": "4351301", "revid": "55160127", "url": "https://it.wikipedia.org/wiki?curid=4351301", "title": "Gaverina", "text": ""}
{"id": "4351302", "revid": "55160151", "url": "https://it.wikipedia.org/wiki?curid=4351302", "title": "Santo Stefano del Monte degli Angioli", "text": ""}
{"id": "4351307", "revid": "339392", "url": "https://it.wikipedia.org/wiki?curid=4351307", "title": "Monticelli di Borgogna", "text": ""}
{"id": "4351314", "revid": "287204", "url": "https://it.wikipedia.org/wiki?curid=4351314", "title": "Cena in Emmaus (Caravaggio)", "text": ""}
{"id": "4351316", "revid": "55160353", "url": "https://it.wikipedia.org/wiki?curid=4351316", "title": "Palladine", "text": ""}
{"id": "4351318", "revid": "55160414", "url": "https://it.wikipedia.org/wiki?curid=4351318", "title": "Fuipiano di Zogno", "text": ""}
{"id": "4351322", "revid": "709406", "url": "https://it.wikipedia.org/wiki?curid=4351322", "title": "Cromoni", "text": ""}
{"id": "4351323", "revid": "55160583", "url": "https://it.wikipedia.org/wiki?curid=4351323", "title": "Cividate Alpino", "text": ""}
{"id": "4351324", "revid": "1305772", "url": "https://it.wikipedia.org/wiki?curid=4351324", "title": "Vertep (teatro)", "text": "Il vertep (in cirillico: \u0432\u0435\u0440\u0442\u0435\u043f) \u00e8 un teatro di marionette del periodo natalizio tipico soprattutto dell'Ucraina, ma popolare anche in Bielorussia (dove \u00e8 conosciuto come batlejka) e in alcune zone della Russia (Siberia e regione di Pskov) e le cui origini risalgono al XVII secolo-fine XVI secolo . La tradizione consiste nel portare per le strade un teatrino di marionette in cui vengono rappresentate scene della Nativit\u00e0 e leggende legate ad eroi nazionali.\nPopolare soprattutto nella seconda met\u00e0 del XVIII secolo , la tradizione cadde in disuso a partire dalla met\u00e0 del XIX secolo , ma \u00e8 stata fatta rivivere nel XX secolo, ma con degli attori in carne ed ossa al posto delle marionette.\nEtimologia.\n\"Vertep\" \u00e8 un termine dell'antico slavo che significa \"caverna\", \"grotta\" o \"luogo segreto\". Secondo alcuni studiosi, deriverebbe invece dal verbo \"vertet\"', che significa \"ruotare\".\nDescrizione dell'usanza.\nIl vertep veniva portato per le strade di campagna da studenti, che in cambio ricevevano delle mance o venivano invitati ad entrare nelle case, oppure da attori o menestrelli.\nIl vertep aveva solitamente la forma di un edificio ed era costituito da due piani, su cui venivano messi in movimento dei burattini in legno.\nLa rappresentazione, solitamente accompagnata da musicisti, era costituita da due atti: nel primo atto, inscenato nel piano superiore del teatrino, venivano rappresentati i vari eventi relativi alla Nativit\u00e0 (dalla Nascita di Ges\u00f9, all'adorazione dei pastori e dei Re Magi, sino alla Strage degli Innocenti) o legate alla Bibbia (come la cacciata dal Paradiso di Adamo ed Eva ), mentre nel secondo atto, inscenato nel piano inferiore, venivano narrate le vicende di eroi nazionali (come Kozak in Ucraina).\nIl numero delle marionette poteva variare da 10 a 40. Tra le figure tipiche, vi erano angeli, pastori, i Re Magi, Erode, il demonio, zingari, soldati russi, ecc."}
{"id": "4351325", "revid": "484362", "url": "https://it.wikipedia.org/wiki?curid=4351325", "title": "Vertep", "text": "Vertep pu\u00f2 riferirsi a:"}
{"id": "4351326", "revid": "287204", "url": "https://it.wikipedia.org/wiki?curid=4351326", "title": "Auk\u0161\u010diausioji lyga 1977", "text": "L'edizione 1977 dell'Auk\u0161\u010diausioji lyga fu la trentatreesima come campionato della Repubblica Socialista Sovietica Lituana; la vittoria and\u00f2 allo Statybininkas \u0160iauliai, giunto al suo 2\u00ba titolo.\nFormula.\nLa formula dell'anno precedente rimase immutata: il campionato fu disputato su due gironi ed in due fasi, ma i club partecipanti passarono a 27, con le rinunciatarie Cementas Naujoji Akmen\u0117 ed Elektronas Vilnius sostituite da Automobilininkas Jonava, Kibirk\u0161tis Vilnius e \u017dvejas Klaip\u0117da. Nella prima fase i 27 club furono divisi come al solito in due gironi (Zalgiris e Nemunas) formati da 15 e 12 squadre con gare di sola andata, per un totale rispettivamente di 14 e 11 partite per squadra.\nNella seconda fase le squadre classificate ai primi quattro posti dei rispettivi gironi disputavano un torneo a otto, con punteggi azzerati rispetto alla prima fase e gare di andata e ritorno, per un totale di 14 partite. Tutte le altre rimasero nei rispettivi gironi affrontandosi nuovamente: non ci fu quindi un'unica nona o undicesima, ma due squadre considerate a pari merito none e cos\u00ec via; solo le ultime tre del girone Zalgiris furono classificate 25\u00aa, 26\u00aa e 27\u00aa. In entrambi fu conservato il punteggio della prima fase, ma mentre nel girone Zalgiris furono disputate gare di sola andata (di fatto il ritorno della prima fase, per un totale complessivo di 24 partite per squadra), in quello Nemunas ci furono turni di andata e ritorno per un totale complessivo di 25 incontri per squadra.\nIn vista del cambio di formato furono retrocesse le ultime sei classificate di entrambi i gironi."}
{"id": "4351327", "revid": "56620", "url": "https://it.wikipedia.org/wiki?curid=4351327", "title": "Mu", "text": ""}
{"id": "4351328", "revid": "830939", "url": "https://it.wikipedia.org/wiki?curid=4351328", "title": "Daniel Heintz il Vecchio", "text": "Vita ed opere.\nDaniel Heintz fa parte di quella colonia walser originaria di Alagna e Riva Valdobbia, fatta di artigiani, artisti e capomastri che nel XVI secolo lavorarono al nord delle Alpi. &lt;br&gt;\n\u00c8 documentato come cittadino di Basilea nel 1559) dove realizz\u00f2 due importanti edifici rinascimentali: la sede della corporazione dei vinai e lo Spiesshof. Fu in seguito a Berna dove tra il 1571 e il 1574 eresse la volta della navata centrale della cattedrale di Berna. A lui si deve la realizzazione in pietra arenaria della statua della Giustizia (1575) che sostitu\u00ec quella della Madonna nella raffigurazione del \"Giudizio Universale\" nel portale della cattedrale (l'originale si trova oggi al Museo storico di Berna). Nel 1588 si trasfer\u00ec definitivamente a Berna e divenne capomastro cittadino."}
{"id": "4351330", "revid": "736476", "url": "https://it.wikipedia.org/wiki?curid=4351330", "title": "Batlejka", "text": ""}
{"id": "4351333", "revid": "55160829", "url": "https://it.wikipedia.org/wiki?curid=4351333", "title": "Capriate d'Adda", "text": ""}
{"id": "4351335", "revid": "55160835", "url": "https://it.wikipedia.org/wiki?curid=4351335", "title": "San Gervasio d'Adda", "text": ""}
{"id": "4351336", "revid": "55160841", "url": "https://it.wikipedia.org/wiki?curid=4351336", "title": "Calolzio", "text": ""}
{"id": "4351337", "revid": "1873017", "url": "https://it.wikipedia.org/wiki?curid=4351337", "title": "Arco di Traiano (Canosa)", "text": "L'arco di Traiano (detto anche \"Porta romana\" o \"porta Varrone\" o \"Varrense\"), \u00e8 un arco romano della prima met\u00e0 del II secolo, situato a Canosa di Puglia (antica \"Canusium\", oggi in provincia di Barletta-Andria-Trani). L'arco sorgeva presso la via Traiana.\nStoria.\nL'arco, ritenuto generalmente di epoca traianea, \u00e8 stato datato al 109, ipotizzando una sua costruzione in occasione della realizzazione della via Traiana (108-110). Altri studiosi lo hanno datato preferibilmente all'et\u00e0 adrianea \n\u00c8 conosciuto anche come \"porta Varrone\" o \"Porta varrense\": il nome deriva da una tradizionale attribuzione erudita a Gaio Terenzio Varrone, uno dei consoli romani sconfitti nella battaglia di Canne del 216 a.C.\nFu restaurato a pi\u00f9 riprese nel XIX secolo e nel 1911, con ampie integrazioni.\nDescrizione.\nSi trattava di un arco ad unico fornice, costruito in laterizio e probabilmente in origine rivestito in marmo. L'arco, oggi parzialmente interrato, doveva raggiungere un'altezza di circa 13 m ed ha una larghezza di 12 m e una profondit\u00e0 di 5 m.\nSui piloni sono presenti lesene disposte sugli spigoli esterni e al centro dei lati sulla fronte dell'arco, che dovevano sorreggere una trabeazione.\nAlla decorazione dell'arco \u00e8 stato riferito un frammento rilievo storico in marmo raffigurante probabilmente un Dace, conservato nel Museo diocesano di Trani e proveniente da un reimpiego nella cripta della chiesa di Santa Maria de Russis e un frammento di fregio, pure in marmo, reimpiegato a Castel del Monte, raffigurante una scena di ambito militare; entrambi i rilievi sono databili in et\u00e0 traianea."}
{"id": "4351338", "revid": "287204", "url": "https://it.wikipedia.org/wiki?curid=4351338", "title": "Corte (Calolziocorte)", "text": "Corte \u00e8 una frazione del comune lombardo di Calolziocorte.\nStoria.\nLa localit\u00e0 \u00e8 un piccolo villaggio agricolo di antica origine, terra di confine tra il territorio lecchese di propriet\u00e0 milanese e quello bergamasco sotto controllo veneto, tanto da essere stata legata per secoli sia amministrativamente al capoluogo orobico che ecclesiasticamente a quello meneghino.\nCorte fu degradata a frazione di Calolzio su ordine di Napoleone, ma gli austriaci annullarono la decisione al loro arrivo nel 1815 con il Regno Lombardo-Veneto.\nDopo l'unit\u00e0 d'Italia il paese crebbe da mille a duemila abitanti. Fu il fascismo a decidere la soppressione del comune riunendolo a Calolzio."}
{"id": "4351350", "revid": "599013", "url": "https://it.wikipedia.org/wiki?curid=4351350", "title": "Massimo Manca", "text": "Carriera.\nHa giocato in Serie B con le maglie di Fidelis Andria ed Avellino, per complessive 71 presenze e 6 gol."}
{"id": "4351354", "revid": "287204", "url": "https://it.wikipedia.org/wiki?curid=4351354", "title": "Worcester Sharks", "text": "I Worcester Sharks sono stati una squadra di hockey su ghiaccio dell'American Hockey League con sede nella citt\u00e0 di Worcester, nel Massachusetts. Nati nel 1995 e sciolti nel 2015 nel corso degli anni sono stati affiliati ai San Jose Sharks, squadra della National Hockey League, e hanno disputato i loro incontri casalinghi presso il DCU Center.\nStoria.\nIl 9 novembre 2004 i St. Louis Blues annunciarono la vendita della loro franchigia affiliata in AHL dei Worcester IceCats ai proprietari della loro squadra di ECHL, i Peoria Rivermen. I nuovi proprietari trasferirono la squadra a Peoria nella stagione 2005-06. Rimasta senza una squadra dopo la partenza degli IceCats la citt\u00e0 di Worcester cerc\u00f2 di trovare un accordo con un'altra franchigia della National Hockey League per riportare l'hockey nella citt\u00e0.\nIl 6 gennaio 2006 i San Jose Sharks annunciarono il trasferimento della squadra affiliata in AHL dei Cleveland Barons in Massachusetts. I Worcester Sharks esordirono in casa il 14 ottobre 2006 con un tutto esaurito da 7.230 spettatori nell'incontro perso ai rigori contro i Portland Pirates. Gli Sharks nella loro storia sono avanzati ai playoff per tre volte, conquistando nella stagione 2009-10 il titolo della Atlantic Division.\nAl termine della stagione 2014-2015 fu annunciata la volont\u00e0 da parte degli Sharks di trasferire la loro formazione affiliata in AHL a San Jose per motivi di vicinanza geografica e di darle nome di San Jose Barracuda, lasciando quindi Worcester senza una squadra professionistica di hockey.\nAffiliazioni.\nNel corso della loro storia i Worcester Sharks sono stati affiliati alle seguenti franchigie della National Hockey League:"}
{"id": "4351360", "revid": "230513", "url": "https://it.wikipedia.org/wiki?curid=4351360", "title": "Riserve internazionali", "text": ""}
{"id": "4351373", "revid": "287204", "url": "https://it.wikipedia.org/wiki?curid=4351373", "title": "Benzing", "text": ""}
{"id": "4351374", "revid": "767487", "url": "https://it.wikipedia.org/wiki?curid=4351374", "title": "Vasco Dugini", "text": "Carriera.\nHa giocato in Serie B con le maglie di Perugia e Cesena, per complessive 80 presenze e 14 gol."}
{"id": "4351377", "revid": "1543377", "url": "https://it.wikipedia.org/wiki?curid=4351377", "title": "Sturmpanzer I", "text": "Lo Sturmpanzer I, spesso noto solo come Bison, il cui numero d'identificazione era Sd.Kfz. 101, \u00e8 stato il primo semovente d'artiglieria a operare nelle file dell'esercito tedesco nel corso della seconda guerra mondiale. Il semovente era stato ottenuto con la rimozione della torretta dallo scafo del carro armato leggero Panzer I e l'aggiunta di una casamatta corazzata a protezione di un cannone d'accompagnamento sIG 33 da 150\u00a0mm: costruito in piccola serie come veicolo d'emergenza, continu\u00f2 a essere utilizzato fino agli ultimi mesi del 1943 solo sul fronte orientale.\nStoria.\nSviluppo.\nLe prime operazioni militari in Polonia evidenziarono un problema inaspettato: la nuova dottrina bellica e l'impiego intensivo di mezzi motorizzati come massa d'urto principale lasciavano indietro l'artiglieria trainata, che non riusciva cos\u00ec ad appoggiare le truppe quando richiesto. Verso la fine del 1939, terminata la campagna, i comandi cercarono una soluzione rapida a questa deficienza, decidendo di montare gli obici divisionali da supporto sul carro armato leggero Panzer I e fornire cos\u00ec la fanteria di un pronto sostegno.\nProduzione.\nTra gennaio e febbraio 1940 le industrie Alkett a Berlino fabbricarono trentotto esemplari, riconvertendo alcuni degli scafi di Panzer I compresi tra il numero 10478 e il numero 16500.\nImpiego operativo.\nIl nuovo cannone d'assalto fu indicato con la sigla ufficiale \"15\u00a0cm schwerer Infanteriegesch\u00fctz 33 (Selbstfahrlafette) auf Panzerkampfwagen I Ausf. B\" abbreviata in \"15\u00a0cm sIG 33 (Sf) auf PzKpfw I Ausf. B\", che in tedesco significa \"cannone pesante da fanteria 33 da 150\u00a0mm (semovente) su Panzer I versione B\"; comunque nell'ambiente militare era noto semplicemente come Sturmpanzer I o il nomignolo \"Bison\".\nDei veicoli prodotti, trentasei vennero suddivisi equamente tra la \"701.\", \"702.\", \"703.\", \"704.\", \"705.\" e \"706. sIG Kompanien (mot.)\", in tedesco \"compagnia cannoni pesanti da fanteria (motorizzata)\". Le compagnie furono assegnate alla 1., 2., 5., 7., 9. e 10. Panzer-Division, ma in seguito furono assegnate ai comandi di corpo d'armata. I reparti combatterono durante la campagna di Francia nella primavera 1940 e le operazioni nei Balcani dell'aprile 1941; nel giugno 1941 furono tutte coinvolte nella grande Operazione Barbarossa con la quale il Terzo Reich si proponeva di distruggere l'Unione Sovietica. I combattimenti furono particolarmente duri e le compagnie 705 e 706 furono distrutte.\nNel giugno 1942 le forze tedesche in Russia lanciarono una seconda offensiva nella porzione meridionale del fronte orientale, cui solo la 701. sIG Kompanie prese parte; prima della fine dell'estate essa venne comunque trasferita al Gruppo d'armate Centro assieme al reparto gemello aggregato alla 9. Panzer-Division. L'ultima menzione sulle compagnie motorizzate di cannoni da fanteria risale alla met\u00e0 del 1943 e fa riferimento alla 704. sIG Kompanie, integrata nella 5. Panzer-Division e ancora operativa. I superstiti veicoli furono ritirati dal fronte verso la fine dell'anno.\nCaratteristiche.\nIl nuovo veicolo era stato ottenuto con un processo molto semplice: sullo scafo del Panzer I Ausf. B, opportunamente privato di torretta e parte della sovrastruttura, fu inchiavardata una casamatta squadrata, simile a una grande scatola aperta sul retro e sul cielo. La struttura era composta da lamiere spesse 10\u00a0mm verticali sui fianchi e inclinate a 25\u00b0 anteriormente; il semovente veniva cos\u00ec a misurare 2,80 metri in altezza, rendendo la sua sagoma di facile individuazione. Il compartimento conteneva un obice sIG 33 da 150\u00a0mm lungo appena 11,4 calibri (L/11,4) completo di affusto e ruote. Quest'arma, dal peso di 1.750 chili in batteria, aveva una gittata di 4.700 metri e una velocit\u00e0 iniziale di 240\u00a0m/s; le granate ad alto esplosivo adoperate pesavano ognuna 38 chili. Il brandeggio manuale copriva 12,5\u00b0 a sinistra e a destra senza far ruotare la base semovente, mentre l'alzo massimo era di +75\u00b0. Non erano invece disponibili mitragliatrici o altre armi da difesa ravvicinata.\nLo scafo utilizzato non aveva subito altri interventi oltre la rimozione delle parti indesiderate: la corazzatura, sia saldata che rivettata, era spessa 13\u00a0mm su tutti i lati dello scafo e l'inclinazione rispetto alla verticale arrivava a 22 - 27\u00b0 sul muso, a 22\u00b0 sui fianchi e a 19\u00b0 sul retro; pavimento e cielo erano dotati di esigue protezioni da 6 e 7\u00a0mm orizzontali rispettivamente.\nL'apparato propulsore nel vano posteriore era rimasto il Maybach NL 38 TR a 6 cilindri in linea erogante 100\u00a0hp. Il consumo su strada ammontava a 105 litri ogni 100 chilometri, 156 litri se si percorreva la stessa distanza su terra: con un serbatoio che a stento conteneva 150 litri e un peso complessivo di 8,5 tonnellate l'autonomia veniva a esserne piuttosto compromessa, soprattutto su terreni accidentati. La trasmissione ZF Aphon FG 31, collegata con un cambio a cinque marce avanti e una indietro, dava potenza alla ruota motrice anteriore. Essa muoveva cingoli larghi 280\u00a0mm composti da 100 maglie con guida esterna, inadatti all'incremento di massa poich\u00e9 registravano una pressione al suolo di 0,76\u00a0kg/cm2. I cingoli erano agganciati a un treno di rotolamento con cinque ruote portanti. La prima con una propria molla elicoidale era equipaggiata anche con un ammortizzatore, le rimanenti quattro erano accoppiate grazie a due carrelli e condividevano la stessa balestra fissata a una struttura a trave; la ruota di rinvio posteriore controllava il tensionamento dei cingoli. Nella parte superiore si trovavano quattro rulli di sostegno. L'equipaggio era composto da cinque membri, dei quali solo il pilota era seduto dentro lo scafo: per garantirgli una visione esterna era stata ricavata una lunga apertura rettangolare nella parte inferiore della casamatta. Comandante e cannoniere trovavano posto nel compartimento, ma lo spazio rimanente era tanto esiguo che era possibile caricare solo tre proietti di pronto impiego: i due serventi dovevano viaggiare separatamente su un semicingolato portamunizioni e passare le granate quando necessario.\nIn generale il veicolo non si poteva dire un insieme bilanciato: l'obice e la casamatta mettevano sotto continuo sforzo motore e sospensioni, mentre l'alto baricentro limitava la mobilit\u00e0 della macchina; in particolare la velocit\u00e0 e manovrabilit\u00e0 fuoristrada cadevano verticalmente. Infatti poteva superare ostacoli alti solo 36 centimetri e trincee larghe 1,40 metri, sebbene le capacit\u00e0 di guado fossero nella media (0,58 metri). La luce libera misurava 29 centimetri."}
{"id": "4351408", "revid": "599013", "url": "https://it.wikipedia.org/wiki?curid=4351408", "title": "Francesco Clementini", "text": "Carriera.\nHa giocato in Serie B con il Monza per due stagioni."}
{"id": "4351424", "revid": "122968857", "url": "https://it.wikipedia.org/wiki?curid=4351424", "title": "Attitude (periodico)", "text": "Attitude (a volte anche attitude) \u00e8 una rivista a tematica LGBT pubblicata nel Regno Unito. \u00c8 considerata la rivista dedicata prevalentemente a un pubblico gay pi\u00f9 popolare nel paese.\nStoria editoriale.\nIl periodico \u00e8 stato fondato nel 1994 dal gruppo del \"Northern and Shell\" di propriet\u00e0 di Richard Desmond. Nel 2004 fu venduto a \"Media Remnant\". Da allora la rivista \u00e8 stata per un breve periodo di propriet\u00e0 della \"Giant Clipper and Attitude Publications Ltd\" e poi della Trojan Publishing Ltd. (proprietaria anche di \"Fresh, Woman's Fitness\" e \"What Diesel?\") che ha acquisito i diritti di propriet\u00e0 intellettuale in \"Attitude\" nell'aprile 2008. Divenne poi di propriet\u00e0 \u00e8 di Attitude Media Ltd."}
{"id": "4351430", "revid": "1504506", "url": "https://it.wikipedia.org/wiki?curid=4351430", "title": "Diffusivit\u00e0 barica", "text": ""}
{"id": "4351440", "revid": "72396", "url": "https://it.wikipedia.org/wiki?curid=4351440", "title": "Cantori della Stella", "text": "Quella dei cantori della Stella o ragazzi della Stella \u00e8 una tradizione natalizia diffusa in vari Paesi. L'usanza, derivata dai drammi medievali sui Re Magi e che ha avuto origine nel XIV secolo per poi diffondersi a partire dal XVI secolo, vede alcuni ragazzi girare di casa in casa solitamente vestiti da Re Magi e con una Stella di Betlemme sulle spalle, interpretando canti natalizi.\nLa tradizione si riscontra in Alaska, Austria, Finlandia, Germania, Inghilterra, Italia, Lituania, Messico, Norvegia, Polonia, Russia, Spagna, Svezia, Svizzera, ecc.\nNel periodo natalizio e specialmente nel giorno dell\u2019Epifania in molte regioni \u00e8 usanza che i cantori della stella (spesso bambini della prima comunione o chierichetti) portino la benedizione ad ogni casa effettuando un'iscrizione col gesso sulla porta, compiendo cos\u00ec la benedizione del gesso e della casa. \nStoria.\nLa tradizione nacque probabilmente tra gruppi di scolari nel corso del XIV secolo.\nLe prime notizie sull'imitazione del corteo dei Magi sono fornite da una leggenda tramandata dal monaco Giovanni di Hildesheim.\nNel 1522 si hanno notizie sulla proibizione dell'usanza ad Innsbruck.\nLa tradizione si mantenne fino al XIX secolo, ma torn\u00f2 in auge negli anni cinquanta del XX secolo come forma di beneficenza sostenuta dal Vaticano per finanziare progetti in Paesi bisognosi."}
{"id": "4351447", "revid": "736476", "url": "https://it.wikipedia.org/wiki?curid=4351447", "title": "Ragazzi della Stella", "text": ""}
{"id": "4351462", "revid": "574302", "url": "https://it.wikipedia.org/wiki?curid=4351462", "title": "Brandon Tyler Russell", "text": "Biografia.\nBrandon \u00e8 nato a Lake Forest, Illinois.\nHa espresso un interesse per la recitazione all'et\u00e0 di 3 anni. Cominci\u00f2 a ripetere scene da film e dire a sua mamma che avrebbe voluto apparire in Televisione.\nAll'et\u00e0 di 4 anni, la madre ha ottenuto il suo primo agente a Chicago. Egli cominci\u00f2 subito a interpretare spot pubblicitari e a unirsi SAG nel 2001 (all'et\u00e0 di 5 anni). Ha continuato a interpretare spot a Chicago, ma ha deciso, alla fine di andare avanti e avere pi\u00f9 opportunit\u00e0, aveva bisogno quindi di trasferirsi. Il suo ruolo pi\u00f9 importante fino ad oggi \u00e8 stato il suo primo ruolo da protagonista in un lungometraggio, \"Il mio amico Smitty\", che \u00e8 stato pubblicato negli Stati Uniti nel mese di aprile 2012. Brandon interpreta il ruolo principale di Ben Barrett e ha lavorato a fianco di: Peter Fonda, Mira Sorvino, Louis Gossett Jr. , Lolita Davidovich, Jason London, e BooBoo Stewart."}
{"id": "4351469", "revid": "120847535", "url": "https://it.wikipedia.org/wiki?curid=4351469", "title": "Vittorio Missoni", "text": "Figlio dello stilista Ottavio e di Rosita Jelmini, nel 1996 acquis\u00ec la guida della societ\u00e0 Missoni lasciata dai genitori ai tre figli.\nIl 4 gennaio 2013 un piccolo aeroplano privato, un vecchio Britten-Norman Islander YV-2615 scomparve nelle acque antistanti le coste del Venezuela con a bordo Vittorio, la moglie Maurizia Castiglioni, due amici della coppia, Elda Scalvenzi e il marito Guido Foresti, e il pilota venezuelano.\nIl 17 ottobre 2013 il relitto dell'aereo fu trovato nelle acque dell'arcipelago di Los Roques, poco distante da dove era partito, con a bordo i resti di tutti i dispersi."}
{"id": "4351470", "revid": "115043510", "url": "https://it.wikipedia.org/wiki?curid=4351470", "title": "Exclusives", "text": "Exclusives \u00e8 la prima raccolta del rapper italiano Rancore, pubblicata in free download sul \"Nill Forum\" il 22 novembre 2011.\nIl disco.\nContiene cinque tracce pi\u00f9 una traccia fantasma. Come featuring troviamo diversi membri della TDC21 (Mr Cioni, Maut, Pordinero &amp; Pinto), LowLow dell'NSP, Tony Sky, Cane Secco dell'Xtreme Team e gli Apachekipe. La sopracitata Ghost Track \u00e8 l'ultima traccia realizzata da \"RINquore\", alter ego di Rancore. Nella raccolta sono presenti come extra l'intera discografia di Rancore (fino al giorno dell'uscita del progetto) e la sua biografia."}
{"id": "4351475", "revid": "110771481", "url": "https://it.wikipedia.org/wiki?curid=4351475", "title": "Guerre pubiche", "text": "Guerre pubiche (originale inglese \"Pubic Wars\") \u00e8 un gioco di parole sulle guerre puniche, coniato dal direttore di \"Playboy\" Hugh Hefner, per riferirsi alla rivalit\u00e0 tra la propria rivista erotica e \"Penthouse\" durante gli anni sessanta e settanta. Ogni rivista tent\u00f2 di superare la rivale nel contenuto, con immagini sempre pi\u00f9 \"senza veli\" ma mai esagerando nella crudezza.. Negli Stati Uniti del ventennio 1950-1970 si era diffusa l'opinione che le fotografie di nudo non erano considerate pornografiche eccetto quando si rivelavano peli pubici o, \"peggio ancora\", genitali. La fotografia \"permessa\" spesso si avvicinava a questa demarcazione, senza tuttavia superarla. Di conseguenza la presenza di peli pubici era di fatto proibita nelle riviste pornografiche statunitensi.\nStoria.\n\"Penthouse\" ebbe origine nel 1965 in Inghilterra e venne inizialmente distribuito solo in Europa. Nel settembre del 1969 venne lanciata la diffusione della rivista negli Stati Uniti, instaurando subito una rivalit\u00e0 con \"Playboy\". Tuttavia, siccome la presenza della nudit\u00e0 nelle riviste era molto pi\u00f9 tollerata in Europa rispetto all'America, quando \"Penthouse\" venne diffuso negli USA gi\u00e0 pubblicava le parti intime dei soggetti. Lo stesso direttore della rivista Bob Guccione disse che \"abbiamo iniziato a pubblicare i peli pubici e ci\u00f2 \u00e8 stato un grande passo in avanti\".\nPer mantenere la sua fetta di mercato \"Playboy\" si adatt\u00f2, rischiando denunce per oscenit\u00e0 e lanciando di conseguenza le \"Guerre pubiche\". \"Playboy\" inizi\u00f2 a mostrare accenni di peli pubici circa nove mesi dopo \"Penthouse\" (giugno 1970). Con il crescere della competizione tra le due riviste, le fotografie pubblicate divennero sempre pi\u00f9 esplicite. \"Playboy\", in ogni caso, aveva gi\u00e0 pubblicato prima dell'arrivo di \"Penthouse\" negli States una fotografia nella quale si potevano intravedere i peli pubici, pi\u00f9 precisamente nello speciale dedicato a Melodye Prentiss, \"Miss Luglio\" del 1968, circa 15 anni dall'esordio della rivista. Nel caso delle Playmate, invece, l'area pubica venne quasi sempre celata da un velo, una gamba o un oggetto. La prima Playmate a rivelare il primo corpo nudo frontalmente fu Marilyn Cole che nel 1972 era stata nominata \"Miss Gennaio\". Quando \"Hustler\" apparve sul mercato fin dal suo esordio nel 1974, super\u00f2 sia \"Playboy\" che \"Penthouse\" nell'essere espliciti, mostrando diverse fotografie di organi genitali femminili.\nIn seguito, le due riviste scelsero differenti target per i loro contenuti. \"Playboy\" opt\u00f2 per divenire un'alternativa meno esplicita, \"da sfogliare per gli articoli\". \"Penthouse\" al contrario si indirizz\u00f2 verso immagini pi\u00f9 \"hard\". Dalla nuova gestione installatasi nel 2004, anche \"Penthouse\" inizi\u00f2 finalmente a cambiare ed a divenire anch'essa una rivista pi\u00f9 moderata."}
{"id": "4351478", "revid": "729019", "url": "https://it.wikipedia.org/wiki?curid=4351478", "title": "Australian Open 1990 - Doppio femminile", "text": "Jana Novotn\u00e1 e Helena Sukov\u00e1 hanno battuto in finale Patty Fendick e Mary Joe Fern\u00e1ndez 7-65, 7-66."}
{"id": "4351482", "revid": "1573940", "url": "https://it.wikipedia.org/wiki?curid=4351482", "title": "Abbazia di San Felice (Giano dell'Umbria)", "text": "L'abbazia di San Felice \u00e8 un edificio religioso all'interno del comune di Giano dell'Umbria. Attualmente \u00e8 affidata ai sacerdoti della congregazione dei Missionari del Preziosissimo Sangue.\nStoria.\nL'abbazia \u00e8 situata in posizione isolata e dominante, a poca distanza dal borgo di Giano dell'Umbria. Di origini incerte, secondo lo storico folignate Ludovico Jacobilli l'istituzione del complesso \u00e8 databile al 950, con lo stanziamento di una comunit\u00e0 monastica benedettina, mentre la costruzione della chiesa e dell'annesso monastero risale agli inizi del XII secolo, sopra un preesistente oratorio del IV secolo, sorto a difesa delle spoglie di San Felice vescovo di \"Vicus ad Martis\" e martire sotto Diocleziano e Massimiano (304 d.C.).\nNel 1373 papa Gregorio XI pose l'Abbazia di San Felice sotto la giurisdizione dell'Abbazia di Santa Croce di Sassovivo, seguendone le sorti e la decadenza avvenuta nel corso del XV secolo. Nel 1450 papa Niccol\u00f2 V affid\u00f2 la cura del complesso abbaziale alla Congregazione perugina degli Eremitani di Sant'Agostino, i quali presero formale possesso di San Felice nel 1496. Durante quegli anni il complesso, che versava in stato di degrado, fu sottoposto ad interventi di restauro che, a partire dal 1452, durarono quasi trent'anni. Nel 1798 gli Agostiniani, a causa della loro condotta, furono allontanati dall'abbazia e i beni di questa furono confiscati e devoluti al Comune di Spoleto. Dal 1803 al 1810 la struttura fu retta dai Passionisti.\nNel 1814 il sacerdote romano Gaspare del Bufalo, che insieme ad altri sacerdoti intendeva fondare una congregazione, ritenne che quel luogo fosse il pi\u00f9 adatto per portare a compimento il suo progetto. Cosicch\u00e9 nel 1815, grazie all'appoggio di papa Pio VII e con l'aiuto della popolazione di Giano dell'Umbria, il missionario si stabil\u00ec nei locali del convento e il 15 agosto dello stesso anno nacque, con una solenne cerimonia, la congregazione dei Missionari del Preziosissimo Sangue.\nNel 1860, a seguito della soppressione delle corporazioni religiose, il complesso di San Felice fu abbandonato dai Missionari bufalini, che vi fecero rientro solamente nel 1937. Da allora l'abbazia \u00e8 custodita dai sacerdoti di San Gaspare, che oggi ne hanno fatto un centro di accoglienza e spiritualit\u00e0.\nDescrizione.\nL'impianto architettonico \u00e8 comune alle basiliche coeve della zona di Spoleto, ossia pianta a tre navate absidate, presbiterio rialzato con cripta sottostante e finestra trifora sulla facciata. L'aspetto attuale della chiesa \u00e8 il risultato di restauri realizzati negli anni Cinquanta del Novecento: la facciata si presenta a capanna con una trifora al centro, portale d'accesso strombato con archi a tutto sesto e architrave in travertino decorato con foglie.\nL'interno \u00e8 diviso in tre navate: la navata centrale coperta da volta a botte, le navate laterali coperte da volte a crociera. Il presbiterio e le tre absidi con catino circolare sono separati dal resto della chiesa da una ripida scalinata in travertino.\nLa cripta (costruita sotto il presbiterio) \u00e8 divisa in tre navate e conserva l'arca con le reliquie di San Felice.\nIl chiostro, facente parte delle costruzioni abbaziali del complesso (che si sviluppano a destra della chiesa con forma a \"L\"), \u00e8 a pianta rettangolare ed \u00e8 formato da pilastri di mattoni; si compone di due loggiati sovrapposti e contiene all'interno del rettangolo una cisterna per la raccolta delle acque piovane."}
{"id": "4351484", "revid": "624807", "url": "https://it.wikipedia.org/wiki?curid=4351484", "title": "Rise to Fall", "text": "I Rise to Fall sono un gruppo musicale melodic death metal spagnolo della Biscaglia. Il gruppo si \u00e8 formato nel 2006."}
{"id": "4351485", "revid": "1946488", "url": "https://it.wikipedia.org/wiki?curid=4351485", "title": "Ituzaing\u00f3 (Buenos Aires)", "text": "Ituzaing\u00f3 \u00e8 una citt\u00e0 dell'Argentina, capoluogo dell'omonimo \"partido\" nella provincia di Buenos Aires.\nGeografia.\nItuzaing\u00f3 nella sezione occidentale dell'area metropolitana bonaerense, a 33 km ad ovest della capitale Buenos Aires.\nStoria.\nLa nascita della citt\u00e0 \u00e8 strettamente legata all'arrivo in zona della ferrovia dell'Ovest di Buenos Aires nel 1872. Il 18 dicembre di quello stesso anno fu ultimata una stazione, chiamata \"Santa Rosa\", in una zona disabitata attraversata dall'avenida Rivadavia. Il 4 gennaio 1873 la fermata fu aperta al traffico e ufficialmente inaugurata un anno dopo. La stazione fu ribattezzata \"Ituzaing\u00f3\" in omaggio all'omonima battaglia svoltasi il 20 febbraio 1827 durante la guerra argentino-brasiliana e nella quale le truppe di Buenos Aires riportarono un'importante vittoria.\nIl giorno stesso dell'inaugurazione della fermata i terreni circostanti l'edificio furono suddivisi in lotti, dando cos\u00ec il via all'urbanizzazione della zona.\nSport.\nLa principale societ\u00e0 sportiva della citt\u00e0 \u00e8 il Club Atl\u00e9tico Ituzaing\u00f3."}
{"id": "4351492", "revid": "339392", "url": "https://it.wikipedia.org/wiki?curid=4351492", "title": "K-League", "text": ""}
{"id": "4351495", "revid": "155634", "url": "https://it.wikipedia.org/wiki?curid=4351495", "title": "Australian Open 1976 - Doppio femminile", "text": "Evonne Goolagong e Helen Cawley hanno battuto in finale Lesley Bowrey e Ren\u00e1ta Tomanov\u00e1 8-1."}
{"id": "4351496", "revid": "123326218", "url": "https://it.wikipedia.org/wiki?curid=4351496", "title": "Borgolombardo", "text": "Borgolombardo (\"Borgh Lombard\" in milanese) \u00e8 un quartiere della citt\u00e0 italiana di San Giuliano Milanese, sito fra la Via Emilia e la ferrovia.\nNei primi anni sessanta ospit\u00f2 la sede della Divisione elettronica della Olivetti ove si producevano gli elaboratori elettronici \"mainframe\" della serie Elea 9003."}
{"id": "4351498", "revid": "155634", "url": "https://it.wikipedia.org/wiki?curid=4351498", "title": "Australian Open 1975 - Doppio femminile", "text": "Evonne Goolagong e Peggy Michel hanno battuto in finale Margaret Court e Ol'ga Morozova 7-6, 7-6."}
{"id": "4351502", "revid": "155634", "url": "https://it.wikipedia.org/wiki?curid=4351502", "title": "Australian Open 1974 - Doppio femminile", "text": "Evonne Goolagong e Peggy Michel hanno battuto in finale Kerry Harris e Kerry Reid 7-5, 6-3."}
{"id": "4351503", "revid": "155634", "url": "https://it.wikipedia.org/wiki?curid=4351503", "title": "Australian Open 1973 - Doppio femminile", "text": "Margaret Court e Virginia Wade hanno battuto in finale Kerry Harris e Kerry Reid 6-4, 6-4."}
{"id": "4351504", "revid": "15756", "url": "https://it.wikipedia.org/wiki?curid=4351504", "title": "Antideutone", "text": "L'antideutone \u00e8 un nucleo di antimateria formato da un antiprotone e un antineutrone ed ha massa (mD) pari a /c2\nScoperta.\nL'antideutone fu osservato per la prima volta nel 1965. L'osservazione venne fatta contemporaneamente da due gruppi di scienziati. Il primo gruppo, guidato da Antonino Zichichi, usando l'acceleratore Proton Synchrotron al CERN, il secondo gruppo, guidato da Leon Lederman, usando l'acceleratore Alternating Gradient Synchrotron (AGS) al Brookhaven National Laboratory. Il gruppo del CERN ha osservato l'antideutone facendo incidere il fascio di protoni del Proton Synchrotron contro un bersaglio di berillio.\nRicerca nei raggi cosmici.\nLa misura della quantit\u00e0 di antimateria nei raggi cosmici \u00e8 particolarmente interessante perch\u00e9 potrebbe fornire indicazioni su nuovi fenomeni fisici e sulla materia oscura. Alcuni esperimenti, fra cui l'Alpha Magnetic Spectrometer, cercano eccessi di antimateria nello spazio, cio\u00e8 misurano la piccola frazione di antimateria presente nei raggi cosmici. Un eccesso di antimateria potrebbe infatti essere dovuto all'annichilazione fra particelle di materia oscura. Principalmente, per cercare gli antideutoni, si cercano antiprotoni nei raggi cosmici. Rappresentano il \"fondo\" per la ricerca degli antideutoni.\nPossono esistere pi\u00f9 processi di produzione per gli antideutoni. Il processo dominante, in assenza di produzione da materia oscura, \u00e8:\nformula_1 \ndove \"p\" \u00e8 un protone facente parte dei raggi cosmici, \"N\" \u00e8 un nucleone del mezzo interstellare e formula_2 \u00e8 un antideutone. Un altro tipo di produzione possibile \u00e8:\nformula_3\ndove formula_4 \u00e8 un protone dei raggi cosmici, formula_5 un antiprotone del mezzo interstellare e formula_2 \u00e8 l'antideutone. Processi meno rilevanti possono essere:\nformula_7\nin cui formula_5 \u00e8 un antiprotone dei raggi cosmici che urta contro un atomo di elio del mezzo interstellare. Similmente, questi processi possono produrre anche antiparticelle pi\u00f9 pesanti, come ad esempio l'antielio. Inoltre, una volta prodotti, gli antinuclei cosmici possono essere accelerati dalle onde di shock delle supernove, cos\u00ec come vengono accelerati i raggi cosmici . \nIn queste reazioni otteniamo l'antideutone solo se il protone ha una quantit\u00e0 di moto maggiore di 17 GeV/c rispetto alla particella del mezzo interstellare, in un sistema di riferimento in cui \u00e8 ferma.\nAnche in un caso in cui due nucleoni o antinucleoni abbiano un'energia cinetica minore all'energia del loro legame, possono generare deutoni o antideutoni. Questo si pu\u00f2 esprimere con la relazione:\nformula_9\ndove formula_10 \u00e8 l'energia cinetica dei due nucleoni e 2.224 MeV \u00e8 l'energia di legame del deuterio.\nPresenza nei raggi cosmici.\nSeppur non se ne sia mai rilevata la presenza di antideutoni nei raggi cosmici, a livello teorico si suppone che ve ne possa essere una componente, seppur piccola. Questa potrebbe derivare dalle interazioni dei raggi cosmici con le particelle del mezzo interstellare o dalle interazioni interne della materia oscura."}
{"id": "4351507", "revid": "155634", "url": "https://it.wikipedia.org/wiki?curid=4351507", "title": "Australian Open 1970 - Doppio femminile", "text": "Margaret Court e Judy Dalton hanno battuto in finale Karen Krantzcke e Kerry Reid 6-1, 6-3."}
{"id": "4351515", "revid": "155634", "url": "https://it.wikipedia.org/wiki?curid=4351515", "title": "Australian Championships 1968 - Doppio femminile", "text": "Karen Krantzcke e Kerry Reid hanno battuto in finale Judy Dalton e Lesley Bowrey 6-4, 3-6, 6-2."}
{"id": "4351517", "revid": "767487", "url": "https://it.wikipedia.org/wiki?curid=4351517", "title": "Ituzaing\u00f3", "text": ""}
{"id": "4351518", "revid": "547034", "url": "https://it.wikipedia.org/wiki?curid=4351518", "title": "Patrick Baur", "text": "Carriera.\nOttenne il suo best ranking in singolare il 22 aprile 1991 con la 74\u00aa posizione, mentre nel doppio divenne il 1\u00ba maggio 1989, il 64\u00ba del ranking ATP.\nNel 1991 raggiunse la vittoria finale in due tornei del circuito ATP; la prima fu ottenuta al Chevrolet Classic superando in due set il brasiliano Fernando Roese mentre la seconda al Seoul Open sullo statunitense Jeff Tarango con il risultato di 6-4, 1-6, 7-65.\nDue sono le vittorie ottenute anche in doppio, su quattro finali disputate e sempre contro coppie svedesi. In particolare nel 1988 vinse lo Swedish Open in coppia con il connazionale Udo Riglewski e l'anno successivo vinse il Tel Aviv Open in coppia con il britannico Jeremy Bates."}
{"id": "4351521", "revid": "729019", "url": "https://it.wikipedia.org/wiki?curid=4351521", "title": "Open di Francia 2003 - Doppio femminile", "text": "Kim Clijsters e Ai Sugiyama hanno battuto in finale Virginia Ruano Pascual e Paola Su\u00e1rez 65-7, 6-2, 9-7."}
{"id": "4351529", "revid": "121804849", "url": "https://it.wikipedia.org/wiki?curid=4351529", "title": "James Reston", "text": "Biografia.\nPer molti anni lavor\u00f2 per il The New York Times.\nIl 24 dicembre 1935 spos\u00f2 Sarah Jane Fulton, avendo tre figli: James, Thomas e Richard.\nI suoi libri pi\u00f9 famosi furono \"Prelude to Victory\" (1942), \"The Artillery of the Press\" (1967), \"Sketches in the Sand\" (1967) e \"Deadline\" (1991)."}
{"id": "4351542", "revid": "729019", "url": "https://it.wikipedia.org/wiki?curid=4351542", "title": "Ulrico III di Neuch\u00e2tel", "text": "Biografia.\nUlrico III di Neuch\u00e2tel era figlio secondogenito di Ulrico II di Neuch\u00e2tel e di sua moglie, Berta di Granges. Egli fu co-reggente e poi titolare unico della Contea di Neuch\u00e2tel, conte di Fenis, d'Aarberg e di Strassberg, signore d'Arconciel-Illens e di Valangin.\nDopo la morte di suo padre, Ulrico III divenne co-reggente di Neuch\u00e2tel assieme al fratello Rodolfo II dal 1191 al 1196 e poi rimase in coreggenza con suo nipote Bertoldo I, figlio di Rodolfo II, dal 1196 sino al 1218 quando divenne l'unico conte reggente sino alla propria morte.\nNel 1170, l'imperatore Federico Barbarossa gli concesse il giudicato di Biel, carica che diventer\u00e0 poi ereditaria per la sua casata. Il baliato di Biel comprendeva, oltre alla cittadina, anche la Val-de-Saint-Imier e la montagna di Diesse. Nel 1180 Ulrico III ricevette l'investitura di parecchi feudi nell'area tedesca da parte del vescovo di Losanna. Prese parte alla terza crociata dalla quale fece ritorno nel 1190. Nel 1198 Ruggero di Vico-Pisano, Vescovo di Losanna, concesse a Ulrico III il diritto di \"battere moneta\", diritto che i conti di Neuch\u00e2tel manterranno sino al 1225. Nel 1218, scambi\u00f2 le signorie che possedeva sulla Sa\u00f4ne con quelle della Val-de-Travers che riusc\u00ec ad erigere a baron\u00ece.\nNel 1218, alla morte di Bertoldo V di Z\u00e4hringen, allora reggente di Borgogna, tutti i feudatari dell'ex duca passarono di diritto al Sacro Romano Impero e pertanto, al fine di mantenere la propria indipendenza, Ulrico III rimasto ormai solo alla reggenza dei propri domini, predispose il necessario per far s\u00ec che anche l'imperatore gli confermasse la contea di Neuch\u00e2tel.\nMatrimonio e figli.\nUlrico III spos\u00f2 Gertrude e nel 1202, alla morte della prima moglie, si rispos\u00f2 con Yolande d'Urach. Da quest'ultima ebbe"}
{"id": "4351543", "revid": "404449", "url": "https://it.wikipedia.org/wiki?curid=4351543", "title": "Capolinea (Rancore &amp; DJ Myke)", "text": "Capolinea \u00e8 un brano musicale di Rancore e DJ Myke, contenuto nell'album \"Silenzio\".\nDel brano \u00e8 stato realizzato un video musicale uscito il 15 ottobre 2012 su YouTube.\nLa canzone.\nLa canzone narra le storie di diversi ragazzi le quali sono collegate fra la prima e la seconda strofa. La base \u00e8 costituita principalmente da una chitarra acustica e, nel ritornello, da un arpeggio di sintetizzatore.\nIl video.\nIl video \u00e8 stato diretto da \"soundofcigarette\" (Thomas Derton &amp; Luca Sorgato). Le riprese sono state effettuate principalmente in una stanza e su un autobus."}
{"id": "4351546", "revid": "33689", "url": "https://it.wikipedia.org/wiki?curid=4351546", "title": "Elenco degli orti botanici in Italia", "text": ""}
{"id": "4351557", "revid": "1543377", "url": "https://it.wikipedia.org/wiki?curid=4351557", "title": "Variabile U Geminorum", "text": "Una variabile U Geminorum \u00e8 un sottotipo di nova nana. Si tratta cio\u00e8 di sistemi binari formati da una nana bianca che riceve materiale da una compagna stretta e la cui variabilit\u00e0 dipende dall'instabilit\u00e0 del disco di accrescimento che si forma intorno alla nana bianca. Le variabili U Geminorum presentano esplosioni tali da innalzare la loro luminosit\u00e0 di 2 - 6 magnitudini in un arco di tempo di uno o due giorni. Nei giorni seguenti il sistema ritorna alla sua luminosit\u00e0 iniziale. Vengono chiamate anche \"variabili SS Cygni\" a partire dal loro prototipo alternativo, SS Cygni, la prima ad essere scoperta, che esibisce periodicamente gli eventi pi\u00f9 brillanti di questo sottotipo di variabili.&lt;br&gt;\nL'intervallo tra un'esplosione e un'altra va da 10 giorni a diversi anni e non c'\u00e8 periodicit\u00e0; ad esempio, in SS Cygni le esplosioni avvengono in periodi che variano dai 30 ai 70 giorni e le esplosioni pi\u00f9 potenti sono normalmente seguite da intervalli di quiescenza pi\u00f9 lunghi. \nNormalmente le SS Cygni esibiscono due distinti tipi di esplosioni: quelle pi\u00f9 energetiche e quelle meno energetiche. Inoltre i sistemi pi\u00f9 brillanti di questa classe mostrano delle oscillazioni quasi periodiche durante le esplosioni, di breve durata (30 secondi) e transitori. Oltre a queste rapide variazioni, esistono variazioni a lungo termine associate ai cicli magnetici della componente non degenere. Il ciclo \u00e8 leggermente influenzato dal tasso di accrescimento del trasferimento di massa verso la nana bianca del sistema, e questo influenza a sua volta la luminosit\u00e0 del sistema al minimo, l'intervallo tra due esplosioni e il periodo orbitale.\nLa sigla per questo sottotipo di variabili \u00e8 UGSS e racchiude le cosiddette \"novae nane normali\"; i due altri sottogruppi di novae nane sono le variabili SU Ursae Majoris e le variabili Z Camelopardalis. \nOltre a U Geminorum e SS Cygni, altre rappresentanti di questo sottotipo sono RU Pegasi e KT Persei."}
{"id": "4351558", "revid": "154893", "url": "https://it.wikipedia.org/wiki?curid=4351558", "title": "Rachide lombare", "text": ""}
{"id": "4351559", "revid": "154893", "url": "https://it.wikipedia.org/wiki?curid=4351559", "title": "Rachide sacrale", "text": ""}
{"id": "4351572", "revid": "1305772", "url": "https://it.wikipedia.org/wiki?curid=4351572", "title": "Mister Terrific", "text": ""}
{"id": "4351576", "revid": "729019", "url": "https://it.wikipedia.org/wiki?curid=4351576", "title": "Bertoldo I di Neuch\u00e2tel", "text": "Fu coreggente con lo zio Ulrico III sino al 9 aprile 1218 quando decise di dividere le terre paterne con suo zio che divenne conte di Neuch\u00e2tel. Dalla morte di suo zio Ulrico III nel 1225, Bertoldo ottenne nuovamente la contea di Neuch\u00e2tel.\nBiografia.\nBertoldo I era figlio di Rodolfo II di Neuch\u00e2tel e di sua moglie Contessa. Trovandosi molto giovane alla morte del padre, egli venne lasciato sotto la tutela di suo zio Ulrico III di Neuch\u00e2tel, conte di Fenis, Aarberg e Nidau, che divenne contemporaneamente anche il suo mentore. \u00c8 sotto il suo tutorato, infatti, che nel 1214, viene approvato un accordo tra Ulrico III, Bertoldo I ed il vescovo di Losanna secondo il quale la contea avrebbe mantenuto la propria indipendenza da domini religiosi circostanti.\nAlla morte di suo zio Ulrico III, Bertoldo I si trov\u00f2 ad essere unico signore di Neuch\u00e2tel e dovette cedere parte dei propri territori alla linea di suo zio, comprendenti Fenis e la signoria di Valangin. Con questo atto di donazione avvenne la suddivisione tra i \"theutonica dominia\" della linea di Ulrico e quelle della \"gallica dominia\" di Bertoldo. Dal 1253 Bertoldo I avvi\u00f2 la fondazione della citt\u00e0 di Neureux o Nugerol, oggi scomparsa, che era posta tra Le Landeron e La Neuveville.\nDurante il regno di Bertoldo I abbiamo la descrizione per la prima volta di una societ\u00e0 costituita su tre stati, religiosi, borghesi e nobili; \u00e8 sempre Bertoldo I a dare concessione per l'istituzione di un \"maestro dei borghesi\" che abbia le facolt\u00e0 di magistrato e di un consiglio comunale con il potere di polizia e giustizia di prima istanza.\nMatrimonio e figli.\nBertoldo I spos\u00f2 Richensa, figlia di Ermanno II di Frobourg. Si rispos\u00f2 poi con Nicole. Dal primo matrimonio ebbe:"}
{"id": "4351581", "revid": "47767", "url": "https://it.wikipedia.org/wiki?curid=4351581", "title": "Dietmar", "text": ""}
{"id": "4351584", "revid": "729019", "url": "https://it.wikipedia.org/wiki?curid=4351584", "title": "All-Ireland Senior Hurling Championship 1919", "text": "L'All-Ireland Senior Football Championship 1919 fu l'edizione numero 33 del principale torneo di hurling irlandese. Cork batt\u00e9 Dublino in finale, ottenendo il settimo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove la vincitrice del torneo del Munster avrebbe sfidato Galway."}
{"id": "4351585", "revid": "1442080", "url": "https://it.wikipedia.org/wiki?curid=4351585", "title": "Gevrey-Chambertin Challenger 1990 - Doppio", "text": "Il doppio del torneo di tennis Gevre, facente parte dell'ATP Challenger Series, ha avuto come vincitori Il tabellone di doppio del Gevrey-Chambertin Challenger 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stato vinto da Mansour Bahrami e Rodolphe Gilbert. In finale hanno sconfitto la coppia formata da Jan Apell e Peter Nyborg con il punteggio di 7-5, 6-2."}
{"id": "4351588", "revid": "729019", "url": "https://it.wikipedia.org/wiki?curid=4351588", "title": "All-Ireland Senior Hurling Championship 1920", "text": "L'All-Ireland Senior Football Championship 1920 fu l'edizione numero 34 del principale torneo di hurling irlandese. Dublino batt\u00e9 in finale Cork, ottenendo il terzo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove la vincitrice del torneo del Leinster avrebbe sfidato Galway."}
{"id": "4351591", "revid": "729019", "url": "https://it.wikipedia.org/wiki?curid=4351591", "title": "All-Ireland Senior Hurling Championship 1921", "text": "L'All-Ireland Senior Football Championship 1921 fu l'edizione numero 35 del principale torneo di hurling irlandese. Limerick batt\u00e9 in finale Dublino, ottenendo il terzo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove la vincitrice del torneo del Munster avrebbe sfidato Galway."}
{"id": "4351592", "revid": "809148", "url": "https://it.wikipedia.org/wiki?curid=4351592", "title": "Temperatura negativa", "text": "Per temperatura negativa si definiscono valori negativi di temperatura termodinamica che descrivono sistemi con particolari caratteristiche, considerando la definizione della temperatura che la lega specificamente all'entropia e all'energia.\nAlcuni autori si dichiarano scettici sulla possibilit\u00e0 dell'esistenza di sistemi a temperatura negativa, in particolare contestando il presupposto della definizione di entropia secondo Boltzmann.\nRazionale.\nLa temperatura viene usualmente definita come una misura dello stato di agitazione delle entit\u00e0 particellari (atomi e molecole) che costituiscono un sistema. Pi\u00f9 specificamente, secondo la distribuzione di Boltzmann, la temperatura \u00e8 interpretata come il valore medio rappresentante l'energia di un sistema. Una definizione pi\u00f9 rigorosa \u00e8 data dalla relazione tra energia ed entropia, con il reciproco della temperatura termodinamica, ovvero la beta termodinamica, come quantit\u00e0 fondamentale. \nIpotizziamo sistemi in cui la classica distribuzione di Boltzmann sia impedita da particolari condizioni sperimentali, in particolare in cui i singoli componenti, grazie a un confinamento, possano assumere solo due livelli energetici e vengano reclutati progressivamente al livello energetico superiore dall'aumento di energia del sistema. A partire dallo stato fondamentale di minima energia ed entropia, si pu\u00f2 affermare in questo caso che l'entropia aumenta fino al momento in cui il numero di componenti \"energetici\" diventa uguale a quello a energia minima, condizione che rappresenta lo stato di massimo disordine del sistema stesso, con un valore di T\u00a0=\u00a0+\u221e\u00a0K secondo la definizione della temperatura citata. Da quel momento in poi l'ulteriore incremento di energia far\u00e0 s\u00ec che il numero di componenti a energia maggiore prevarr\u00e0 (inversione di popolazione) e l'entropia inizier\u00e0 a diminuire; quando tutti i componenti del sistema avranno assunto il valore di energia pi\u00f9 elevato si avr\u00e0 lo stato di massimo ordine, cio\u00e8 l'entropia ritorner\u00e0 al valore minimo possibile. Si realizzerebbe in tal modo la condizione di un rapporto inverso fra energia ed entropia, in cui, per definizione, la temperatura termodinamica assumerebbe valori negativi. \nDa quanto detto deriva che una temperatura negativa nella scala Kelvin esprimerebbe, paradossalmente, un calore pi\u00f9 elevato rispetto a una temperatura positiva. Se un sistema con temperatura termodinamica negativa entrasse in contatto con uno a temperatura positiva il calore fluirebbe dunque dal primo al secondo.\nEsperimenti.\nLa prima sperimentazione relativa a sistemi a temperatura negativa risale all'inizio degli anni cinquanta\nPi\u00f9 recentemente, nel 2013, ricercatori del Universit\u00e0 Ludwig Maximilian di Monaco hanno annunciato di aver creato, tramite laser, un sistema a temperatura negativa, affermando che ci\u00f2 potrebbe avere implicazioni in macchine con cicli di Carnot con un rendimento superiore al 100%.\nDel 2014 \u00e8 un esperimento eseguito alla Washington State University che ha raggiunto la temperatura di 100 miliardesimi di grado sotto gli 0 kelvin."}
{"id": "4351595", "revid": "729019", "url": "https://it.wikipedia.org/wiki?curid=4351595", "title": "All-Ireland Senior Hurling Championship 1922", "text": "L'All-Ireland Senior Football Championship 1922 fu l'edizione numero 36 del principale torneo di hurling irlandese. Kilkenny batt\u00e9 in finale Tipperary, ottenendo l'ottavo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove la vincitrice del torneo del Munster avrebbe sfidato Galway."}
{"id": "4351601", "revid": "287204", "url": "https://it.wikipedia.org/wiki?curid=4351601", "title": "Vuelta a Andaluc\u00eda 2010", "text": "La Vuelta a Andaluc\u00eda 2010, cinquantaseiesima edizione della corsa valevole come prova del circuito UCI Europe Tour 2010 categoria 2.1, si svolse in 5 tappe dal 21 al 25 febbraio 2010 per un percorso totale di 676,2\u00a0km, con partenza da Ja\u00e9n ed arrivo ad Antequera. Fu vinto dall'australiano Michael Rogers del Team HTC-Columbia, che si impose in 18 ore 12 minuti e 16 secondi, alla media di 37,14\u00a0km/h.\nPartenza a Ja\u00e9n con 90 ciclisti, 61 dei quali conclusero la competizione."}
{"id": "4351604", "revid": "729019", "url": "https://it.wikipedia.org/wiki?curid=4351604", "title": "All-Ireland Senior Hurling Championship 1923", "text": "L'All-Ireland Senior Football Championship 1923 fu l'edizione numero 37 del principale torneo di hurling irlandese. Galway batt\u00e9 in finale Limerick, ottenendo il primo titolo della sua storia.\nFormato.\nSi tennero solo i campionati provinciali di Ulster, Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4351606", "revid": "436907", "url": "https://it.wikipedia.org/wiki?curid=4351606", "title": "Discografia di Gigi D'Alessio", "text": "La discografia di Gigi D'Alessio, cantautore pop italiano, comprende 19 album in studio, 5 album dal vivo, 3 raccolte e 2 EP.\nAutore per altri artisti.\nA partire dal 1998, cantautore napoletano ha scritto 40 brani per altri artisti come Anna Tatangelo, Il Giardino dei Semplici, Sal Da Vinci, Gigi Finizio, Nino D'Angelo, Franco Ricciardi, Ida Rendano, Mauro Nardi, Gianluca Capozzi e Luca Napolitano. Ha collaborato con artisti come Mogol, Renato Zero, Pino Daniele, Vincenzo D'Agostino e Mario Biondi."}
{"id": "4351608", "revid": "767487", "url": "https://it.wikipedia.org/wiki?curid=4351608", "title": "Mai Stati Uniti", "text": "Mai Stati Uniti \u00e8 un film del 2013 diretto da Carlo Vanzina. \u00c8 il terzo film dei fratelli Vanzina girato negli Stati Uniti dopo \"Vacanze in America\" e \"Sognando la California\".\nTrama.\nIl film narra le storie di Antonio, un cameriere rovinato dalla passione per il gioco, Angela, una segretaria single divorata dall'ansia e dagli attacchi di panico, Nino, un ex meccanico, divorziato e senza pi\u00f9 lavoro, Carmen, una precaria votata unicamente allo shopping e all'apparenza, Michele, un giovanotto ingenuo cresciuto in uno zoo. I cinque vengono uniti da un notaio grazie all'eredit\u00e0 di un padre mai conosciuto e di cui nessuno di loro sospettava l'esistenza. Per incassare l'eredit\u00e0, devono portare le ceneri del padre negli USA e spargerle in un lago dell'Arizona.\nDopo mille peripezie riescono finalmente a spargere le ceneri, ma al ritorno in Italia scoprono che il notaio li ha truffati, intascandosi i nove milioni di euro a loro destinati. I cinque fratelli vanno quindi a Rio de Janeiro, dove suppongono sia scappato il truffatore, e si riprendono i soldi dopo una colluttazione.\nProduzione.\nIl regista Carlo Vanzina ha dichiarato di aver scelto gli Stati Uniti per andare via \u00ab\"dai tremori quotidiani, dalle fabbriche che chiudono, dalla classe politica in pezzi che per\u00f2 pensa alle elezioni, dallo spread che ci tiene in ostaggio. Avevo bisogno di una boccata di ossigeno, cos\u00ec con mio fratello Enrico abbiamo inventato una storia, l'abbiamo ambientata in spazi sconfinati e tra poco partiamo\"\u00bb.\nLe localit\u00e0 delle riprese sono state: Lago Powell, Monte Rushmore, Sud Dakota, Utah, Arizona, Colorado (Aspen e Denver), Nevada e Las Vegas. Altre scene sono state girate ad Aprilia nel \"Parco delle Star\" di Daniel Berquiny.\nDistribuzione.\nIl film \u00e8 stato distribuito in 350 sale cinematografiche italiane il 3 gennaio 2013. Il primo trailer \u00e8 stato trasmesso dalla 01 Distribution il 29 novembre 2012. Il DVD e il bluray sono stati messi in commercio il 19 giugno 2013.\nAl primo weekend di uscita \u00e8 stato il film pi\u00f9 visto in Italia, incassando 2.062.426 \u20ac. In totale ha guadagnato 5.500.637 \u20ac."}
{"id": "4351612", "revid": "729019", "url": "https://it.wikipedia.org/wiki?curid=4351612", "title": "All-Ireland Senior Hurling Championship 1924", "text": "L'All-Ireland Senior Football Championship 1924 fu l'edizione numero 38 del principale torneo di hurling irlandese. Dublino batt\u00e9 in finale Galway, ottenendo il quarto titolo della sua storia.\nFormato.\nSi tennero solo i campionati provinciali di Ulster, Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4351615", "revid": "54354", "url": "https://it.wikipedia.org/wiki?curid=4351615", "title": "Khaganato uiguro", "text": "Il Khaganato uiguro o Impero Uiguro (in mongolo: \u0423\u0439\u0433\u0443\u0440\u044b\u043d \u0445\u0430\u0430\u043d\u0442 \u0443\u043b\u0441, nome dell'epoca della dinastia Tang, in cinese tradizionale: \u56de\u7d07; in cinese semplificato: \u56de\u7ea5; in pinyin: Hu\u00edh\u00e9) fu un impero turco che esistette tra VIII e IX secolo d.C. in Asia.\nL'impero era organizzato come confederazione tribale sotto la nobilt\u00e0 degli Uiguri, a cui i cinesi si riferiscono come Jiu Xing (Nove clan), un calco del nome Toquz Oghuz. Con una superficie di 7 milioni di kmq nell'VIII secolo, fu il pi\u00f9 vasto impero del suo tempo.\nElenco di Khan uiguri.\nL'elenco seguente \u00e8 basato su \"L'impero uiguro della Mongolia\" di Denis Sinor (1997):"}
{"id": "4351617", "revid": "729019", "url": "https://it.wikipedia.org/wiki?curid=4351617", "title": "All-Ireland Senior Hurling Championship 1925", "text": "L'All-Ireland Senior Football Championship 1925 fu l'edizione numero 39 del principale torneo di hurling irlandese. Tipperary batt\u00e9 in finale Galway, ottenendo il decimo titolo della sua storia.\nFormato.\nSi tennero solo i campionati provinciali di Ulster, Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4351620", "revid": "110157", "url": "https://it.wikipedia.org/wiki?curid=4351620", "title": "Teo (nome)", "text": "Origine e diffusione.\n\u00c8 un ipocoristico di altri nomi che cominciano o finiscono per \"teo\"; generalmente si tratta di nomi di origine greca contenenti l'elemento \u03b8\u03b5\u03cc\u03c2 (\"theos\", \"dio\", quali Teodoro, Timoteo, Filoteo, Teofane, e via dicendo), oppure di nomi di origine germanica contenenti l'elemento \"\u00feeud\" (\"popolo\", come Teobaldo, Teodorico e Teodemaro), ma vi sono alcune eccezioni (come Matteo, di origine ebraica).\nOnomastico.\nL'onomastico si festeggia lo stesso giorno del nome di cui costituisce un'abbreviazione."}
{"id": "4351621", "revid": "486946", "url": "https://it.wikipedia.org/wiki?curid=4351621", "title": "Impero Uiguro", "text": ""}
{"id": "4351623", "revid": "486946", "url": "https://it.wikipedia.org/wiki?curid=4351623", "title": "Impero uiguro", "text": ""}
{"id": "4351624", "revid": "125184889", "url": "https://it.wikipedia.org/wiki?curid=4351624", "title": "Raf Luca", "text": "Biografia.\nIn diversi film ha potuto esibire le sue notevoli qualit\u00e0 di contorsionista, per via delle sue braccia molto lunghe. Una delle sue gag tipiche consisteva nell'afferrarsi la testa incrociando le braccia dietro il collo."}
{"id": "4351632", "revid": "1123126", "url": "https://it.wikipedia.org/wiki?curid=4351632", "title": "Condominio (disambigua)", "text": ""}
{"id": "4351638", "revid": "729019", "url": "https://it.wikipedia.org/wiki?curid=4351638", "title": "All-Ireland Senior Hurling Championship 1926", "text": "L'All-Ireland Senior Football Championship 1926 fu l'edizione numero 40 del principale torneo di hurling irlandese. Cork batt\u00e9 in finale Kilkenny, ottenendo il nono titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4351653", "revid": "1543377", "url": "https://it.wikipedia.org/wiki?curid=4351653", "title": "National Football League 2013 (Irlanda)", "text": "La National Football League 2013, inizier\u00e0 a febbraio 2013. Vi parteciperanno le rappresentative di 31 contee irlandesi (tutte tranne Kilkenny pi\u00f9 Londra. La squadra campione uscente \u00e8 Cork. Faranno parte della prima fascia, oltre a Cork, la finalista perdente dell'edizione precedente, oltrech\u00e9 finalista perdente all'All-Ireland Senior Football Championship 2012, Mayo, i campioni All-Ireland in carica di Donegal, pi\u00f9 Kerry, Tyrone, Dublino, Down e Kildare. La prima partita sar\u00e0 Donegal-Kildare e si terr\u00e0 a Croke Park, sede anche della finale, il 3 febbraio 2013.\nFormato.\nIl campionato si divide in quattro fasce di merito da otto squadre. Ogni squadra gioca una sola volta contro ognuna delle altre della propria division. In base ai risultati si stila la classifica, che prevede due punti per la vittoria, 1 per il pari, 0 per la sconfitta. Le prime due squadre delle division 2,3 e 4 sono promosse alla division superiore, nella NFL dell'anno seguente, e disputano una finale per stabilire la vincitrice della division. Le ultime due delle division 1,2 e 3 sono retrocesse di una division. Le prime 4 della division 1 si sfidano in semifinali e conseguente finale per stabilire la vincitrice dell'edizione.\nClassifiche e risultati.\nDivision 1.\nCroke Park ha ospitato i due match inaugurali della stagione: Kildare-Donegal alle 17:00 e Cork-Dublino alle 19:00. Durante la serata si \u00e8 tenuta una festa, con tanto di fuochi d'artificio, per celebrare il centenario dell'acquisizione, da parte della GAA dello stesso stadio.\nDivision 4.\nKilkenny ha abbandonato la competizione."}
{"id": "4351655", "revid": "35804", "url": "https://it.wikipedia.org/wiki?curid=4351655", "title": "Chlef (citt\u00e0)", "text": ""}
{"id": "4351659", "revid": "110790159", "url": "https://it.wikipedia.org/wiki?curid=4351659", "title": "John Augustus Roebling", "text": " \u00c8 noto per la progettazione di ponti sospesi e in particolare per il ponte di Brooklyn.\nBiografia.\nRoebling era il pi\u00f9 giovane di quattro figli e fu battezzato nella chiesa luterana Divi Blasii a M\u00fchlhausen. Da ragazzo suonava il clarinetto basso e il corno francese dimostrando subito un grande talento artistico verso disegni e dipinti. Suo padre possedeva un piccolo negozio di tabacchi, ma l'azienda non era sufficiente a fornire sostentamento per tutta la famiglia. Sua sorella Friederike Amalie spos\u00f2 Carl August Meissner, un povero mercante, e il suo fratello maggiore, Herman Christian Roebling decise di rilevare la rivendita di tabacchi.\nIn un primo momento Johann frequent\u00f2 il ginnasio a M\u00fchlhausen e notandone la sua intelligenza sin dalla giovane et\u00e0, la madre Friederike Dorothea Roebling decise di fargli studiare matematica e scienze a Erfurt con Ephraim Salomon Unger. Inizi\u00f2 a studiare a Erfurt quando aveva 15 anni e nel 1824 super\u00f2 l'esame di perito e fece ritorno a casa dove rimase per un anno. Nel 1824 si iscrisse, per due semestri, alla Bauakademie a Berlino, dove studi\u00f2 architettura e ingegneria con Martin Friedrich Rabe (1765-1856), costruzione di ponti e di fondazioni con Johann Friedrich Dietlein (1782-1837), idraulica con Johann Albert Eytelwein (1764 -1848) e lingue. Prese anche lezioni dal filosofo Hegel. In seguito svilupp\u00f2 un interesse per la filosofia naturale e molti anni pi\u00f9 tardi scrisse un trattato di 1000 pagine sui suoi concetti dell'universo.\nNel 1825 ottenne un lavoro dal governo a Arnsberg, in Westfalia, lavorando alla costruzione di strade militari per quattro anni. Durante questo realizz\u00f2 schizzi di ponti sospesi. Nel 1829 torn\u00f2 a casa per realizzare la sua tesi finale e prepararsi per l'esame di macchine. Per ragioni sconosciute, non sostenne mai l'esame.\nIl 22 maggio 1831, Roebling lasci\u00f2 la Prussia per gli Stati Uniti con il fratello Carl e Johann Adolphus Etzler, l'utopista tecnologico. L'indipendenza economica e l'avanzamento di carriera erano difficili per gli ingegneri nella societ\u00e0 prussiana. Questo stato di cose sfortunato era stato determinato dalle guerre napoleoniche, che durarono fino al 1815. In questo periodo della storia europea la Prussia ebbe una instabilit\u00e0 politica, con governi autoritari. Etzler aveva delle idee sulla creazione di un'utopia negli Stati Uniti, ma sorsero delle controversie, nel corso del viaggio, e il gruppo si divise. John e Carl acquistarono 1.582 acri (6.4\u00a0km\u00b2) di terra il 28 ottobre 1831, nella contea di Butler, in Pennsylvania, con l'intento di stabilire un insediamento tedesco, chiamato Saxonburg . La maggior parte degli altri coloni rimasero con Etzler. La casa di John Roebling, a Saxonburg, \u00e8 stata inserita nel Registro Nazionale dei luoghi storici nel 1976.\nJohn Roebling e suo fratello giunsero negli Stati Uniti in un momento delicato. La nazione era alla fine di una fase di un boom economico, che si concluse nel panico del 1837. Gli agricoltori ne vennero profondamente colpiti. I trasporti tra centri industriali orientali ed i mercati agricoli di frontiera erano diventati una questione di interesse nazionale e popolare. Molti progetti di trasporto erano in corso vicino alla posizione che aveva scelto per la sua colonia, ma invece di continuare una professione di ingegnere, intraprese l'attivit\u00e0 agricola. Dopo cinque anni spos\u00f2 Johanna Herting, figlia di un sarto.\nMa il lavoro nell'agricoltura non si rivel\u00f2 soddisfacente e la sua azienda attrasse pochi coloni. Nel 1837, dopo la morte del fratello e la nascita del suo primo figlio, torn\u00f2 alla sua iniziale vocazione per l'ingegneria.\nI suoi primi lavori di ingegneria negli Stati Uniti furono dedicati al miglioramento della navigazione fluviale e alla costruzione di canali navigabili. Trascorse poi tre anni al rilevamento per le linee ferroviarie in tutti i monti Allegheny, da Harrisburg a Pittsburgh, per conto dello stato della Pennsylvania. Nel 1840 scrisse al progettista di ponti sospesi, Carlo Ellet, Jr., offrendogli la sua collaborazione per la progettazione di un ponte nei pressi di Philadelphia.\nRoebling inizi\u00f2 a produrre funi metalliche a Saxonburg nel 1841. A quel tempo le chiatte di Philadelphia venivano trasportate sul monti Allegheny, con vagoni ferroviari, per essere varate nei corsi d'acqua al di l\u00e0 delle montagne, in modo che potessero raggiungere Pittsburgh. Il sistema ferroviario che scavalcava gli Allegheni, superando notevoli pendenze, era di propriet\u00e0 statale e faceva capo alla ferrovia \"Allegheny Portage\". I vagoni venivano trainati, su e gi\u00f9 per le pendenze, da lunghe corde di canapa, fino a 7\u00a0cm. di diametro. Le funi di canapa erano costose e dovevano essere sostituite frequentemente. Roebling si ricord\u00f2 di un articolo che aveva letto sulle funi metalliche. Poco dopo, inizi\u00f2 lo sviluppo di una fune metallica a sette refoli che costru\u00ec nella sua fattoria.\nNel 1844 Roebling vinse una gara d'appalto per sostituire un canale con pareti in legno con un acquedotto attraverso il fiume Allegheny. Il suo progetto prevedeva sette campate di 50 m. ciascuna costituita da un tronco di legno, per tenere l'acqua, supportato da un cavo continuo costituito da molti fili paralleli, avvolti strettamente insieme, su ciascun lato del tronco. Questo venne seguito, nel 1845, dalla costruzione di un ponte sospeso sopra il fiume Monongahela a Pittsburgh. Nel 1848 Roebling intraprese la costruzione di quattro acquedotti sospesi sul Delaware e Hudson Canal. Durante questo periodo si trasfer\u00ec a Trenton, New Jersey. Qui costru\u00ec un grande complesso industriale per la produzione di filo d'acciaio.\nIl suo progetto successivo, a partire dal 1851, fu un ponte della ferrovia che collega la New York Central Railroad alla Great Western Railway del Canada sul fiume Niagara, che avrebbe preso quattro anni per la sua realizzazione. Il ponte, con una luce libera di 251 m era sostenuto da quattro funi metalliche, del diametro di 25\u00a0cm, e aveva due livelli, uno per i veicoli e uno per il traffico ferroviario.\nMentre il ponte sul Niagara era in costruzione, Roebling intraprese la costruzione di un altro ponte ferroviario sospeso attraverso il fiume Kentucky che richiese una luce libera di 373 m. Le torri di ancoraggio, realizzate in pietra, erano pronte e il cavo gi\u00e0 fornito insieme al materiale per la sovrastruttura, quando l'azienda ferroviaria divenne insolvente. La costruzione del ponte fu interrotta, e poi il manufatto fu finito come ponte a travatura reticolare.\nNel 1859 Roebling complet\u00f2 un altro ponte sospeso a Pittsburgh. La sua lunghezza totale era di 314 m ed era costituito da due campate principali di 105 m ciascuna, e da due campate laterali di 52 metri.\nLa guerra civile americana port\u00f2 alla sospensione temporanea del lavoro di Roebling. Tuttavia, nel 1863, riprese l'attivit\u00e0 con la costruzione di un ponte sul fiume Ohio a Cincinnati che aveva iniziato nel 1856 e interrotta a causa del mancato finanziamento. Il ponte venne terminato nel 1867. Il \"Cincinnati-Covington Bridge\", poi ribattezzato \"John A. Roebling Suspension Bridge\", fu il pi\u00f9 lungo ponte sospeso al mondo al momento della sua inaugurazione.\nNel 1867 Roebling inizi\u00f2 a lavorare al progetto di quello che ora \u00e8 chiamato il ponte di Brooklyn, che attraversa l'East River a New York. Un giorno, nel 1869 mentre era in piedi sul bordo di un molo, lavorando per sistemare la posizione in cui sarebbe stato costruito il ponte, gli venne schiacciato un piede da un traghetto in arrivo. Gli vennero amputate le dita del piede ma egli rifiut\u00f2 un ulteriore trattamento medico e volle curare il piede con la \"terapia dell'acqua\" (colata continua di acqua sulla ferita). Le sue condizioni peggiorarono ed egli cedette al tetano 24 giorni dopo l'incidente.\nFamiglia.\nJohn Roebling e Johanna Herting ebbero nove figli:\nIl figlio Washington Roebling e la nuora Emily Warren Roebling continuarono il suo lavoro sul ponte di Brooklyn. Suo figlio Ferdinand ampli\u00f2 la sua attivit\u00e0 nel settore delle funi. Suo figlio Carlo Roebling progett\u00f2 un'enorme macchina per la fabbricazione delle funi, del peso di 80 tonnellate, e fond\u00f2 la citt\u00e0 di Roebling, New Jersey, dove venne costruita l'acciaieria \" John A. Roebling &amp; Figli\". Suo nipote Washington A. Roebling mor\u00ec nel naufragio del RMS Titanic."}
{"id": "4351660", "revid": "1543377", "url": "https://it.wikipedia.org/wiki?curid=4351660", "title": "Final Fantasy VII (videogioco 2005)", "text": "Final Fantasy VII (\u6700\u7ec8\u5e7b\u60f37 in cinese), chiamato anche Core Crisis (\u6838\u5fc3\u5371\u673a), \u00e8 un videogioco di ruolo alla giapponese sviluppato da ShenZhen Nanjing Technology come remake dell'omonimo titolo della Square. \u00c8 stato pubblicato solo in Cina e Taiwan, rispettivamente nel 2005 e 2006.\nModalit\u00e0 di gioco.\nIl gioco riprende molte meccaniche dal titolo PlayStation, tra cui una squadra di tre elementi e l'equipaggiamento di Materia per sbloccare le relative magie. Magie, armi, armature ed oggetti sono basati su quelli del gioco originale. Anche se sono stati omessi i personaggi opzionali e alcune missioni secondarie, la storia \u00e8 stata riprodotta nel dettaglio.\nIl gioco \u00e8 diviso in atti. Il primo si ambienta quasi interamente a Midgar, dove si passa la maggior parte del tempo a parlare con personaggi non giocanti per raccogliere informazioni, per poi attraversare differenti aree, tra cui grotte e piccole citt\u00e0. A partire dal secondo atto \u00e8 data la possibilit\u00e0 di libera esplorazione (nei limiti degli ostacoli naturali, naturalmente) tramite la world map, una versione ridimensionata di quella originale. \u00c8 possibile attraversare ostacoli come fiumi o montagne cavalcando un chocobo, anche se il suo utilizzo \u00e8 limitato.\nIl sistema di salvataggio \u00e8 accessibile dal menu in qualsiasi momento ed \u00e8 possibile salvare in ogni situazione, tranne che durante le battaglie.\nCombattimento.\nAttraversare la world map e i dungeon a piedi comporter\u00e0 degli incontri casuali con dei mostri. La schermata di battaglia mostra i nemici opposti ai personaggi, come in \"Final Fantasy III\"; la battaglia stessa riprende il sistema a turni di questo titolo. La battaglia termina quando tutti i nemici sono sconfitti, almeno un personaggio riesce a fuggire o tutti i personaggi sono sconfitti (quest'ultima causa anche la fine della partita e il ritorno alla schermata di titolo). La vittoria contro i nemici garantisce il guadagno di una somma di denaro (Gil) e, talvolta, di oggetti.\nLe prestazioni di ogni personaggio in battaglia sono dettate da vari parametri, come velocit\u00e0, forza e resistenza. Queste statistiche possono essere incrementate sia salendo di livello che equipaggiando Materia.\nEquipaggiamento e abilit\u00e0.\nQuando un personaggio si aggiunge al gruppo, comincer\u00e0 con una Materia gi\u00e0 equipaggiata, e nessuno ha la stessa di partenza. Oltre ai personaggi, anche le Materia ottengono esperienza e possono salire di livello, fino al 9. Come nei primi tre \"Final Fantasy\", le magie possono essere usate un numero limitato di volte; qui gli utilizzi aumentano con l'aumento di livello della Materia che abilita la magia e del personaggio che la equipaggia. Le Materia possono essere scambiate tra i personaggi, e quelle lasciate nell'inventario possono essere usate in battaglia in sostituzione di oggetti d'offesa, supporto o curativi.\nCome le Materia, anche le armi guadagnano esperienza e possono salire di livello. Possono essere usate un numero infinito di volte, ma non possono essere scambiate tra i personaggi. Ogni personaggio ha inoltre quattro diversi tipi di armatura che pu\u00f2 equipaggiare. Le armature non possono salire di livello, ma influenzano le statistiche e il loro incremento all'aumento di livello.\nGli oggetti pi\u00f9 comuni sono per ripristinare punti salute (HP), utilizzi delle magie (CP) o resuscitare un compagno morto. Possono essere trovati in forzieri nei dungeon oppure acquistati nei negozi.\nSviluppo.\nIl gioco \u00e8 stato pubblicato dalla societ\u00e0 cinese ShenZhen Nanjing Technology nel 2005. Nonostante la copertina e il manuale di gioco riportino il titolo \"Final Fantasy VII: Advent Children\", il gioco riporta semplicemente \"Final Fantasy VII\"; il gioco non contiene nessun elemento ispirato al film \"\". \u00c8 stato sviluppato per SUBOR Entertainment System, un clone del Nintendo Famicom, ma funziona perfettamente sia sulla console giapponese che su un NES con applicato l'adattatore Famicom.\nA causa delle limitate capacit\u00e0 del Famicom, il gioco \u00e8 completamente in due dimensioni. Per compensare, alcuni sprite sono frutto della combinazione di due sprite 16x24 invece dei classici 16x16, per ottenere una maggiore caratterizzazione e per riprodurre alcune armi come la Buster Sword di Cloud e la mitragliatrice di Barret.\nAccoglienza.\nIl gioco ha ricevuto generalmente critiche positive. \u00c8 stato acclamato per riprodurre l'intera storia originale, ma \u00e8 stato criticato per essere estremamente difficile, con scontri che richiedono molto tempo per essere terminati e una frequenza di incontri casuali troppo elevata; le limitate opzioni di cura e il lento tasso di crescita per le armi e Materia complica ulteriormente le cose. Un critico comment\u00f2: \u00abgiocato, ma barando\u00bb. Nonostante questi problemi, \u00e8 tutt'oggi presente un interesse per quanto riguarda il rilascio di una patch per tradurre il gioco in inglese. \"Final Fantasy VII\" ha inoltre ottenuto menzione su diversi importanti siti web deditati ai videogiochi, tra cui Gameworld Network e il giapponese Gpara.com.\nIl gioco ha ricevuto elogi da varie fonti. Il giornalista Derrick Sobodash ha affermato che, mentre il gioco non sarebbe stata un'esperienza del tutto nuova per coloro che hanno giocato l'originale \"Final Fantasy VII\", \u00abquesto titolo riesce a reggere il confronto con gli altri \"Final Fantasy\" per NES\u00bb, definendo poi lo sforzo per realizzare questo porting \u00absorprendentemente professionale\u00bb. Luke Plunkett per Kotaku.com ha commentato \u00abun risultato che non esito a etichettare titanico\u00bb, e poi \u00abun trionfo dello spirito umano\u00bb. Joel Johnson scrisse: \u00ab\u00e8 un atto di vera abilit\u00e0 e impegno da parte di un team sconosciuto di programmatori cinesi\u00bb."}
{"id": "4351662", "revid": "88740", "url": "https://it.wikipedia.org/wiki?curid=4351662", "title": "Dorotea (disambigua)", "text": ""}
{"id": "4351666", "revid": "287204", "url": "https://it.wikipedia.org/wiki?curid=4351666", "title": "Fuori di gusto", "text": "Fuori di gusto era un programma televisivo italiano di genere enogastronomico condotto da Vladimir Luxuria e Fede&amp;Tinto, trasmesso su LA7 dal 15 dicembre 2012 al 2013.\nIl programma.\nI conduttori viaggiano per l'Italia a bordo di un fuoristrada e narrano i loro weekend fatti di scoperte enogastronomiche italiane.\nIl programma \u00e8 scritto da Federico Quaranta (Fede) e Nicola Prudente (Tinto), gli stessi conduttori di Decanter su Radio2, con la collaborazione di Francesco Acampora e Alberto Consarino.\nProduttore esecutivo del road show \u00e8 Federica Morelli, mentre curatrice per La7 \u00e8 Elisabetta Arnaboldi."}
{"id": "4351667", "revid": "1543377", "url": "https://it.wikipedia.org/wiki?curid=4351667", "title": "Campionato mondiale di beach soccer 2013", "text": "La FIFA Beach Soccer World Cup 2013 \u00e8 stata la settima edizione del campionato mondiale di beach soccer. Si \u00e8 svolto a Papeete, Tahiti, dal 18 al 28 settembre 2013. La ha vinto il titolo per la seconda volta consecutiva.\nFase a gironi.\nSe due o pi\u00f9 squadre terminano il girone a pari punti, la classifica avulsa terr\u00e0 conto dei seguenti criteri:"}
{"id": "4351669", "revid": "729019", "url": "https://it.wikipedia.org/wiki?curid=4351669", "title": "Nina Poore", "text": "Biografia.\nInfanzia.\nEra la figlia del maggiore Robert Poore (1834-1918) e di sua moglie Juliana Benita Lowry-Corry (?-1926).\nMatrimonio.\nSpos\u00f2, il 4 dicembre 1901, Alfred Douglas-Hamilton, XIII duca di Hamilton, figlio del capitano Charles Henry Hamilton e di Elizabeth Anne Hill. Ebbero sette figli.\nUltimi anni e morte.\n\u00c8 stata la cofondatrice, nel 1903, della Animal Defence and Anti-Vivisection Society, con Lizzy Lind af Hageby, e nel 1912 \u00e8 diventata una dei fondatori della societ\u00e0 scozzese per la prevenzione della vivisezione.\nMor\u00ec il 12 gennaio 1951, all'et\u00e0 di 72 anni.\nDiscendenza.\nDal matrimonio tra Nina Poore e Alfred Douglas-Hamilton, XIII duca di Hamilton nacquero:"}
{"id": "4351671", "revid": "638792", "url": "https://it.wikipedia.org/wiki?curid=4351671", "title": "Toshir\u014d Odagiri", "text": ""}
{"id": "4351675", "revid": "132266", "url": "https://it.wikipedia.org/wiki?curid=4351675", "title": "Moschea Defterdar", "text": ""}
{"id": "4351676", "revid": "775372", "url": "https://it.wikipedia.org/wiki?curid=4351676", "title": "The Ghost Busters", "text": "The Ghost Busters \u00e8 una serie televisiva statunitense andata in onda nel 1975 e che ha ispirato la serie animata \"Ghostbusters\". Nonostante il nome sia simile, questa serie e il relativo universo narrativo non hanno nulla a che fare con il film \"Ghostbusters - Acchiappafantasmi\" e la derivata serie animata. Inizialmente la serie \u00e8 stata trasmessa in USA, dall'emittente NBC, tra il settembre e il dicembre 1975, mentre in Italia, \u00e8 stata trasmessa da Rete 4 dal 13 settembre 1987, in onda ogni domenica, e di conseguenza trasmessa anche sulle televisioni locali, nel corso degli anni novanta.\nTrama.\nJack Kong, Eddie Spencer e Grunt si presentano come gli \"Acchiappafantasmi\", maldestri investigatori paranormali. Kong (\"Tucker\") \u00e8 stato il leader del trio con Spencer (\"Storch\") come partner, e Grunt (\"Tracy\", un gorilla, interpretato da Bob Burns) come loro aiutante che ha anche guidato il loro trabiccolo a malapena funzionante. Il loro quartier generale era situato in un edificio per uffici in una citt\u00e0 non specificata (Il nome di Spencer sulla porta \u00e8 stato scritto male \"Spenser\", mentre nei titoli di testa il suo nome \u00e8 \"Spencer\"). L'ufficio si presentava fatiscente, con carta da parati scollata, con normali apparecchiature e un grande armadio su cui Grunt appendeva numerosi cappelli compreso il suo cappellino marchio di fabbrica. L'unico mezzo di comunicazione con i potenziali clienti come Acchiappafantasmi \u00e8 un telefono pubblico vicino alla porta di ingresso.\nGli episodi avevano sempre lo stesso sviluppo: presentazione dell'antagonista, assegnazione dell'incarico agli Acchiappafantasmi, indagini, inseguimento e conclusiva cattura del fantasma o mostro.\nFantasmi.\nLo spettacolo ha spesso fatto uso di personaggi spettrali provenienti dalla cultura popolare e letteraria, cos\u00ec come figure storiche reali, tra cui:\nEdizione italiana.\nA dare le voci di questi personaggi sono stati affidati a: Gianni Marzocchi \"Kong\" e a Massimo Giuliani \"Spencer\". Il doppiaggio italiano \u00e8 stato curato dalla CDC - Cooperativa Doppiatori Cinematografici mentre il direttore del doppiaggio \u00e8 stato affidato ad Alessandro Acerbo."}
{"id": "4351682", "revid": "47767", "url": "https://it.wikipedia.org/wiki?curid=4351682", "title": "Dorothea", "text": ""}
{"id": "4351689", "revid": "767487", "url": "https://it.wikipedia.org/wiki?curid=4351689", "title": "Il tesoro dello Yankee Zephyr", "text": "Il tesoro dello Yankee Zephyr (\"Race for the Yankee Zephyr\") \u00e8 un film del 1981, diretto da David Hemmings.\nTrama.\nNuova Zelanda, Gilbert Carson, un vecchio cacciatore, socio di Barney Whitaker, un giovane proprietario di un elicottero, scopre casualmente il relitto di un aereo, precipitato nel 1944 durante la seconda guerra mondiale sulle rive di un lago con a bordo un carico di lingotti d'oro ed altri oggetti di valore. Rientrato in citt\u00e0 mostra ad un antiquario una medaglietta per farla stimare, chiedendo anche alla figlia Sally di finanziare il recupero del \"tesoro\"; la notizia tuttavia si sparge ed un gruppo di uomini d'affari, guidati da Theo Brown, si mette sulle tracce dei tre."}
{"id": "4351691", "revid": "122072974", "url": "https://it.wikipedia.org/wiki?curid=4351691", "title": "Variabile SU Ursae Majoris", "text": "Una variabile SU Ursae Majoris (sigla: UGSU) \u00e8 un sottotipo di nova nana il cui prototipo \u00e8 SU Ursae Majoris. Si tratta di sistemi binari formati da una nana bianca che riceve materiale da una compagna stretta e la cui variabilit\u00e0 dipende dall'instabilit\u00e0 del disco di accrescimento che si forma intorno alla nana bianca. Questo tipo di stelle \u00e8 caratterizzato, oltre che da esplosioni normali tipiche delle pi\u00f9 comuni variabili U Geminorum, da esplosioni dette \"supermassimi\", pi\u00f9 rare e pi\u00f9 luminose di quelle che avvengono solitamente. Questi sistemi normalmente hanno periodi orbitali di 2 - 2,5 ore o anche meno. L'intervallo tra un supermassimo e un altro \u00e8 detto \"superciclo\". \nLe esplosioni normali sono simili a quelle delle comuni novae nane, anche se solitamente l'intervallo tra un'esplosione e un'altra \u00e8 pi\u00f9 breve, 16 giorni nel caso di SU Majoris stessa. I supermassimi invece sono un paio di magnitudini pi\u00f9 luminosi, durano pi\u00f9 a lungo, mediamente 20 giorni invece che una settimana, e avvengono meno di frequente, uno ogni 3-10 esplosioni normali, ossia circa una volta ogni 3-6 mesi. \nLe SU Ursae Majoris sono a suddivise in due ulteriori sottotipi: le variabili WZ Sagittae e le \"ER Ursae Majoris\" (o \"RZ Leo Minoris\"). Le prime sono SU Ursae Majoris caratterizzate da gigantesche esplosioni in un arco di tempo (superciclo) lungo, tipico delle novae ricorrenti, mentre, al contrario, le ER Ursae Majoris hanno supercicli piuttosto brevi, e passano la met\u00e0 del loro tempo con fenomeni esplosivi in atto. \nEsistono diverse teorie per spiegare i supermassimi anche se non esiste una spiegazione universalmente accettata. Una di queste viene chiamata in inglese \"thermal-tidal instability model\", e suppone che le esplosioni, sia quelle normali che super, dipendano da un'instabilit\u00e0 del disco di accrescimento, ma mentre una normale esplosione \u00e8 causata da un'instabilit\u00e0 termica del disco di accrescimento, in una super esplosione entra in gioco anche un'instabilit\u00e0 mareale del disco di accrescimento stesso."}
{"id": "4351699", "revid": "47767", "url": "https://it.wikipedia.org/wiki?curid=4351699", "title": "Dorota", "text": ""}
{"id": "4351700", "revid": "110157", "url": "https://it.wikipedia.org/wiki?curid=4351700", "title": "T-Systems", "text": "T-Systems \u00e8 una multinazionale tedesca di servizi IT e consulenza con sede a Francoforte. Fondata nell'ottobre del 2000, appartiene al gruppo Deutsche Telekom.\nA partire dal 2012, T-Systems \u00e8 la pi\u00f9 grande societ\u00e0 tedesca e una delle pi\u00f9 grandi societ\u00e0 europee di servizi IT, al servizio dei clienti come la WestLB, Old Mutual, di Daimler, Volkswagen, Royal Dutch Shell, Sanlam, Murray &amp; Roberts, BP, TUI AG, Philips, MAN SE, Airbus, E.ON. e British American Tobacco.\nLa societ\u00e0 opera in pi\u00f9 di 20 paesi e impiega circa 50.000 persone in tutto il mondo circa (2013), tra i quali circa 27.000 in Germania e 27.000 all'esterno.\nFiliali Italiane.\n\"T-Systems Italia\" era la pi\u00f9 grande filiale in Italia prima della cessione a Engineering.\nGestiva l'Information Technology e le Telecomunicazioni (ICT) di gruppi multinazionali ed istituzioni pubbliche. La sede legale e amministrativa era a Vicenza.\nNel 2009 la filiale italiana incontra un momento di crisi. Per mantenere l'occupazione dei circa 470 dipendenti \"\"viene avviato un contratto di Solidariet\u00e0 e successivamente (2011) una procedura di mobilit\u00e0 per 130 lavoratori che, grazie alle trattative sindacali, \u00e8 trasformata in esodo volontario per 71 dipendenti.\"\". Successivamente nei giornali appaiono voci di una cessione della filiale italiana. Inizialmente la societ\u00e0 tedesca esclude di voler cedere la filiale. \"Ma \"disattendendo l'accordo firmato a fine 2011, che garantiva stabilit\u00e0 occupazionale fino a tutto il 2014, la societ\u00e0 annuncia nel luglio 2011 l'intenzione di vendere la filiale italiana e ad ottobre che una parte degli occupati e una parte di dirigenti, risultano in esubero\".\"\nNel 2012 la conferma della vendita, dopo diverse smentite da parte di Deutsche Telekom, \u00e8 arrivata a luglio. L'offerta di acquisto finale proviene da Engineering, azienda italiana attiva nel settore della consulenza e dei servizi IT.\nNel 2013 Engineering e T-Systems International Gmbh perfezionato l'accordo attraverso il quale Engineering ha acquisito 1 milione di azioni di T-Systems S.p.A., equivalenti al 100% del capitale sociale della societ\u00e0. La denominazione sociale della societ\u00e0 cambia da T-Systems Italia a \"Engineering.mo\".\n\"T-Systems Spring Italia\" \u00e8 l'attuale filiale in Italia di T-Systems, operativa solo sul mercato delle telecomunicazioni. Alla fine del 2015, T-Systems Spring Italia viene rinominata \"T-Systems Italia\"."}
{"id": "4351701", "revid": "47767", "url": "https://it.wikipedia.org/wiki?curid=4351701", "title": "Dorthe", "text": ""}
{"id": "4351704", "revid": "47767", "url": "https://it.wikipedia.org/wiki?curid=4351704", "title": "Dottie", "text": ""}
{"id": "4351705", "revid": "47767", "url": "https://it.wikipedia.org/wiki?curid=4351705", "title": "Dotty", "text": ""}
{"id": "4351706", "revid": "47767", "url": "https://it.wikipedia.org/wiki?curid=4351706", "title": "Dorthy", "text": ""}
{"id": "4351707", "revid": "47767", "url": "https://it.wikipedia.org/wiki?curid=4351707", "title": "Dortha", "text": ""}
{"id": "4351708", "revid": "47767", "url": "https://it.wikipedia.org/wiki?curid=4351708", "title": "Doroth\u00e9e", "text": ""}
{"id": "4351709", "revid": "47767", "url": "https://it.wikipedia.org/wiki?curid=4351709", "title": "Dorte", "text": ""}
{"id": "4351710", "revid": "47767", "url": "https://it.wikipedia.org/wiki?curid=4351710", "title": "Doroteja", "text": ""}
{"id": "4351713", "revid": "47767", "url": "https://it.wikipedia.org/wiki?curid=4351713", "title": "Dodie", "text": ""}
{"id": "4351714", "revid": "47767", "url": "https://it.wikipedia.org/wiki?curid=4351714", "title": "Dorottya", "text": ""}
{"id": "4351715", "revid": "47767", "url": "https://it.wikipedia.org/wiki?curid=4351715", "title": "Dorot\u00e9ia", "text": ""}
{"id": "4351716", "revid": "47767", "url": "https://it.wikipedia.org/wiki?curid=4351716", "title": "Doroteia", "text": ""}
{"id": "4351717", "revid": "47767", "url": "https://it.wikipedia.org/wiki?curid=4351717", "title": "Dorofej", "text": ""}
{"id": "4351722", "revid": "830939", "url": "https://it.wikipedia.org/wiki?curid=4351722", "title": "Jos\u00e9 Mar\u00eda C\u00f3rdova", "text": "Tra i migliori ufficiali di Sim\u00f3n Bol\u00edvar, prese Cartagena e fu nominato governatore di Antioquia. Dopo la battaglia di Ayacucho (1824), fu promosso a generale di divisione.\nDivenuto ministro della guerra, combatt\u00e9 contro le truppe del rivoltoso Jos\u00e9 Mar\u00eda Obando e dopo l'estromissione dalla politica capeggi\u00f2 una rivolta che si concluse con la sua morte nella battaglia di El Santuario."}
{"id": "4351733", "revid": "830939", "url": "https://it.wikipedia.org/wiki?curid=4351733", "title": "Jos\u00e9 Prudencio Padilla", "text": "Biografia.\nDopo aver partecipato alla battaglia di Trafalgar torn\u00f2 in Sudamerica, ove difese Cartagena dagli Spagnoli, venendo poi esiliato in Giamaica.\nSeguace di Sim\u00f3n Bol\u00edvar, vinse la battaglia di Maracaibo e si proclam\u00f2 intendente di Cartagena, suscitando le ire di Bol\u00edvar, che lo fece giustiziare."}
{"id": "4351738", "revid": "287204", "url": "https://it.wikipedia.org/wiki?curid=4351738", "title": "Amy Mbacke Thiam", "text": ""}
{"id": "4351742", "revid": "1543377", "url": "https://it.wikipedia.org/wiki?curid=4351742", "title": "Kylie Hits", "text": "Kylie Hits \u00e8 una raccolta della cantante australiana Kylie Minogue. \u00c8 stata pubblicata in Giappone il 16 marzo 2011, in Hong Kong il 2 giugno 2011 e nelle Filippine il 28 giugno 2011 dalla EMI. L'album contiene i singoli estratti dagli album \"Light Years\", \"Fever\", \"Body Language\", \"Ultimate Kylie\", \"Showgirl Homecoming Live\", \"X\" ed \"Aphrodite\", pi\u00f9 un remix di \"Get Outta My Way\". \u00c8 stata pubblicata anche un'edizione speciale contenente i video pubblicati da \"Spinning Around\" a \"Get Outta My Way\"."}
{"id": "4351747", "revid": "830939", "url": "https://it.wikipedia.org/wiki?curid=4351747", "title": "Jos\u00e9 Fern\u00e1ndez Madrid", "text": "Capo della giunta rivoluzionaria del 1816, fu esiliato dagli Spagnoli a Cuba. Nel 1827 venne nominato da Sim\u00f3n Bol\u00edvar ministro plenipotenziario a Londra.\nCompose due tragedie, \"Atala\" e \"Guatemoc\"."}
{"id": "4351748", "revid": "47767", "url": "https://it.wikipedia.org/wiki?curid=4351748", "title": "Alethea", "text": "Origine e diffusione.\n\u00c8 un nome nato nel XVII secolo, che si basa sul greco antico \u1f00\u03bb\u03ae\u03b8\u03b5\u03b9\u03b1 (\"aletheia\"), che vuol dire \"verit\u00e0\".\nOnomastico.\nIl nome \u00e8 adespota, cio\u00e8 non \u00e8 portato da alcuna santa. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4351749", "revid": "121896081", "url": "https://it.wikipedia.org/wiki?curid=4351749", "title": "L\u00edlian Lemmertz", "text": "Biografia.\nLillian Lemmertz era figlia di una coppia di tedeschi. Dopo essersi laureata in letteratura all'Universit\u00e0 federale del Rio Grande do Sul, insegn\u00f2 materie letterarie nei licei. Nel 1958 decise di tentare l'ingresso nello spettacolo, motivata da Ant\u00f4nio Abujamra, amico di famiglia e attore gi\u00e0 affermato. Inizi\u00f2 la carriera artistica in teatro, dove si mise subito in evidenza, per passare al cinema e alle telenovelas nella seconda met\u00e0 degli anni 60, abbandonando l'insegnamento. Le sue interpretazioni sul grande schermo furono sempre molto lodate dalla critica: su tutte quella da protagonista nella pellicola \"As Deusas\" di Walter Hugo Khouri, regista che la diresse anche in altre sette occasioni. In tv dette spesso volto a figure di madri coraggio, come la Helena di \"Destini\" e la Maria Luisa di \"Happy End\" (titolo originale \"Final Feliz\"): due telenovelas che hanno riscosso successo in molti paesi del mondo, compresa l'Italia.\nMor\u00ec improvvisamente per un infarto nel 1986, dieci giorni prima di poter compiere 49 anni, nel suo appartamento di Rio de Janeiro. Era sposata col collega Lineu Dias: dal matrimonio nacque J\u00falia Lemmertz, attrice come i genitori. Madre e figlia recitarono insieme in due film."}
{"id": "4351754", "revid": "47767", "url": "https://it.wikipedia.org/wiki?curid=4351754", "title": "Alatheia", "text": ""}
{"id": "4351755", "revid": "47767", "url": "https://it.wikipedia.org/wiki?curid=4351755", "title": "Alathea", "text": ""}
{"id": "4351757", "revid": "3115", "url": "https://it.wikipedia.org/wiki?curid=4351757", "title": "Juan Jos\u00e9 Flores", "text": "Seguace di Sim\u00f3n Bol\u00edvar, che lo nomin\u00f2 dopo le guerre d'indipendenza Governatore del Distretto del Sud (o Distretto di Quito) della Grande Colombia, fu un eccellente stratega dell'esercito grancolombiano. Sconfisse il Per\u00f9 nella battaglia di Tarqui (1829) e dopo la scissione di Quito dalla Grande Colombia fu nominato presidente dell'Ecuador (1830), incarico che ricopr\u00ec una prima volta dal 1830 al 1834, poi di nuovo dal 1839 al 1843 e ancora dal 1843 al 1845, quando fu deposto.\nNel 1852 Flores bombard\u00f2 Guayaquil dal mare nel tentativo di riassumere il potere, e nel corso della guerra ecuador-colombiana partecip\u00f2 a varie battaglie sotto il comando del generale Gabriel Garc\u00eda Moreno, fino alla morte."}
{"id": "4351759", "revid": "1310927", "url": "https://it.wikipedia.org/wiki?curid=4351759", "title": "Fuad Ibrahim", "text": ""}
{"id": "4351760", "revid": "671029", "url": "https://it.wikipedia.org/wiki?curid=4351760", "title": "Societ\u00e0 Sportiva Verbania 1966-1967", "text": "Questa voce raccoglie le informazioni riguardanti la Societ\u00e0 Sportiva Verbania nelle competizioni ufficiali della stagione 1966-1967.\nMaglie.\nLa prima divisa \u00e8 una maglia interamente bianca, cerchiata da 3 bande orizzontali (blu, gialla e rossa) poste nel centro della maglia, con pantaloncini bianchi e calzettoni bianchi.\nOrganigramma societario.\nArea direttiva\nArea tecnica\nArea sanitaria"}
{"id": "4351765", "revid": "3115", "url": "https://it.wikipedia.org/wiki?curid=4351765", "title": "Kriss Akabusi", "text": ""}
{"id": "4351769", "revid": "830939", "url": "https://it.wikipedia.org/wiki?curid=4351769", "title": "Jos\u00e9 Mar\u00eda Urbina", "text": "Presidente dell'Ecuador dal 1852 al 1856, fu ostinato avversario di Gabriel Garc\u00eda Moreno. Esule e poi rimpatriato, fu capo dell'esercito dal 1876 al 1878."}
{"id": "4351774", "revid": "1031941", "url": "https://it.wikipedia.org/wiki?curid=4351774", "title": "Francisco Robles", "text": "Combattente nella guerra civile del 1845, fu ministro della guerra dal 1852 al 1856 e presidente dell'Ecuador dal 1856 al 1859, anno in cui venne deposto da Gabriel Garc\u00eda Moreno."}
{"id": "4351782", "revid": "55168212", "url": "https://it.wikipedia.org/wiki?curid=4351782", "title": "Monticello Brusati", "text": ""}
{"id": "4351784", "revid": "55168227", "url": "https://it.wikipedia.org/wiki?curid=4351784", "title": "Sale Marazzino", "text": ""}
{"id": "4351788", "revid": "203463", "url": "https://it.wikipedia.org/wiki?curid=4351788", "title": "Ham House", "text": "Ham House \u00e8 situata tra il Fiume Tamigi a Ham, a sud di Richmond a Londra nel Regno Unito. \u00c8 rivendicato dal National Trust per essere \"unico in Europa come la pi\u00f9 completa sopravvivenza della moda e del potere del XVII secolo.\"\nStoria.\nInizi.\nHam al principio del XVII secolo fu concessa da Giacomo I a suo figlio, Enrico Federico, Principe di Galles.\nLa casa fu eretta nel 1610 da Sir Thomas Vavasour, Knight Marshal di Giacomo I. Originariamente composto da una planimetria ad H composta da nove campate e tre piani. La posizione sul lato Tamigi era ideale per Vasavour, permettendogli di spostarsi fra le corti a Richmond, Londra e Windsor.\nCon la morte del Principe di Galles nel 1618, le terre a Ham e Petersham passarono al secondo figlio maschio di Giacomo, Carlo, diversi anni prima della sua incoronazione nel 1625. Dopo la morte di Vavasour nel 1620, la casa fu data a John Ramsay, I conte di Holderness fino alla sua morte nel 1626.\nWilliam Murray, I conte di Dysart.\nNel 1626 Ham House fu affittata da William Murray, capro espiatorio e intimo amico d'infanzia di Carlo I. Il contratto di locazione iniziale di Murray era per 39 anni e, nel 1631, aggiunse ulteriori 14 anni ma ci\u00f2 non diede la sicurezza a lungo termina per la permanenza della famiglia Murray. Quando George Cole dovette vendere la sua propriet\u00e0 a Petersham come parte del recinto del Richmond Park nel 1637, egli effettu\u00f2 i contratti d'affitto rimanenti delle ville di Ham e Petersham a Murray. Murray cerc\u00f2 di ottenere la propriet\u00e0 assoluta, ma n\u00e9 questo n\u00e9 un'ulteriore offerta nel 1641 ebbero successo. Il vicino Maniero di Canbury (Kingston) fu anch'esso concesso a William nel 1640, ma, nel 1641, pass\u00f2 a Thomas Bruce, Lord Elgin, un partente di sua moglie. William e sua moglie, Catherine, ristrutturarono e rinnovarono ampiamente l'interno della casa, molte caratteristiche che sopravvivono fino ad oggi incluso la grande scalinata.\nPrima dello scoppio della guerra civile inglese, Murray astutamente trasfer\u00ec la propriet\u00e0 della casa alla moglie per tutta la durata della sua vita e, successivamente, alle sue quattro figlie, da essere tenuta in amministrazione. Il principale curatore fu Lord Elgin che, da importante presbitero scozzese e sostenitore parlamentare, forn\u00ec la tenuta e la famiglia un certo grado di protezione politica.\nDurante la Guerra Civile, la casa e le propriet\u00e0 furono sequestrate, ma persistente appelli di Catherine fecero riottenete loro la casa nel 1646 dietro pagamento di una multa di 500\u00a3.\nCos\u00ec Catherine magistralmente difese la propriet\u00e0 della casa durante la guerra civile del Commonwealth, e, nonostante gli stretti legami di Murray con la causa realista, la casa rimase in possesso della famiglia. Poco tempo dopo l'esecuzione di Carlo I il 30 gennaio 1649, Catherine mor\u00ec ad Ham il 18 luglio 1649. I parlamentari vendettero gran parte della Tenuta Reale, compresi i Manieri di Ham e Petersham. Questi, compresi di Ham House, furono acquistati per \u00a31,131.18 il 13 maggio 1650 da William Adams, l'amministratore che agiva per conto della figlia maggiore di Murray, Elizabeth e suo marito Lionel Tollemache, III Baronetto di Helmingham Hall nel Suffolk. Ham House divent\u00f2 la principale residenza di Elizabeth e Lionel, poich\u00e9 Murray fu prevalentemente in esilio in Francia.\nElizabeth e Lionel Tollemache, III Baronetto di Helmingham Hall.\nElizabeth continu\u00f2 la politica di sostegno dei suoi genitori alla causa realista e lei e suo marito diventarono membri del Sealed Knot. Tra il 1649 ed il 1661, Elizabeth partor\u00ec undici figli, cinque dei quali sopravvissero all'et\u00e0 adulta; Lionel, Thomas, William, Elizabeth e Catherine. Elizabeth e Lionel effettuarono alcune modifiche sostanziali alla casa in questo periodo di impegni. Alla Restaurazione nel 1660, Carlo II ricompens\u00f2 Elizabeth con una pensione di \u00a3 800 a vita e, mentre molte delle vendite parlamentare delle terre reali furono accantonate, Elizabeth mantenne i titoli dei Manieri di Ham e Petersham. Inoltre, intorno al 1665, dopo la morte di William, Lionel \u00e8 stato concesso piena propriet\u00e0 di 75 acri di terra a Ham e Petersham compresa quella intorno alla casa e un contratto di locazione 61 anni di 289 ettari di terre demaniali. La concessione fu fatta a credito di Robert Murray per le figlie dell'allora Conte di Dysart, \"\"in considerazione del servizio svolto dal Conte di Dysart e le sue figlie, e delle perdite da essi subite dalla recinzione del New Park\".\" Lionel mor\u00ec nel 1668, lasciando le sue propriet\u00e0 di Ham e Petersham ad Elizabeth.\nElizabeth e John Maitland, I Duca di Lauderdale.\nElizabeth si associ\u00f2 con John Maitland, I duca di Lauderdale. Nel 1671 a Lauderdale fu concesso per lettere patenti i pieni diritto di propriet\u00e0 sui Manieri di Ham e Petersham e sui 289 ettari di terreni dati in affitto. Nel 1672 Elizabeth e Lauderdale si sposarono, e, con Lauderdale parte del CABAL, la famiglia rimase vicino al cuore dell'intrigo di corte.\nLa coppia apport\u00f2 numerose modifiche alla casa dal 1673. Elizabeth consult\u00f2 suo cugino, William Bruce, e Maitland commission\u00f2 William Samwell, estendendo la casa nella parte meridionale della \"H\", rendendola a \"pila doppia\", due camere profondo, in tutta la sua larghezza.\nLa figlia maggiore di Elizabeth e Lionel, anche lei di nome Elizabeth (1659\u20131735), spos\u00f2 Archibald Campbell, I duca di Argyll a Edimburgo nel 1678. Il loro primogenito, John Campbell, II duca di Argyll, nacque a Ham House nel 1680. mentre il loro secondo figlio maschio, Archibald Campbell, III duca di Argyll nacque nella stessa stanza qualche anno dopo.\nAlla morte di Lauderdale nel 1682, egli lasci\u00f2 la propriet\u00e0 di Ham e Petersham ad Elizabeth, assicurando cos\u00ec la tenuta per la dinastia Tollemache. Tuttavia, Elizabeth eredit\u00f2 anche i debiti di suo marito incluso ipoteche su i suoi precedenti immobili in Inghilterra e Scozia i suoi ultimi anni furono funestati dalla disputa finanziaria con suo cognato, Charles. Persino l'intervento del neo incoronato Giacomo II non \u00e8 riusc\u00ec a conciliarli e la questione fu finalmente risolta a suo favore davanti ai giudici scozzesi nel 1688. Anche se ci\u00f2 pu\u00f2 aver soppresso lo stile di vita sontuoso di continu\u00f2 a fare ulteriori modifiche alla casa a Ham, aprendo il soffitto del padiglione e creando la Round Gallery nel 1690 circa. Elizabeth Maitland continu\u00f2 a vivere a Ham House fino alla sua morte nel 1698.\nLionel Tollemache, III conte di Dysart.\nIl figlio maggiore ed erede di Elizabeth e Lionel Tollemache, Lionel, divent\u00f2 il III Conte di Dysart alla morte di sua madre ed eredit\u00f2 Ham House, le tenute adiacenti e manieri di Ham e Petersham. Gi\u00e0 proprietario delle ex propriet\u00e0 di suo padre nel Suffolk e a Northants, attraverso il matrimonio con Grace, figlia di Sir Thomas Wilbraham, III baronetto, aveva anche acquistato 20,000 acri nel Cheshire. Trascorse soltanto brevi periodi a Ham, apparentemente fece poco per la manutenzione della casa per\u00f2 conservo il giardino bene. Utilizz\u00f2 la sua ricchezza per pagare gli interessi delle ipoteche. Il suo unico figlio maschio, Lionel, gli premor\u00ec nel 1712 e, alla morte del III Conte nel 1727, suo nipote, anch'egli di nome Lionel, divento il IV Conte di Dysart.\nFantasmi.\nLa casa si dice sia infestata dalla Duchessa di Lauderdale e dal suo cane, che un certo numero di visitatori affermano di aver visto correre lungo i corridoi (nessun cane \u00e8 ammesso nell'edificio). La casa \u00e8 stata soggetto dell'investigazione di un intero anno da parte del Ghost Club che ha registrato una serie di fenomeni che rimangono 'inspiegabili'."}
{"id": "4351791", "revid": "55168340", "url": "https://it.wikipedia.org/wiki?curid=4351791", "title": "Blue vomit", "text": ""}
{"id": "4351795", "revid": "55168390", "url": "https://it.wikipedia.org/wiki?curid=4351795", "title": "Sermione", "text": ""}
{"id": "4351808", "revid": "124832524", "url": "https://it.wikipedia.org/wiki?curid=4351808", "title": "Cizzago", "text": "Cizzago (\"Sis\u00e0ch\" in dialetto bresciano) \u00e8 una frazione del comune bresciano di Comezzano-Cizzago ormai fusa nel centro abitato al cui nome contribuisce.\nStoria.\nLa localit\u00e0 \u00e8 un piccolo villaggio agricolo di antica origine.\nDurante la pestilenza del 1630 \u00e8 tradizione che siano sopravvissuti solo 13 abitanti (pi\u00f9 probabilmente 13 tra coloro che si sono contagiati), che per ringraziare la divina misericordia hanno voluto si celebrasse annualmente una messa. Questa celebrazione col tempo \u00e8 divenuta nota come \"festa dei 13 maligni\", condita dal disprezzo che i sani nutrivano per i sopravvissuti. Il parroco Callisto Scotti, nella prima met\u00e0 del \u2018900, cerc\u00f2 di cancellarne la memoria sostituendo la messa dei 13 con la festa della Madonna di Lourdes (secondo sabato di maggio).\nCizzago divenne frazione di Trenzano su ordine di Napoleone, ma gli austriaci annullarono la decisione al loro arrivo nel 1815 con il Regno Lombardo-Veneto.\nDopo l'unit\u00e0 d'Italia il paese crebbe da meno di seicento a pi\u00f9 di novecento abitanti. Fu il fascismo a decidere la soppressione del comune unendolo a Comezzano."}
{"id": "4351809", "revid": "55168695", "url": "https://it.wikipedia.org/wiki?curid=4351809", "title": "Comezzano", "text": ""}
{"id": "4351810", "revid": "1705737", "url": "https://it.wikipedia.org/wiki?curid=4351810", "title": "Lumezzane Pieve", "text": "La Pieve di San Giovanni \u00e8 con Sant'Apollonio uno dei due maggiori nuclei abitati che formano il comune bresciano di Lumezzane. La frazione o localit\u00e0 di Lumezzane Pieve dista 3,28 chilometri dal medesimo comune di Lumezzane di cui essa fa parte.\nStoria.\nFin dal tardo Medioevo risulta che Lumezzane Sant'Apollonio e la Pieve, ossia l'abitato che ospita la chiesa principale della zona, godessero di due distinte amministrazioni municipali.\nUn primo tentativo di creare un'unit\u00e0 amministrativa lumezzanese fu tentato dai rivoluzionari francesi nel 1798, ma l'esperimento naufrag\u00f2 dopo soli sette anni. Fu il fascismo un secolo dopo ad ordinare d'autorit\u00e0 la fusione dei tre Lumezzane, essendosi nel frattempo aggiuntosi anche un municipio per frazione di San Sebastiano."}
{"id": "4351811", "revid": "55168716", "url": "https://it.wikipedia.org/wiki?curid=4351811", "title": "Lumezzane Sant'Apollonio", "text": ""}
{"id": "4351812", "revid": "55168725", "url": "https://it.wikipedia.org/wiki?curid=4351812", "title": "Rodengo (Rodengo-Saiano)", "text": ""}
{"id": "4351813", "revid": "126257", "url": "https://it.wikipedia.org/wiki?curid=4351813", "title": "Wolseley 2200", "text": ""}
{"id": "4351817", "revid": "55168789", "url": "https://it.wikipedia.org/wiki?curid=4351817", "title": "Diffusivit\u00e0 elettromeccanica", "text": ""}
{"id": "4351819", "revid": "55168793", "url": "https://it.wikipedia.org/wiki?curid=4351819", "title": "Borgo Satollo", "text": ""}
{"id": "4351820", "revid": "767487", "url": "https://it.wikipedia.org/wiki?curid=4351820", "title": "Movimento per la Liberazione del Bahrein", "text": "Il Movimento per la Liberazione del Bahrein (arabo: \u062d\u0631\u0643\u0629 \u0623\u062d\u0631\u0627\u0631 \u0627\u0644\u0628\u062d\u0631\u064a\u0646 \u0627\u0644\u0625\u0633\u0644\u0627\u0645\u064a\u0629) \u00e8 un gruppo di opposizione del Bahrein con sede in una moschea nel nord di Londra. Il suo portavoce principale \u00e8 La voce del Bahrein Sito bloccato per diversi anni da Batelco, Unico Internet service provider del Bahrein, su ordine del ministero dell'informazione.\nIl movimento ebbe un ruolo fondamentale nelle Rivolte del 1990 in Bahrein.\n\u00c8 guidato da Said Al Shehabi, che fu precedentemente membro del partito islamista Shi'a, Al Wefaq Islamic National Society ma che rassegn\u00f2 le dimissioni con molti altri membri nel settembre del 2005 dopo la decisione del partito di terminare il boicottaggio delle elezioni parlamentari. Shehabi \u00e8 un giornalista del giornale arabo con sede a Londra, Al Quds Al Arabi.\nLe riforme politiche del governo del Bahrein del 2001 hanno visto due dei grandi leader dell'MLB lasciare il movimento. Sotto le riforme tutti gli esiliati furono invitati a tornare nel regno per partecipare al processo politico, e i leader del movimento tornarono in patria.\nSebbene tutti i membri abbiano beneficiato dell'amnistia e molti siano ritornati in Bahrein per partecipare al processo politico, tanti altri restano a Londra dove mantengono lo status di richiedenti asilo.\nNel 2010 le riforme cominciate nel 2000 sono finite e buona parte degli attivisti politici del Bahrain sono stati perseguitati, torturati e arrestati.\nIl 7 marzo 2011, Al Shehabi insieme a Hasan Mushaima, il leader del Movimento Haq e Abdulwahab Hussain, leader del movimento Wafa, hanno formato \"l'Alleanza per la Repubblica\", per la loro convinzione che il regime del Bahrein abbia perso legittimit\u00e0 dopo la dura repressione delle proteste con armi pesanti."}
{"id": "4351830", "revid": "46480", "url": "https://it.wikipedia.org/wiki?curid=4351830", "title": "Caroline Massin", "text": "Biografia.\nFiglia illegittima di attori di provincia, Caroline fu affidata poco dopo la nascita alla nonna, che si prese cura di lei, a Parigi, dove avrebbe iniziato a lavorare come sarta e a prostituirsi e poi, con i risparmi cos\u00ec accumulati - e in particolare l'aiuto finanziario del facoltoso avvocato Antoine Cerclet, che ne aveva comprato la verginit\u00e0 - acquistato e gestito un gabinetto di lettura (un locale a met\u00e0 strada tra un salotto-caff\u00e8 letterario e una piccola biblioteca-emeroteca, dove era possibile leggere, commentare, consultare e prendere in prestito libri, giornali e riviste) nel Boulevard du Temple.\nSecondo quanto rivelato dallo stesso filosofo in una \"aggiunta segreta\" al proprio testamento, Auguste Comte la conobbe nel periodo in cui ella si prostituiva presso il Palazzo Reale, facendo la mantenuta dell'avvocato Cerclet che probabilmente gliela present\u00f2, ma la relazione con Comte si instaur\u00f2 solamente due anni dopo. Caroline Massin spos\u00f2 Comte nel febbraio del 1825, ma, nonostante l'indubbia intesa intellettuale tra i due, attestata dal loro epistolario, il matrimonio non fu felice e la coppia si separ\u00f2 definitivamente nell'agosto del 1842. Ciononostante, Caroline continu\u00f2 a seguire l'opera di Comte per tutta la sua vita, intrattenendo con l'ex marito una corrispondenza assidua e profonda. \nDopo la morte di Comte, avvenuta nel 1857, Caroline - sostenuta dal suo nuovo compagno, l'ex allievo di Comte \u00c9mile Littr\u00e9 - sar\u00e0 protagonista di una lunga contesa con i discepoli del filosofo riuniti nella societ\u00e0 positivista; merito della disputa, l'eredit\u00e0 del filosofo e in particolare i diritti d'autore sulle sue opere.\nFuggita a Rouen durante la guerra franco-prussiana, Caroline mor\u00ec pochi anni pi\u00f9 tardi, dopo il suo ritorno nella capitale, il 27 gennaio 1877."}
{"id": "4351833", "revid": "226458", "url": "https://it.wikipedia.org/wiki?curid=4351833", "title": "Associazione Sportiva Pro Recco 2011-2012 (rosa femminile)", "text": ""}
{"id": "4351834", "revid": "55168968", "url": "https://it.wikipedia.org/wiki?curid=4351834", "title": "Trinium", "text": ""}
{"id": "4351837", "revid": "1982", "url": "https://it.wikipedia.org/wiki?curid=4351837", "title": "Sudetenland", "text": "Sudetenland (lett. \"Terra dei Sudeti\"; in ceco e slovacco: \"Sudety\"; in polacco: \"Kraj Sudet\u00f3w\") \u00e8 il termine tedesco con cui si indicano i territori germanofoni ai bordi settentrionali, meridionali e orientali dell'attuale Repubblica Ceca. In particolare essi includevano i margini della Boemia, della Moravia e di parte della Slesia all'interno della stessa. In italiano si usa il termine Sudeti, che indica genericamente anche la regione geografica dei monti Sudeti.\nSpiegazione del toponimo.\nLa regione prende il nome dalla catena montuosa dei Sudeti, che nel XIX secolo delimitava a settentrione le regioni austriache della Boemia, della Moravia e della Slesia Austriaca, separandole dalla Germania. Il medesimo toponimo pu\u00f2 essere ritrovato nella provincia dei Sudeti, fondata il 29 ottobre 1918 dai rappresentanti politici della popolazione di lingua tedesca, sulla base del principio di autodeterminazione dei popoli e dei Quattordici punti (la proclamazione della \"provincia austriaca dei Sudeti\" avvenne il giorno successivo), con lo scopo di annettersi alla Repubblica dell'Austria tedesca e quindi al Reich tedesco, sottraendosi alla dominazione cecoslovacca. Il trattato di Saint-Germain tuttavia stabil\u00ec che la regione rimanesse sotto il controllo del neonato Stato Cecoslovacco. La denominazione \"Sudetenland\" continu\u00f2 comunque ad indicare le zone della Boemia e della Moravia abitate da popolazioni di lingua tedesca e gli abitanti di queste terre vennero frequentemente definiti tedeschi dei Sudeti, anzich\u00e9 boemi e moravi tedeschi, come era stato pi\u00f9 comune nel XIX secolo.\nDelimitazioni.\nIl Sudetenland non coincide con i territori ove sorge la catena montuosa dei Sudeti, n\u00e9 con i \"Sudetenl\u00e4nder\" (in ceco \"Sudetsk\u00e9 zem\u011b\", letteralmente: regioni dei Sudeti, al plurale), termine usato per identificare l'unione delle regioni prima austro-ungariche e poi cecoslovacche della Boemia, della Moravia e della Slesia. La regione \u00e8 piuttosto definita a partire dal 1918 come l'insieme dei territori della Boemia, della Moravia e della Slesia abitati prevalentemente da popolazioni di nazionalit\u00e0 tedesca.\nDopo l'annessione alla Germania di vasti territori della Cecoslovacchia avvenuta in seguito alla conferenza di Monaco il 1 e 2 ottobre 1938, con una legge del 14 aprile 1939 fu istituito il Reichsgau del Sudetenland con capitale Liberec. Esso era costituito dalle province del Sudetenland e della Boemia Tedesca e fu soppresso alla fine della seconda guerra mondiale, l'8 maggio 1945.\nStoria.\nFino al 1939 il Sudetenland non aveva mai costituito un'unit\u00e0 da un punto di vista amministrativo. Tuttavia tra novembre e dicembre 1918 per alcune settimane si era costituita un'omonima provincia, comprendente la Moravia Settentrionale e la Slesia Sudeta. Lo stesso termine Sudetenland, inteso come denominazione per una regione abitata da popolazioni di lingua tedesca, cominci\u00f2 ad essere usato soltanto tra la fine del XIX e l'inizio del XX secolo. A partire dalla met\u00e0 del XIX secolo il termine \"Sudetenl\u00e4nder\" era stato usato limitatamente alle regioni boeme.\nStoria fino al 1918.\nIn base alle pi\u00f9 antiche fonti storiografiche disponibili, la regione, in cui si erano insediate popolazioni celtiche, fu colonizzata e dominata nel I secolo d.C. dalla popolazione germanica dei Marcomanni. Essi commerciarono con i Romani, ma si scontrarono anche ripetutamente con le loro mire espansionistiche, a cui si opposero efficacemente sotto la guida di Maroboduo. Le migrazioni dei secoli successivi, che portarono le popolazioni germaniche dell'Europa centrale ad acquisire sempre pi\u00f9 terre e potere ai danni dell'impero romano, interessarono in modo significativo anche la Boemia. Nel VI secolo la regione fu colonizzata da popolazioni slave. Secondo una leggenda, il primo nucleo del popolo ceco si stabil\u00ec su monte \u0158\u00edp, condotti da Praotec \u010cech (Progenitore Ceco). Probabilmente essi giunsero da est, dopo aver superato i Monti Tatra; non \u00e8 tuttavia esclusa una provenienza dall'odierna Croazia. I ritrovamenti archeologici confermano che fino all'arrivo dei primi slavi, la regione era ancora abitata da germani e che le due popolazioni continuarono a convivere pacificamente per parecchi secoli.\nA partire del XII secolo la Boemia e la Moravia erano politicamente unite sotto la corona di Boemia, parte del Sacro Romano Impero, ma con una maggiore autonomia rispetto agli Stati Imperiali (la Boemia era l'unico regno nell'impero).\nNel XII e XIII queste terre furono meta di ondate migratorie tedesche. I nuovi arrivati si stanziarono prevalentemente nelle zone confinarie o in alcune citt\u00e0 fondate recentemente da o con un significativo apporto degli immigrati. Ci\u00f2 contribu\u00ec a diffondere alcuni elementi caratteristici della civilt\u00e0 comunale tedesca, come le corporazioni e soprattutto l'organizzazione politica comunale nelle sue varie forme. Vari territori che sarebbero diventati in seguito di lingua tedesca erano fino alla guerra dei trent'anni prevalentemente abitati da cechi. In seguito allo spopolamento dovuto alle vicende militari ed alle successive epidemie e carestie, venne incoraggiato il ripopolamento da parte di coloni tedeschi. Le iscrizioni funerarie medievali e della prima et\u00e0 moderna in queste regioni erano pertanto prevalentemente in lingua ceca o latina, cos\u00ec come i documenti conservati negli archivi comunali. Un caso a parte \u00e8 invece la regione attorno alla citt\u00e0 di Cheb, che fu data in pegno alla Boemia nel 1322 e non fu mai riscattata, passando cos\u00ec definitivamente al Regno di Boemia nel 1806.\nFino al 1806 la Boemia, la Moravia e la Slesia appartennero al Sacro Romano Impero, a partire dal 1804 all'Impero austriaco. Quando dopo l'Ausgleich (compromesso) del 1867 l'impero divenne austro-ungarico, la Boemia, la Moravia e la Slesia austriaca passarono alla met\u00e0 occidentale dell'impero, la Cisleitania. Tra il 1848 e la prima guerra mondiale ci furono delle trattative per un accordo con la popolazione ceca (un Ausgleich austro-ceco), che per\u00f2 non andarono a buon fine.\nLa minoranza tedesca di queste regioni sperava di mantenere il tedesco come lingua dominante di tutta la Cisleitania, mentre i cechi contestavano l'autorit\u00e0 stessa del Reichsrat sulle terre boeme e fecero frequentemente ostruzionismo al parlamento multinazionale di Vienna. Il tentativo del primo ministro Kazimierz Badeni di introdurre il bilinguismo nelle regioni boeme si scontr\u00f2 con la dura resistenza della popolazione tedesca (non solo i funzionari pubblici, che avrebbero dovuto imparare il ceco), che sfoci\u00f2 in disordini a Vienna. Gi\u00e0 durante la prima guerra mondiale fu pertanto chiaro, che i cechi avrebbero fondato un loro Stato nel dopoguerra; nel 1917 ci\u00f2 fu formulato esplicitamente al Reichsrat.\nGli anni 1918/1919.\nIn seguito alla dissoluzione dell'Impero austro-ungarico, il 21 ottobre si form\u00f2 un'assemblea nazionale austro-tedesca con la partecipazione dei parlamentari di lingua tedesca del Reichsrat provenienti dalla Boemia, dalla Moravia e dalla Slesia austriaca. Il 30 ottobre essa promulg\u00f2 una costituzione provvisoria per la neonata Repubblica dell'Austria tedesca, formalmente proclamata il 12 novembre 1918. I territori della Boemia, della Moravia e della Slesia austriaca furono reclamati dalla Cecoslovacchia, la cui indipendenza era stata proclamata il 28 ottobre, e furono occupati dalle truppe cecoslovacche a partire dalla fine di novembre.\nGli abitanti tedeschi della Boemia, della Moravia e della Slesia austriaca, per i quali in seguito si \u00e8 usata la denominazione di tedeschi dei Sudeti, avevano caldeggiato la creazione di quattro province sotto il controllo dell'Austria tedesca:\nIn un'intervista al quotidiano francese \"Le Matin\" del 10 gennaio 1919 il primo presidente cecoslovacco Masaryk dichiar\u00f2:\nIl 16 febbraio 1919 nell'Austria tedesca si tennero le elezioni per l'assemblea costituente nazionale. Ai tedeschi della Boemia, della Moravia e della Slesia austriaca fu impedito dalle autorit\u00e0 cecoslovacche di partecipare a tale elezione. Il 4 marzo 1919 la neoeletta assemblea costituente si riun\u00ec per la prima seduta a Vienna. In tale occasione i tedeschi della Cecoslovacchia scesero in piazza per manifestare per il diritto all'autodeterminazione e l'annessione all'Austria tedesca. Durante la repressione delle forze dell'ordine cecoslovacche persero la vita 54 tedeschi e due cechi. Il 5 marzo 1919 Karl Renner argoment\u00f2 davanti all'assemblea nazionale che 3,5 milioni di tedeschi sarebbero stati privati del diritto di autodeterminazione.\nIl trattato di Saint-Germain del settembre 1919 conferm\u00f2 infine la sovranit\u00e0 cecoslovacca sui territori contesi. Le potenze vincitrici avevano deciso di non frammentare i territori storici della corona boema. Le catene montuose che delimitavano il quadrilatero boemo costituirono cos\u00ec una difesa naturale contro possibili attacchi militari da parte della Germania o dell'Austria, considerate responsabili dello scoppio della prima guerra mondiale. In contrasto con i Quattordici punti del presidente americano Wilson non fu previsto alcun referendum, come invece si era tenuto nell'Alta Slesia.\nAll'epoca, nel Sudetenland abitavano soltanto circa 82.000 cechi. Tra il 1920 ed il 1935 si insediarono ulteriori 237.000 cechi, provenienti dalle zone di confine con la Slovacchia, dalla Polonia e dall'Ungheria.\nDal 1919 fino alla conferenza di Monaco.\nTutte le componenti etniche del neonato Stato plurinazionale cecoslovacco disponevano di una propria rappresentanza politica in parlamento e di un proprio sistema scolastico, i deputati potevano esprimersi ciascuno nella propria lingua madre. Numericamente i tedeschi costituivano il secondo gruppo linguistico dello Stato, dopo i cechi, ma prima degli slovacchi. Tuttavia, al fine di rafforzare il proprio influsso, cechi e slovacchi venivano considerati come un unico popolo, che pertanto era largamente maggioritario. I diritti delle minoranze tedesca, ungherese, polacca e rutena furono sempre garantiti, ma i territori da esse abitati non ebbero alcuna forma di autonomia.\nLe tensioni sembrarono attenuarsi negli anni 1920, quando in due successive elezioni i cittadini di lingua tedesca votarono in maggioranza per partiti favorevoli ad un'integrazione. Nonostante ci\u00f2 molti tedeschi dei Sudeti continuarono a rifiutare la propria appartenenza alla Cecoslovacchia.\nIl 1\u00ba ottobre 1933 Konrad Henlein fond\u00f2 il partito Sudetendeutsche Partei (SdP), che inizialmente puntava al riconoscimento di una maggiore autonomia per il Sudetenland da parte della Cecoslovacchia. In seguito il partito si avvicin\u00f2 sempre di pi\u00f9 alle posizioni di Adolf Hitler e del suo Partito Nazionalsocialista Tedesco dei Lavoratori che nel frattempo aveva preso il potere in Germania.\nI successi elettorali del partito di Henlein negli anni 1935 e 1936 sono segno di un diffuso malcontento tra la popolazione delle regioni di confine della Cecoslovacchia, dovuto principalmente alla scarsit\u00e0 di investimenti pubblici in tali aree ed alla difficolt\u00e0 della popolazione di lingua tedesca di ottenere impieghi pubblici, ad esempio nelle ferrovie o nelle poste.\nNel novembre del 1937 Hitler rese partecipi i comandanti della Wehrmacht dei suoi piani di annessione dell'Austria e sottomissione della Cecoslovacchia, come primo passo della creazione di un Lebensraum a est. Nell'aprile 1938 egli conferm\u00f2 i suoi piani in un discorso all'esercito. La Sudentendeutsche Partei di Henlein appoggi\u00f2 apertamente la linea di Hitler e prepar\u00f2 il terreno per l'invasione sottoponendo al governo di Praga una lunga lista di richieste tedesche, con l'effetto di accentuare le tensioni politiche.\nSempre pi\u00f9 sotto pressione, nel maggio 1938 la Cecoslovacchia annunci\u00f2 la mobilitazione dell'esercito, facendo riferimento a informazioni su un imminente attacco tedesco. Gli alleati francesi e inglesi non poterono fare altro che annunciare il proprio appoggio. La Germania da parte sua puntava ad un'escalation della crisi ed a sua volta mise l'esercito in stato di allerta.\nDue settimane prima che Hitler, Mussolini, Chamberlain e Daladier si incontrassero a Monaco, Henlein volt\u00f2 definitivamente le spalle all'ordinamento democratico del suo Stato. Il 14 settembre 1938 sospese le trattative col governo di Praga e trasfer\u00ec la dirigenza del suo partito oltre confine, in Baviera. A nome della popolazione tedesca dei Sudeti dichiar\u00f2: \"Vogliamo tornare a casa nel Reich!\" e form\u00f2 un'unit\u00e0 paramilitare chiamata Sudetendeutsches Freikorps. Nelle due settimane che precedettero l'accordo di Monaco tali gruppi paramilitari effettuarono oltre 300 \"azioni\" in territorio cecoslovacco che costarono la vita a 110 persone.\nNel settembre 1938 il tentativo di colpo di Stato organizzato da Hitler nel Sudetenland fall\u00ec, grazie alla resistenza della popolazione e dell'esercito ceco, ma anche di una parte della popolazione tedesca che si opponeva al regime nazista. Il fatto che il tentato colpo di Stato non fosse stato appoggiato massicciamente dalla popolazione tedesca fu decisivo.\nWenzel Jaksch, presidente del partito socialdemocratico dei lavoratori tedeschi nella Repubblica Cecoslovacca nel settembre 1938 formul\u00f2 il seguente appello ai suoi concittadini:\nIl 21 settembre 1938 la Cecoslovacchia acconsent\u00ec alla cessione dei territori sudeti alla Germania.\nL'accordo di Monaco e l'occupazione tedesca della Cecoslovacchia.\nTramite l'accordo di Monaco, siglato grazie alla mediazione di Benito Mussolini, il governo britannico di Neville Chamberlain e quello francese di \u00c9douard Daladier riuscirono a scongiurare un intervento militare da parte di Hitler, senza per\u00f2 impedire a quest'ultimo il raggiungimento dei propri obiettivi. Il governo cecoslovacco guidato dal presidente Bene\u0161 fu escluso dalle trattative. Dopo che l'accordo fu siglato il 30 settembre 1938, tra l'1 ed il 2 ottobre fu completata l'annessione del Sudetenland da parte della Germania. I territori annessi erano abitati da 3,63 milioni di persone, di cui 2,9 milioni di tedeschi e 700.000 cechi. Questi ultimi dovettero trasferirsi nei territori rimasti cecoslovacchi. Anche molti tedeschi oppositori politici del regime nazista fuggirono verso le regioni pi\u00f9 interne della Boemia e della Moravia, per continuare da l\u00ec la loro lotta. La maggior parte di essi per\u00f2 fu rimpatriata dalle autorit\u00e0, lasciandoli alla merc\u00e9 del regime nazista.\nIl 14 aprile 1939 la maggior parte del Sudetenland entr\u00f2 a far parte della regione amministrativa del Reichsgau Sudetenland, composta da 3167 Comuni, abitati da un totale di 2,94 milioni di persone. Altri 543 Comuni nella zona meridionale del Sudentenald entrarono a far parte del Gau Bayerische Ostmark in Baviera e dei Reichsgau Oberdonau (Alta Austria) e Niederdonau (Bassa Austria); entrarono a far parte del Reichsgau Niederdonau anche i Comuni di Dev\u00edn e Petr\u017ealka vicino a Bratislava. I 38 Comuni della regione di Hlu\u010d\u00edn a est, con i loro 52967 abitanti, entrarono invece a far parte del Landkreis Ratibor nella provincia prussiana dell'Alta Slesia.\nGi\u00e0 un mese prima della costituzione del Reichsgau Sudetenland, il 15 marzo 1939, fu occupata anche la restante Cecoslovacchia, e fu creato il Protettorato di Boemia e Moravia. Il confine tra il protettorato ed il Sudetenland poteva essere attraversato solo con dei permessi speciali; le barriere doganali furono tuttavia soppresse il 18 settembre 1940.\nConcessione collettiva della cittadinanza tedesca.\nIn occasione del censimento del 1910, 3.489.711 abitanti della Boemia, della Moravia e della Slesia Austriaca indicarono il tedesco come lingua madre.\nLa popolazione di nazionalit\u00e0 tedesca che nel 1945-1946 in seguito ai decreti Bene\u0161 fu espropriata ed espulsa dal Sudetenland, aveva ottenuto la cittadinanza tedesca in seguito ad un accordo tra il governo tedesco e quello cecoslovacco siglato il 20 novembre 1938, con validit\u00e0 a partire dal 10 ottobre 1938. La popolazione di nazionalit\u00e0 tedesca nei territori del Protettorato della Boemia e Moravia ottenne invece la cittadinanza a seguito di una legge del 20 aprile 1939, integrata da una legge del 6 giugno 1941, con valenza retroattiva a far data dal 16 marzo 1939.\nLa legittimit\u00e0 di tali concessioni collettive della cittadinanza tedesca fu messa in discussione nella Germania del dopoguerra e fu definitivamente stabilita da una sentenza della Corte costituzionale del 28 maggio 1952, che fu alla base dalla legge per la regolamentazione delle questioni relative alla cittadinanza tedesca, approvata il 22 febbraio 1955. Essa conferm\u00f2 la validit\u00e0 della cittadinanza tedesca concessa ai tedeschi del Sudetenland e del Protettorato di Boemia e Moravia, esclusi i casi di esplicita rinuncia da parte dei diretti interessati.\nInterpretazioni e reazioni.\nTramite l'accordo di Monaco (definito da parte ceca \"Diktat di Monaco\", in ceco \"Mnichovsk\u00fd dikt\u00e1t\", o anche \"tradimento di Monaco\", in ceco \"Mnichovsk\u00e1 zrada\") del 29 settembre 1938, la popolazione tedesca del Sudetenland vide finalmente riconosciuto il proprio diritto all'autodeterminazione, a cui aspirava fin dalla caduta dell'Austria-Ungheria nel 1918, ma che le era stato negato dal trattato di Saint-Germain. dal discorso dell'ex cancelliere austriaco Karl Renner, che era originario della Moravia meridionale, in occasione dell'Anschluss nel marzo 1938. D'altra parte, tale diritto all'autodeterminazione, nello specifico contesto dell'epoca, ebbe come conseguenza la sottomissione del Sudetenland al regime nazista. Nonostante ci\u00f2, la stragrande maggioranza della popolazione appoggi\u00f2 l'annessione alla Germania.\nPochi mesi dopo l'accordo di Monaco, l'ex presidente cecoslovacco Edvard Bene\u0161, che nel frattempo si era dimesso e rifugiato a Londra, inizi\u00f2 a sviluppare dei piani per recuperare i territori persi e togliere la cittadinanza alla popolazione tedesca residente.\nSeconda guerra mondiale.\nImmediatamente dopo l'inizio della seconda guerra mondiale l'ex presidente cecoslovacco Edvard Bene\u0161 fond\u00f2 il comitato nazionale cecoslovacco, riconosciuto dal governo britannico e da quello francese. In seguito all'occupazione della Francia nel giugno 1940 i britannici riconobbero il gruppo attorno a Bene\u0161 come governo cecoslovacco in esilio, sotto la presidenza di Bene\u0161. Ci\u00f2 rafforz\u00f2 Bene\u0161 nei suoi progetti di ristabilire lo Stato Cecoslovacco, incluso il Sudetenland, e di togliere la cittadinanza alle minoranze tedesca, ungherese e polacca.\nBen prima della fine della guerra il progetto di Bene\u0161 ottenne il supporto degli alleati. I decreti Bene\u0161 approvati dopo la fine della guerra, furono di fatto gi\u00e0 formulati nel 1943.\nEspulsione dei tedeschi dei Sudeti.\nDopo la fine della seconda guerra mondiale il programma elaborato dal governo cecoslovacco in esilio fu messo in pratica. Bene\u0161 proclam\u00f2 i decreti Bene\u0161, che prevedevano l'esproprio e l'espulsione dei tedeschi dei Sudeti e degli ungheresi residenti in territorio cecoslovacco (le misure riguardanti gli ungheresi furono annullate nel 1948). I tedeschi che non poterono univocamente dimostrare le proprie convinzioni antifasciste furono contrassegnati con una \"N\" (per \"N\u011bmec\" = tedesco) ed espulsi. Altri furono temporaneamente internati in campi di lavoro ed impiegati ad esempio nelle miniere di carbone o per lavori agricoli. Nel caso degli ungheresi si procedette solo ad un parziale scambio con popolazioni slovacche residenti in Ungheria. Anche tedeschi che avevano potuto dimostrare la loro opposizione al regime nazista furono in molti casi invitati a lasciare \"volontariamente\" il Paese.\nComplessivamente furono espulsi circa 3 dei 3,2 milioni di tedeschi del Sudetenland. Vi sono stime discordanti su quanti tedeschi dei Sudeti persero la vita in questo periodo (si va dai 30.000 ai 240.000); i dati riportati nell'Archivio federale tedesco riportano stime di 60.000-70.000 morti. Dal maggio 1945 ai censimenti tenuti nella Repubblica Federale Tedesca e nella Repubblica Democratica Tedesca nel 1950 il numero dei tedeschi originari dei Sudeti risulta diminuito di circa 200.000 unit\u00e0.\nIl comunista austriaco Leopold Gr\u00fcnwald, originario del Sudetenland, comment\u00f2:\nDopoguerra.\nDopo l'espulsione dei circa tre milioni di tedeschi, la popolazione ceca residente inizi\u00f2 a chiamare tutta la regione \"terra di confine\", comprese alcune ex isole linguistiche tedesche dell'interno. Da un punto di vista demografico, la popolazione tedesca esiliata fu sostituita da una massiccia immigrazione di circa un milione di cechi provenienti dalle zone pi\u00f9 interne della Boemia e della Moravia, che si affiancarono ai circa 600.000 cittadini cechi gi\u00e0 presenti prima della guerra, a 200.000 cosiddetti rimpatriati, cio\u00e8 cittadini cechi provenienti dall'Ucraina, dall'Austria o dall'Europa occidentale, a 200.000 slovacchi, a 200.000 tedeschi rimasti (buona parte dei quali negli anni successi avrebbe lasciato il paese), oltre a svariate migliaia di persone di differenti nazionalit\u00e0, tra cui Rom (secondo alcune fonti si tratterebbe di centinaia di migliaia di persone), ungheresi e romeni. Complessivamente gli abitanti della regione nel dopoguerra erano circa 2,5 milioni, concentrati nelle aree economicamente pi\u00f9 sviluppate, mentre le zone pi\u00f9 povere subirono un massiccio spopolamento.\nLa maggior parte dei nuovi abitanti si insediarono in luoghi che per loro fino a quel momento erano totalmente estranei. Gli immobili espropriati a tedeschi e ungheresi furono assegnati gratuitamente a cittadini cechi e slovacchi che soddisfacessero determinati criteri prefissati. Alcuni si appropriarono con la forza della casa, prima che i precedenti proprietari la abbandonassero. Circa 44.000 ungheresi furono inoltre deportati nelle zone abbandonate dai tedeschi per svolgere determinati lavori; dopo circa due anni fu loro consentito di ritornare nella Slovacchia meridionale, cosa che effettivamente fecero circa in 24.000. Numerosi nuovi abitanti della regione erano considerati \"poco affidabili\" o \"di difficile socializzazione\" dal governo, altri furono attratti da possibilit\u00e0 di carriera o ascesa sociale. Uno degli scopi del governo comunista era quello di insediare cittadini non condizionati dalle precedenti tradizioni borghesi e portati a conformarsi all'ideologia di partito.\nTramite la redistribuzione degli immobili espropriati, considerata da molti un conguaglio per i torti subiti durante l'occupazione nazista, la popolazione ceca vide rapidamente incrementarsi il proprio benessere. Fino a qualche anno fa la politica di espropri dell'immediato dopoguerra ha portato con s\u00e9 tensioni tra i governi tedesco, austriaco ed ungherese da una parte e quello ceco dall'altra. Il 27 febbraio 1992 la Germania e la Cecoslovacchia firmarono un accordo di amichevole collaborazione, anche per superate questo storico conflitto.\nIn conseguenza degli eventi migratori descritti, nel dopoguerra la popolazione delle zone di confine della Cecoslovacchia era composta per circa due terzi da persone non autoctone, portando ad una radicale modificazione della struttura etnica, culturale ed economica. Fino ad oggi si continuano ad osservare notevoli fluttuazioni demografiche. Nei primi anni si diffuse l'opinione, tuttora strumentalizzata politicamente, che l'insediamento nelle zone di confine fosse di natura provvisoria e che fosse ragionevole aspettarsi un ritorno dei tedeschi che avevano abbandonato il Sudetenland. Molte abitazioni, specialmente quelle pi\u00f9 prossime al confine tedesco, rimasero disabitate o furono demolite oppure abbandonate al degrado. In seguito all'apertura dei confini, molti tedeschi iniziarono a fare acquisti oltre confine attratti dai prezzi pi\u00f9 bassi, senza tuttavia dare un vero impulso all'economia, caratterizzata da una forte disoccupazione, da un fiorente mercato della prostituzione e da un elevato tasso di criminalit\u00e0.\nPolitica di distensione.\nLa distensione dei rapporti tra Germania e Repubblica Ceca \u00e8 stata uno degli obiettivi principali di una dichiarazione congiunta del gennaio 1997. Tale dichiarazione non accolse le richieste delle associazioni dei tedeschi dei Sudeti, definiti nel 2002 dal primo ministro ceco Milo\u0161 Zeman la \"quinta colonna di Hitler\" e distruttori della democrazia cecoslovacca.\nLe associazioni dei tedeschi del Sudetenland organizzano degli incontri annuali. Inizialmente tali incontri erano focalizzati sulle ingiustizie subite, mentre oggi prevalgono toni europeisti e concilianti.\nIl presidente ceco V\u00e1clav Klaus nell'ottobre 2009 dichiar\u00f2 che il suo paese avrebbe firmato il trattato di Lisbona solo a condizione che la carta dei diritti fondamentali dell'Unione europea non venisse applicata in Repubblica Ceca. La ragione erano i timori che i tedeschi espropriati dei loro beni potessero fare causa di fronte ad un tribunale internazionale per ottenere dei risarcimenti.\nNegli ultimi anni \u00e8 stata portata avanti una politica di distensione tra istituzioni e associazioni ceche da una parte, il Land della Baviera e le associazioni dei tedeschi del Sudetenland dall'altra. In questo contesto ci sono stati numerosi gesti di riconciliazione da entrambe le parti. Numerose associazioni culturali ceche si sono poste come obiettivo una rielaborazione delle vicende storiche di questi territori. A ci\u00f2 va aggiunto un crescente numero di gemellaggi tra comuni e associazioni dalle due parti del confine.\nLingua.\nSiccome oggi non esistono pi\u00f9 comunit\u00e0 linguistiche chiuse di tedeschi del Sudetenland, i dialetti di queste popolazioni sono ad altissimo rischio di estinzione. Essi si suddividono in cinque famiglie:\nPrincipali comuni e citt\u00e0.\nEcco un elenco dei principali centri abitati del Sudetenland, tra parentesi il toponimo tedesco."}
{"id": "4351844", "revid": "306856", "url": "https://it.wikipedia.org/wiki?curid=4351844", "title": "Mimesis", "text": "Mimesis Edizioni, nota pi\u00f9 semplicemente come Mimesis, \u00e8 una casa editrice italiana.\nMarchi.\nLe case editrici italiane del gruppo sono Jouvence, che pubblica libri di storia e letteratura e la casa editrice Meltemi con libri su antropologia, sociologia e nuovi media. Sul piano internazionale ci sono Editions Mimesis e Mimesis International, attive rispettivamente sul mercato francese e anglosassone. Mimesis Verlag \u00e8 invece un marchio editoriale di lingua tedesca.\nNel 2015 Mimesis ha inaugurato una sezione dedicata alla progettazione europea, MIM EU.\nCollane.\nI titoli a catalogo sono organizzati in oltre 130 collane.\nRiviste.\nMimesis pubblica oltre 40 riviste, anche plurilingue, sia in Italia che in Francia e nel mondo anglosassone."}
{"id": "4351847", "revid": "790857", "url": "https://it.wikipedia.org/wiki?curid=4351847", "title": "Ty the Tasmanian Tiger", "text": ""}
{"id": "4351853", "revid": "6923", "url": "https://it.wikipedia.org/wiki?curid=4351853", "title": "Isabela Garcia", "text": "Biografia.\nPer la sua incredibile somiglianza con Shirley Temple negli anni dell'infanzia, Isabela Garcia, figlia di un attore radiofonico, era evidentemente destinata a ricalcare le orme della minidiva statunitense. A soli quattro anni ha debuttato come attrice di telenovelas. Nel 1976 \u00e8 apparsa per la prima volta sul grande schermo. Il 1980 \u00e8 stato l'anno della consacrazione di Isabela, nella telenovela \"Agua Viva\" (\"\u00c1gua Viva\"), dove ha dato volto a Maria Helena, la tenera ragazzina orfana di madre che entra nelle vite di tutti i personaggi della vicenda. Nel 1986 \u00e8 stata nel cast di \"Potere\". Nel 2012 ha recitato in \"Lado a lado\".\nIsabela Garcia ha una sorella, attrice anche lei (Rosana Garcia), ed \u00e8 madre di quattro figli, due dei quali avuti da Carlos Thir\u00e9, a sua volta figlio di Tonia Carrero, con la quale aveva recitato in \"Agua Viva\"."}
{"id": "4351855", "revid": "1670527", "url": "https://it.wikipedia.org/wiki?curid=4351855", "title": "The Americans (serie televisiva 2013)", "text": "The Americans \u00e8 una serie televisiva statunitense di spionaggio, creata da Joe Weisberg per la rete televisiva FX. Ambientata negli anni 1980 sullo sfondo della guerra fredda, \u00e8 la storia di Elizabeth (Keri Russell) e Philip Jennings (Matthew Rhys), due ufficiali sovietici del KGB che si fingono una coppia di americani sposati che vivono in Virginia, nei sobborghi di Washington, con i loro figli Paige (Holly Taylor) ed Henry (Keidrich Sellati). Il loro vicino Stan Beeman (Noah Emmerich) \u00e8 un agente dell'FBI che lavora nel controspionaggio.\n\"The Americans\" \u00e8 stata trasmessa negli Stati Uniti dal 30 gennaio 2013 al 30 maggio 2018, chiudendosi dopo sei stagioni. La serie ha ricevuto ampi consensi dalla critica: per il finale di serie, \"Inizio\", ha ricevuto due Emmy, miglior attore protagonista in una serie drammatica a Rhys e miglior sceneggiatura per una serie drammatica per Joel Fields e Joe Weisberg, mentre ai Golden Globe 2019 ha conquistato il premio per la miglior serie drammatica. \"The Americans\" \u00e8 stata inoltre candidata a importanti riconoscimenti anche ai Saturn Award, ai Writers Guild of America Award e ai Satellite Award.\nTrama.\nWashington, 1981. Philip ed Elizabeth Jennings sono due agenti segreti del KGB, membri del direttorato \u00abS\u00bb che riunisce le spie russe attive, illegalmente e sotto copertura, all'estero. Nati, cresciuti e addestrati nell'Unione Sovietica, quindici anni prima erano stati mandati in incognito negli Stati Uniti con l'ordine di spacciarsi per una giovane coppia di americani.\nNonostante il loro matrimonio, durante il quale hanno avuto due figli, fosse inizialmente solo una farsa, con il passare del tempo hanno iniziato a maturare reciprocamente dei sentimenti reali; questi vengono tuttavia messi alla prova sia dagli sviluppi della guerra fredda, poich\u00e9 i loro superiori ordinano missioni sempre pi\u00f9 rischiose pur di riuscire ad acquisire il maggior numero d'informazioni sul nemico, sia dal fatto che Philip, dopo tanti anni vissuti oltreoceano, inizia a sentirsi distante dagli ideali del comunismo, al contrario di Elizabeth, ancora fervente sostenitrice della causa sovietica.\nAd accrescere ulteriormente i pericoli gi\u00e0 insiti nel loro lavoro sotto copertura, e a complicare i rapporti tra i due, c'\u00e8 anche il fatto che i loro due figli, Paige ed Henry, ignari della vera identit\u00e0 dei genitori, stanno crescendo come due americani e pertanto vicini ai valori di quel capitalismo che invece la coppia deve combattere; a ci\u00f2 si aggiunge l'arrivo come nuovo vicino di casa di Stan Beeman, agente dell'FBI chiamato a indagare proprio sulle misteriose spie del direttorato \u00abS\u00bb.\nProduzione.\nConcezione.\n\"The Americans\", una serie televisiva storica ambientata durante l'amministrazione Reagan, \u00e8 stata delineata dal creatore della serie Joe Weisberg, un ex ufficiale della CIA. La serie si concentra sulla vita personale e professionale di due agenti sovietici di spicco collocati nella zona di Washington, D.C. negli anni 1960 e dei loro ignari bambini nati in America. La produzione della serie ebbe inizio nell'ottobre 2011, quando la rete via cavo FX commission\u00f2 la scrittura di una sceneggiatura per un potenziale nuovo episodio pilota a Joe Weisberg, che aveva ideato un soggetto che vedeva protagonisti agenti segreti sovietici operanti illegalmente negli Stati Uniti. Due mesi pi\u00f9 tardi, il 16 dicembre, la rete diede il via libera alla produzione del \"pilot\"; per la regia del quale, nel mese di febbraio 2012, venne ingaggiato Gavin O'Connor. Il 9 agosto 2012, dopo le riprese del \"pilot\", FX diede anche il via libera definitivo alla produzione di una prima stagione di tredici episodi.\nJoe Weisberg, grande appassionato di spionaggio sin da ragazzo, tra il 1990 e il 1994 alle dipendenze della CIA, prese spunto per la creazione della serie dai risultati conseguiti nel 2010 dall'indagine dell'FBI denominata \"Operation Ghost Stories\", che aveva portato alla scoperta negli Stati Uniti di una rete di spie dormienti russe soprannominata \"Illegals Program\". Weisberg, tuttavia, decise di non collocare la storia nel presente, in quanto ormai la Russia non era pi\u00f9 vista come un paese nemico dagli americani, a suo dire rimasti sconvolti e sconcertati dalla scoperta del 2010. L'autore ambient\u00f2 quindi la trama all'inizio degli anni 1980, subito dopo l'elezione a presidente di Ronald Reagan.\nCast.\nIl casting inizi\u00f2 nel mese di marzo 2012. La prima attrice a venire scritturata fu Keri Russell, che il 7 marzo 2012 ottenne il ruolo della protagonista Elizabeth Jennings. Il 16 marzo si un\u00ec al cast anche Matthew Rhys, per il ruolo di Philip Jennings; mentre quattro giorni dopo fu ingaggiato anche Noah Emmerich, per il ruolo dell'agente dell'FBI Stan Beeman. Successivamente il cast principale si complet\u00f2 con Maximiliano Hern\u00e1ndez, interprete dell'agente dell'FBI Chris Amador; Holly Taylor e Keidrich Sellati, interpreti di Paige e Henry Jennings.\nL'8 marzo 2013 fu promossa tra i personaggi principali anche Sandra Beeman, interpretata da Susan Misner; mentre il seguente 7 maggio anche Annet Mahendru e Alison Wright, interpreti rispettivamente di Nina e Martha, furono promosse nel cast principale.\nRiprese.\nLa serie \u00e8 stata girata a New York. Le riprese del \"pilot\" si svolsero tra la seconda met\u00e0 di maggio 2012 e l'inizio del mese seguente. Dopo qualche settimana di ritardo provocato dall'uragano Sandy, il 26 novembre 2012 a Brooklyn iniziarono le riprese del resto degli episodi.\nProgrammazione.\nNel mese di dicembre 2012, FX fece sapere che \"The Americans\" avrebbe debuttato il 30 gennaio 2013. Il 21 febbraio 2013, dopo la trasmissione di soli quattro episodi, il network annunci\u00f2 che la serie, visti gli ottimi riscontri di critica e pubblico, era stata rinnovata per una seconda stagione. Anch'essa composta da tredici episodi, \u00e8 stata trasmessa dal 26 febbraio al 21 maggio 2014. Il 16 aprile 2014 \u00e8 stato annunciato il rinnovo per una terza stagione, in onda dal 29 gennaio 2015. Il 31 marzo 2015 la serie viene rinnovata per una quarta stagione composta anch'essa di 13 episodi. Il 26 maggio 2016 viene rinnovata per altre due stagioni: una quinta, composta da 13 episodi, e una sesta, che sar\u00e0 l'ultima, composta da 10 episodi, che sar\u00e0 trasmessa nel 2018.\nAccoglienza.\nAscolti.\nL'anteprima dell'episodio pilota il 30 gennaio 2013 su FX fu seguita da 3,2 milioni di telespettatori, cifra che sal\u00ec a 4,7 milioni comprendendo le successive repliche andate in onda nella stessa serata. Tali dati rappresentano uno dei migliori debutti di sempre su FX, superiore anche a quelli delle serie televisive \"American Horror Story\" e \"Sons of Anarchy\", proposte dalla stessa rete.\nCritica.\nLa serie fu accolta positivamente dalla critica. Il \"Chicago Sun-Times\", valutandola con tre stelle e mezzo su quattro, la present\u00f2 come una nuova e avvincente serie con protagonista una coppia di agenti del KGB che fanno finta di vivere il sogno americano. Per il \"Time\" la trama \u00e8 molto coinvolgente, offrendo un'interessante storia personale oltre le vicende legate agli intrighi politici dell'epoca. Per il \"New York Times\", \"The Americans\", giudicata come un \u00abrisultato notevole\u00bb, \u00e8 incentrata su una relazione delicata ma complessa, immersa in uno scenario ricco di \"suspense\". Il \"San Francisco Chronicle\" elogi\u00f2 sia le interpretazioni del cast che lo stile narrativo di Joe Weisberg. \"Variety\" apprezz\u00f2 la colonna sonora e defin\u00ec il soggetto allo stesso tempo affascinante e provocatorio, pur individuando alcune pecche nella narrazione. Il \"Wall Street Journal\" la giudic\u00f2 come un'affascinante storia su una coppia di agenti dormienti, mentre \"Entertainment Weekly\" la present\u00f2 come un \u00abcoinvolgente thriller di spionaggio\u00bb. Al termine della prima stagione, intervistato in proposito, lo scrittore Stephen King ha inoltre definito \"The Americans\" come la miglior serie TV dell'anno.\nTrasmissione internazionale.\nIn Canada la serie va in onda in contemporanea con gli Stati Uniti, dal 30 gennaio 2013 su FX Canada. Nel Regno Unito \u00e8 trasmessa dal 1\u00ba giugno 2013 su ITV.\nIn Italia viene trasmessa su Fox dal 4 novembre 2013 e in chiaro su Rai 4 dal 7 giugno 2018.\nDal 2016 la serie viene trasmessa anche in Russia sul canale REN TV."}
{"id": "4351857", "revid": "228587", "url": "https://it.wikipedia.org/wiki?curid=4351857", "title": "Heilbron", "text": ""}
{"id": "4351860", "revid": "107606482", "url": "https://it.wikipedia.org/wiki?curid=4351860", "title": "Societ\u00e0 Sportiva Verbania 1967-1968", "text": "Questa voce raccoglie le informazioni riguardanti la Societ\u00e0 Sportiva Verbania nelle competizioni ufficiali della stagione 1967-1968.\nMaglie.\nLa prima divisa \u00e8 una maglia interamente bianca, cerchiata da 3 bande orizzontali (blu, gialla e rossa) poste nel centro della maglia, con pantaloncini bianchi e calzettoni bianchi.\nOrganigramma societario.\nArea direttiva\nArea tecnica\nArea sanitaria\nGiovanili.\nOrganigramma societario.\nArea direttiva\nArea tecnica"}
{"id": "4351864", "revid": "1505830", "url": "https://it.wikipedia.org/wiki?curid=4351864", "title": "Hugo Benzing", "text": "La Hugo Benzing GmbH &amp; Co. KG \u00e8 una multinazionale tedesca di componentistica per i settori automotive, aerospaziale, meccanica di precisione e elettronica con sede a Zuffenhausen, quartiere di Stoccarda.\nStoria.\nL'azienda venne fondata da Hugo Benzing nel 1933 a Dresda. Benzing, un ingegnere, aveva vissuto e lavorato per un certo periodo a Cleveland, Ohio, Stati Uniti. Nel 1933 torn\u00f2 in Germania aprendo uno stabilimento a Dresda e brevettando un anello d'arresto che prese poi il suo nome. Oltre 100 milioni di pezzi sono stati prodotti dalla fondazione dell'azienda. Con lo sviluppo di frese capaci di lavorare forme non circolari, furono creati i primi esemplari di anelli tipo DIN 6799. \nNel 1936 la prima fornitura alla Mercedes Benz. Seguirono altri brevetti, sempre nello spirito di migliorare il prodotto. Nel 1945 l'azienda fu guidata dal figlio Peter Benzing e nel 1948 la sede fu trasferita a Stoccarda. Nel 1954, quando nella direzione dell'azienda era gi\u00e0 entrato anche Hermann Benzing, venne aperto un altro stabilimento a Munchinger (Kalleberg).\nNel 2000 la produzione fu allargata agli ammortizzatori dello sterzo, quattro anni pi\u00f9 tardi al sistema di blocco parcheggio. Divent\u00f2 uno dei principali produttori di elementi fusibili, valvole, anelli elastici.\nInizi\u00f2 anche l'internazionalizzazione. Nel 2014 fu inaugurata una filiale nel Michigan, Stati Uniti, nel 2018 una filiale in Cina, a Shanghai. "}
{"id": "4351866", "revid": "465169", "url": "https://it.wikipedia.org/wiki?curid=4351866", "title": "Elitserien 2012-2013", "text": "LElitserien 2012-2013 \u00e8 l'89\u00ba massimo campionato svedese di hockey su ghiaccio, il 38\u00ba disputato dalla nascita della Elitserien. La stagione regolare inizi\u00f2 il 13 settembre 2012 e si concluse il 5 marzo 2013. I playoff iniziarono il 12 marzo 2013 e terminarono il 18 aprile 2013. Questo fu l'ultimo campionato ad essere denominato \"Elitserien\", infatti il 17 giugno 2013 la lega scelse il nuovo nome \"Svenska hockeyligan\" (SHL).\nIl campionato fu vinto dallo Skellefte\u00e5 AIK dopo la finale vinta per 4-0 contro il Lule\u00e5 HF: per lo Skellefte\u00e5 si tratt\u00f2 del secondo titolo nella sua storia, il primo dal 1981. Al termine del torneo di qualificazione delle Kvalserien il Timr\u00e5 IK e il R\u00f6gle BK furono retrocessi in HockeyAllsvenskan e sostituiti dall'\u00d6rebro HK e il Leksands IF.\nSquadre.\nLe squadre militanti in Elitserien nella stagione 2012-2013 sono le seguenti:\nStagione regolare.\nLa stagione regolare ha avuto inizio il 13 settembre 2012 ed \u00e8 terminata il 5 marzo 2013.\nClassifica.\nLegenda:\nNote:\nKvalserien.\nLa 39\u00ba edizione della Kvalserien dur\u00f2 dal 14 marzo al 5 aprile 2013. Vi presero parte le ultime due classificate della Elitserien e le migliori quattro formazioni della HockeyAllsvenskan. Al termine di un doppio girone all'italiana le prime due classificate si qualificarono per la stagione successiva in Svenska Hockeyligan, mentre le altre sarebbero andate in HockeyAllsvenskan.\nClassifica.\nLegenda:\nNote:\nPlayoff.\nI playoff hanno avuto inizio il 12 marzo e si sono conclusi il 18 aprile 2013. Le prime tre qualificate possono scegliere la loro avversaria per i quarti di finale. Dopo il primo turno, gli accoppiamenti vengono riorganizzati in base alla posizione in regular season delle squadre qualificate."}
{"id": "4351870", "revid": "1833487", "url": "https://it.wikipedia.org/wiki?curid=4351870", "title": "Caselle (Maltignano)", "text": "Caselle \u00e8 l'unica frazione del comune di Maltignano.\nDistante meno di due chilometri dal capoluogo, sorge a 110 metri sul livello del mare. Con una popolazione di 933 abitanti \u00e8 il maggior centro abitato del comune. \u00c8 sede parrocchiale, e la chiesa \u00e8 intitolata a San Marco Evangelista."}
{"id": "4351884", "revid": "339392", "url": "https://it.wikipedia.org/wiki?curid=4351884", "title": "Elenco delle encicliche", "text": ""}
{"id": "4351888", "revid": "983767", "url": "https://it.wikipedia.org/wiki?curid=4351888", "title": "Carlo Geloso", "text": "Biografia.\nEntra nella Regia Accademia Militare di Artiglieria e Genio nel 1898, per uscirne da sottotenente di artiglieria nel 1901. Due anni dopo \u00e8 promosso a tenente presso il 3\u00ba Reggimento artiglieria da fortezza. Da capitano venne inviato a Zuara durante la guerra italo-turca e sul fronte giulio allo scoppio della Grande Guerra, durante la quale viene promosso al grado di maggiore e guadagna tre Medaglie d'argento al valor militare durante la sesta e la decima battaglia dell'Isonzo e la prima croce dell'Ordine militare di Savoia. Promosso colonnello nel 1917, alla fine della guerra viene assegnato al comando del corpo di stato maggiore, prima di passare in ausiliaria speciale nel 1920.\nCon l'avvento del Fascismo viene richiamato in servizio presso la Commissione superiore di difesa. Dopo un periodo al comando del 6\u00ba Reggimento artiglieria pesante campale (1928-1931) rientra nel corpo di stato maggiore, venendo promosso al grado di brigadiere generale d'artiglieria. Inviato in forza al Regio Corpo Truppe Coloniali della Somalia italiana nel 1936, partecipa alla guerra d'Etiopia dove, al comando della Divisione Speciale \"Laghi\", sconfigge il ras Dest\u00e0 Damt\u00f9 ed occupa la regione dei Galla e Sidama, della quale assume la carica di governatore e comandante militare.\nPer la condotta tenuta durante la guerra e nella successiva fase di \"pacificazione\", viene promosso generale di divisione e riceve la seconda croce dell'Ordine militare di Savoia. Promosso generale di corpo d'armata, dopo aver comandato nel 1938 il V Corpo d'armata venne inviato in Albania, dove assume il comando del XXVI Corpo d'Armata dal 1939 al 1940, prima di essere rimpatriato. In seguito alla disastrosa campagna di Grecia, viene rispedito in Albania al comando dell'11\u00aa Armata come generale designato d'armata, ottenendo il grado di generale d'armata solo nel 1942.\nCoinvolto in uno scandalo ed entrato in contrasto con il generale tedesco Alexander L\u00f6hr, venne rimosso e sostituito con il generale Vecchiarelli dal 3 maggio del 1943 e messo a disposizione del Ministero della Guerra per l'inchiesta condotta dall'ammiraglio Domenico Cavagnari (42 pagine e 182 allegati probatori, fondo H5, busta 34, dell'ufficio storico SME, Roma). In pratica Geloso, e buona parte del suo comando d'armata, fu inquisito con accuse riguardanti traffici illeciti, contrabbando su larga scala, speculazione sui flussi monetari, corruzione, sfruttamento della prostituzione e relazioni sessuali non compatibili con la dignita' del grado elevato ricoperto. Una trentina di ufficiali superiori furono trasferiti, come ad esempio i generali Adolfo Naldi, comandante da tre anni della 29\u00aa Divisione fanteria \"Piemonte\", Ugo Marfuggi, intendente dell'armata, e Arturo Fortunato, comandante del genio dell'armata. Il generale Donato Tripiccione, capo di SM dell'armata, anche lui rimpatriato, si avveleno' a Roma il 1 giugno per il disonore.\nTuttavia lo scandalo fu soffocato per ragioni di opportunit\u00e0 e per solidariet\u00e0 di casta e la cosa decadde presto per l'incalzare degli avvenimenti bellici generali.\nIn seguito all'armistizio di Cassibile venne catturato a Roma dai tedeschi ed internato nell'Offizierslager di Schocken (Pozna\u0144), dove verr\u00e0 liberato dai sovietici e trasferito a Char'kov. Rimpatriato il 9 ottobre 1945, rientr\u00f2 brevemente in servizio nell'Esercito italiano per essere collocato in congedo assoluto nel 1954. Mor\u00ec a Roma il 23 luglio 1957.\nControversie e rispetto dei diritti umani.\nIl generale Geloso fu ritenuto responsabile di una dura repressione verso le popolazioni e i ribelli etiopi nel corso della guerra e, soprattutto, della pacificazione (il suo nome \u00e8 incluso nel libro verde dei criminali di guerra di cui il governo etiope chiese, senza esito, l'estradizione, nel 1947); ma \u00e8 in occasione della campagna di Grecia che si distinse particolarmente in negativo. In particolare emise una circolare, nel marzo 1943, in cui ordinava rappresaglie secondo il principio della \"responsabilit\u00e0 collettiva\", ovvero in caso di attacco partigiano a colonne italiane si sarebbe dovuto procedere alla fucilazione di massa dei maschi adulti (dai 14/15 anni in su) del centro abitato pi\u00f9 vicino, che sarebbe stato dato alle fiamme, con la deportazione degli abitanti, la distruzione di campi e l'uccisione del bestiame.\nQuesto comport\u00f2 le stragi di Domenikon (circa 140/150 morti di cui 97 \"civili\" e gli altri \"fiancheggiatori\" o \"partigiani\", incluse alcune donne), 40 furono i civili fucilati a Tsaritsani, numerosi altri anche a Domokos, Farsala, Oxini\u00e0, ma in totale furono circa 200 i villaggi che, nel periodo del comando di Geloso, subirono rappresaglie, o saccheggi, o distruzioni e danneggiamenti deliberati. In questo Geloso intendeva allineare l'azione dell'esercito italiano in Grecia a quanto eseguito da Roatta nei Balcani. Copr\u00ec costantemente vari crimini di guerra compiuti da truppe italiane (ad esempio nella zona di Elassona), inclusi alcuni stupri di massa, furti, saccheggi. Il campo per internati militari greci a Larissa in Tessaglia, che gi\u00e0 si era distinto per la sua durezza, divenne un vero e proprio \"lager\", con la morte, nei primi mesi del '43, di circa 1.000 internati per fame o fucilazione.\nInoltre nel corso del suo comando in Grecia avvennero numerosi fatti che, per quanto non di sua esclusiva responsabilit\u00e0, comportarono condizioni gravissime per la popolazione civile, soprattutto perch\u00e9 le requisizioni alimentari (in particolare di grano) eseguite dal Regio Esercito furono moltiplicate, causando una estesa carestia che fu responsabile della morte di decine di migliaia di civili greci (forse tra il 1941 e il 1943 morirono tra le 200.000 e le 300.000 persone, il solo inverno del 1941 potrebbe aver comportato 50.000 morti). Carlo Geloso non fu incluso nella prima lista di criminali di guerra di cui il governo Greco chiedeva l'estradizione, per\u00f2 nel 1946, con la prematura comparsa della guerra fredda nei Balcani (in Grecia era in corso la guerra civile), il governo filo-occidentale intese lasciar cadere le richieste di estradizione ai danni dell'Italia (cancellandole completamente nel 1948); peraltro aveva comunicato gi\u00e0 ai governi dell'URSS e della Jugoslavia che non intendeva procedere con alcuna estradizione, ma per indagini interne. Queste ultime non ebbero alcun esito e tutti i responsabili delle rappresaglie e delle fucilazioni in Grecia poterono essere graziati e dimenticati."}
{"id": "4351889", "revid": "767487", "url": "https://it.wikipedia.org/wiki?curid=4351889", "title": "Yussuf Saleh", "text": ""}
{"id": "4351892", "revid": "124414638", "url": "https://it.wikipedia.org/wiki?curid=4351892", "title": "Benzing (meccanica)", "text": ""}
{"id": "4351901", "revid": "1566286", "url": "https://it.wikipedia.org/wiki?curid=4351901", "title": "Renata Fronzi", "text": "Biografia.\nRenata Fronzi, figlia d'arte, nacque in Argentina da una coppia di attori livornesi, che si stabiliranno subito dopo in Brasile.\nInizi\u00f2 il suo percorso artistico in teatro, nella compagnia di Eva Todor: sulle scene ebbe alcune occasioni per mettersi in luce anche come ballerina. In seguito apparve varie volte sul grande schermo. Ma soprattutto prese parte a un gran numero di telenovelas, venendo generalmente scritturata per ruoli di un certo spessore. Il pubblico italiano la ricorda tra gli interpreti della telenovela \"Samba d'amore\", ma anche per la sua partecipazione in un film diretto da Giovanni Veronesi, \"Il barbiere di Rio\", come sorella del protagonista Diego Abatantuono.\nMor\u00ec nel 2008 lasciando due figli."}
{"id": "4351902", "revid": "647919", "url": "https://it.wikipedia.org/wiki?curid=4351902", "title": "Refuge Ciottolu di i Mori", "text": ""}
{"id": "4351906", "revid": "113757", "url": "https://it.wikipedia.org/wiki?curid=4351906", "title": "Refuge de Ciottolu di i Mori", "text": ""}
{"id": "4351911", "revid": "729019", "url": "https://it.wikipedia.org/wiki?curid=4351911", "title": "Open di Francia 2002 - Doppio femminile", "text": "Virginia Ruano Pascual e Paola Su\u00e1rez hanno battuto in finale Lisa Raymond e Rennae Stubbs 6-4, 6-2."}
{"id": "4351913", "revid": "729019", "url": "https://it.wikipedia.org/wiki?curid=4351913", "title": "Open di Francia 2001 - Doppio femminile", "text": "Virginia Ruano Pascual e Paola Su\u00e1rez hanno battuto in finale Jelena Doki\u0107 e Conchita Mart\u00ednez 6-2, 6-1."}
{"id": "4351915", "revid": "1371684", "url": "https://it.wikipedia.org/wiki?curid=4351915", "title": "Centrisola", "text": "Centrisola era il nome di un comune italiano, esistito dal 1927 al 1948.\nStoria.\nIl comune di Centrisola fu creato nel 1927 dalla fusione dei comuni di Chignolo d'Isola e Madone. Il nome del nuovo comune fu scelto per la sua posizione centrale all'interno dell'Isola bergamasca.\nIl comune di Centrisola venne soppresso nel 1948, con la ricostituzione dei comuni preesistenti."}
{"id": "4351916", "revid": "113757", "url": "https://it.wikipedia.org/wiki?curid=4351916", "title": "Refuge L'Onda", "text": ""}
{"id": "4351917", "revid": "729019", "url": "https://it.wikipedia.org/wiki?curid=4351917", "title": "Open di Francia 2000 - Doppio femminile", "text": "Martina Hingis e Mary Pierce hanno battuto in finale Virginia Ruano Pascual e Paola Su\u00e1rez 6-2, 6-4."}
{"id": "4351919", "revid": "729019", "url": "https://it.wikipedia.org/wiki?curid=4351919", "title": "Open di Francia 1998 - Doppio femminile", "text": "Martina Hingis e Jana Novotn\u00e1 hanno battuto in finale Lindsay Davenport e Nata\u0161a Zvereva 6-1, 7-64."}
{"id": "4351923", "revid": "1543377", "url": "https://it.wikipedia.org/wiki?curid=4351923", "title": "Mario Paniconi", "text": "Biografia.\nSi laurea nel 1931 alla Scuola di architettura di Roma, qui incontra Giulio Pediconi, con il quale nasce subito una grande amicizia ed un'intensa collaborazione professionale che durer\u00e0 per tutta la carriera, insieme daranno vita, a partire dai primi anni '30 ad uno degli studi professionali pi\u00f9 attivi a Roma. Mario Paniconi fu uno degli architetti pi\u00f9 in vista durante il fascismo; con Giulio Pediconi partecipa ai grandi concorsi degli anni '30 ed al dibattito culturale del periodo, propone uno stile di perfetto equilibrio tra tradizione ed innovazione.\nAderisce al movimento del RAMI (Raggruppamento Architetti Moderni Italiani) movimento ispirato da Alberto Calza Bini segretario del sindacato degli architetti fascisti (insieme con Giulio Pediconi, Concezio Petrucci, Luigi Moretti, Luigi Ciarrocchi, Mario De Renzi, Marchi, Giuseppe Nicolosi, Seno, Luciano Tufaroli, Vetriani) che propugna un compromesso fra le idee del Movimento Moderno e la tradizione architettonica italiana. Fu membro del direttorio nazionale del sindacato architetti (1932-33) e del direttorio del sindacato regionale architetti del Lazio (1931-33). Nel 1933 partecipa alla V Triennale di Milano con il progetto \"Casa di campagna per un uomo di studio\" con Giulio Pediconi, Luigi Moretti, Luciano Tufaroli, Silenzi. Ha svolto gran parte della sua attivit\u00e0 progettuale con l'architetto Giulio Pediconi, tra la vastissima attivit\u00e0 dello studio si ricordano, oltre all'opera pi\u00f9 famosa: Palazzi dell'INA e dell'INPS all'EUR, Roma.\n(1939, in collaborazione),il complesso edilizio INA a Latina (1938), il piano di ricostruzione di Orbetello e Porto S. Stefano (1938-45); inoltre tra le opere romane si segnalano: la Casa-albergo per il Ministero delle Poste e Telecomunicazioni a via Massaia (1954-58), il complesso edilizio a piazza Pio XI (1961-66), il Palazzo IMI all'EUR (1961), le sede del Ministero delle Poste all'EUR (1963-65)."}
{"id": "4351924", "revid": "729019", "url": "https://it.wikipedia.org/wiki?curid=4351924", "title": "Seeger-Orbis", "text": "Seeger-Orbis \u00e8 un'azienda tedesca che produce componenti meccaniche, fondata da Willi Seeger nell'ottobre 1917.\nStoria.\nAlla fondazione l'azienda si occupava della vendita di cilindri per locomotive nella zona di Francoforte, ampliando strada facendo le attivit\u00e0. Nel 1927 Hugo Heiermann brevett\u00f2 gli anelli d'arresto del tipo \"Seegerring\", che al 1941 erano diventati uno standard industriale.\nAltre sedi aziendali furono aperte nel corso degli anni (a K\u00f6nigstein im Taunus nel 1944, a Eichen nel 1964; la divisione Kolben-Seeger GmbH &amp; Co. KG venne aperta a Saarbr\u00fccken nel 1954). La Seeger-Orbis entr\u00f2 a fare parte della SKF Corporation nel 1970, spostando la sede direttiva a Eschborn due anni dopo, e nel 2002 pass\u00f2 alla Barnes Group, spostando la sede a Steinbach l'anno seguente."}
{"id": "4351925", "revid": "767487", "url": "https://it.wikipedia.org/wiki?curid=4351925", "title": "Livkot Lekha", "text": "Livkot Lekha (Ebraico: \u05dc\u05d1\u05db\u05d5\u05ea \u05dc\u05da; trad. Piangere per te), chiamata anche LaNetzah Ahi (Ebraico: \u05dc\u05e0\u05e6\u05d7 \u05d0\u05d7\u05d9; trad. Per sempre mio fratello) \u00e8 una canzone israeliana scritta da Aviv Geffen in memoria del suo amico Nir Shpiener, che mor\u00ec tragicamente in un incidente d'auto nel 1992, all'et\u00e0 di 18 anni. Aviv e Nir erano soliti suonare insieme.\nIn seguito la canzone fu riutilizzata molte volte, spesso per ricordare la morte di giovani soldati, visto che il testo parla della prematura morte di qualcuno.\nLa canzone divenne molto celebre in Israele in seguito all'assassinio del Primo Ministro Israeliano Yitzhak Rabin, quando Aviv Geffen la cant\u00f2 in sua memoria."}
{"id": "4351929", "revid": "797136", "url": "https://it.wikipedia.org/wiki?curid=4351929", "title": "Getaneh Kebede", "text": "Carriera.\nClub.\nHa giocato nella prima divisione etiope ed in quella sudafricana.\nNazionale.\nHa partecipato alla Coppa d'Africa del 2013 ed a quella del 2021."}
{"id": "4351934", "revid": "729019", "url": "https://it.wikipedia.org/wiki?curid=4351934", "title": "Societ\u00e0 Sportiva Verbania 1968-1969", "text": "Questa voce raccoglie le informazioni riguardanti la Societ\u00e0 Sportiva Verbania nelle competizioni ufficiali della stagione 1968-1969.\nMaglie.\nLa prima divisa \u00e8 una maglia interamente bianca, cerchiata da 3 bande orizzontali (blu, gialla e rossa) poste nel centro della maglia, con pantaloncini bianchi e calzettoni bianchi.\nOrganigramma societario.\nArea direttiva\nArea tecnica\nArea sanitaria"}
{"id": "4351942", "revid": "113757", "url": "https://it.wikipedia.org/wiki?curid=4351942", "title": "Refuge Asinao", "text": ""}
{"id": "4351945", "revid": "697352", "url": "https://it.wikipedia.org/wiki?curid=4351945", "title": "Jane Hamilton", "text": "Biografia.\nEra la figlia di James Hamilton, VI conte di Abercorn (1661-1734), e di sua moglie, Elizabeth Reading (1669-1754).\nMatrimonio.\nSpos\u00f2, il 29 settembre 1719, il capitano Archibald Hamilton (1673-1754), figlio di William Douglas-Hamilton, I conte di Selkirk e di Anne Hamilton, III duchessa di Hamilton. Ebbero sei figli:\nHa ricoperto la carica di Lady of the Bedchamber e di Mistress of the Robes di Augusta, principessa del Galles.\nMorte.\nMor\u00ec il 6 dicembre 1753, a Parigi e fu sepolta a Montmartre."}
{"id": "4351953", "revid": "463686", "url": "https://it.wikipedia.org/wiki?curid=4351953", "title": "Luigi Chiriatti", "text": ""}
{"id": "4351959", "revid": "287204", "url": "https://it.wikipedia.org/wiki?curid=4351959", "title": "Ace Sports Group Tennis Classic 2013", "text": "L'Ace Sports Group Tennis Classic 2013 \u00e8 stato un torneo femminile di tennis giocato sulla terra rossa. \u00c8 stata la 3\u00aa edizione del torneo dell'Ace Sports Group Tennis Classic, che fa parte della categoria ITF 25 K nell'ambito dell'ITF Women's Circuit 2013. Il torneo si \u00e8 giocato all'Innisbrook Golf Resort and Spa di Innisbrook, dal 7 al 13 gennaio 2013.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Tadeja Majeri\u010d ha battuto in finale Ajla Tomljanovi\u0107 6\u20132, 6\u20133.\nDoppio.\n Ulrikke Eikeri / Chieh-Yu Hsu hanno battuto in finale Florencia Molinero / Adriana P\u00e9rez 6\u20133, 6\u20130."}
{"id": "4351962", "revid": "55171371", "url": "https://it.wikipedia.org/wiki?curid=4351962", "title": "Conducibilit\u00e0 elettromeccanica", "text": ""}
{"id": "4351965", "revid": "124316672", "url": "https://it.wikipedia.org/wiki?curid=4351965", "title": "La duchessa di Paliano", "text": "La duchessa di Paliano (\"La Duchesse de Palliano\") \u00e8 un racconto di Stendhal, pubblicato per la prima volta nel 1838.\nGenesi dell'opera.\nNell'introduzione al racconto, datata \u00abPalermo, 22 luglio 1838\u00bb, Stendhal afferma che il suo lavoro era la traduzione in francese di un vecchio manoscritto italiano redatto verso il 1566. La vicenda raccontata \u00e8 in effetti realmente accaduta. Giovanni Carafa, creato duca di Paliano dallo zio Gian Pietro Carafa asceso al trono pontificio nel 1555 col nome di papa Paolo IV, fu accusato di aver fatto uccidere la moglie Violante Diaz Garlon (che tuttavia Stendhal chiama Violante di Cardona) e il presunto amante di lei Marcello Capece, con la complicit\u00e0 dei parenti: il fratello cardinale Carlo Carafa, il nipote Alfonso Carafa, il cognato Ferrante Diaz Garlon conte d'Alife e un altro parente, Leonardo di Cardine. Il processo termin\u00f2 con l'esecuzione di Giovanni e Carlo Carafa, del duca d'Alife e di Leonardo di Cardine (4 marzo 1561).\n\"La Duchesse de Palliano\" fu pubblicato nella rivista \"Revue des Deux Mondes\" nel numero del 15 agosto 1838, a firma di \"F. de Lagenevais \". Il racconto entr\u00f2 a far parte delle \"Cronache italiane\", la raccolta di racconti pubblicata postuma in volume nel 1855 a cura di Romain Colomb, cugino ed esecutore testamentario di Stendhal. Fa parte, inoltre dell'edizione definitiva delle \"Cronache italiane\", curata da Henri Martineau per la Biblioth\u00e8que de la Pl\u00e9iade, nel 1947.\nTrama.\nLa vicenda \u00e8 ambientata a Roma nel periodo 1559-1561. Subito dopo l'elezione di Papa Paolo IV (Gian Pietro Carafa) nel 1555, giungono a Roma numerosi membri della famiglia Carafa; il papa favorisce soprattutto i figli del fratello, conte di Montorio: Don Giovanni diventa duca di Paliano, don Carlo viene fatto cardinale, Don Antonio \u00e8 creato marchese di Montebello. Il papa affida loro la gestione dello Stato. I tre fratelli, tuttavia, si comporteranno da despoti avidi e immorali.\nAmici e clienti dei Carafa cercano di prender parte alla loro fortuna. Della corte del duca di Paliano fanno parte due parenti di Violante di Cardona, la sua bellissima moglie: il duca d'Alife, fratello di Violante, e Marcello Capece, cugino di Violante. Favorita della duchessa di Paliano \u00e8 inoltre Diana Brancaccio, parente della marchesa di Montebello. Marcello Capece \u00e8 in realt\u00e0 innamorato in silenzio di Violante. Il capodanno del 1559 il segretario del duca di Paliano, Andrea Lanfranchi, organizza un pranzo in onore del cardinale Carlo Carafa, a cui invita anche la cortigiana Martuccia, amante di Marcello Capece. Quando il Capece lo viene a sapere, si reca alla festa per sottrarre Martuccia alle voglie del cardinale. Questi a sua volta reagisce: ne nasce uno scandalo che giunge alle orecchie del papa il quale, apprendendo del comportamento immorale dei nipoti, decide di privarli delle cariche, bandirli da Roma e mandarli al confino in sperduti villaggi del Lazio.\nLa duchessa di Paliano viene inviata a Gallese, dove viene raggiunta dalla sua corte che comprende Diana Brancaccio e Marcello Capece. Questi trova il coraggio di dichiarare il suo amore alla duchessa, la quale lo respinge, e poi confida l'episodio a Diana. Diana, che nutre del risentimento verso la duchessa, decide di vendicarsi calunniandola. Diana riferisce al duca che la duchessa ha una tresca col Capece. Questi viene fatto imprigionare dal duca. Il cardinale incita il duca a vendicare l'onore della famiglia punendo con la morte la duchessa. Capece e Diana Brancaccio vengono uccisi a pugnalate dal duca, mentre la duchessa viene strangolata dal proprio fratello, il conte d'Alife, e da Leonardo di Cardine."}
{"id": "4351967", "revid": "108981469", "url": "https://it.wikipedia.org/wiki?curid=4351967", "title": "Markus Schiegl", "text": "Biografia.\nInizi\u00f2 a gareggiare per la nazionale austriaca nelle varie categorie giovanili nella specialit\u00e0 del doppio, ottenendo quali migliori risultati due medaglie d'argento ed una di bronzo ai campionati mondiali juniores e la vittoria nella classifica finale della Coppa del Mondo juniores nel 1991/92.\nA livello assoluto esord\u00ec in Coppa del Mondo nella stagione 1992/93, conquist\u00f2 il primo podio il 2 dicembre 1993 nel doppio a Sigulda (3\u00b0) e la prima vittoria il 30 gennaio 1994 nel doppio ad Altenberg. In classifica generale, come miglior risultato, si piazz\u00f2 per due volte al secondo posto nella specialit\u00e0 del doppio: nel 1993/94 e nel 1998/99.\nPrese parte a cinque edizioni dei Giochi olimpici invernali, esclusivamente nel doppio: a ottenne la decima posizione, a concluse la gara al quarto posto, a ottenne la sesta piazza, a giunse nuovamente quarto ed a , in quella che fu la sua ultima gara a livello internazionale, giunse ottavo.\nIn carriera ha conquistato quattordici medaglie, delle quali cinque d'oro, ai campionati mondiali, due nel doppio e tre nella gara a squadre. Ottenne inoltre otto medaglie a livello europeo."}
{"id": "4351968", "revid": "287204", "url": "https://it.wikipedia.org/wiki?curid=4351968", "title": "Panasonic Panthers", "text": "I Panasonic Panthers (\u30d1\u30ca\u30bd\u30cb\u30c3\u30af\u30fb\u30d1\u30f3\u30b5\u30fc\u30ba) sono una societ\u00e0 pallavolistica maschile giapponese, con sede a Hirakata. Militano nel massimo campionato del giapponese, la V.Premier League. Il club appartiene all'azienda Panasonic.\nStoria della societ\u00e0.\nI Panasonic Panthers nascono nel 1952, col nome di \"Matsushita Denki\". Con la nascita della League giapponese, vengono iscritti immediatamente nella massima serie, dove si classificano al secondo posto nelle prime quattro edizioni. Questo filotto di secondi posti viene interrotto nella stagione 1971-72, quando diventano per la prima volta campioni nazionali. Dopo un altro secondo posto nel 1973 inizia un periodo di declino, che porta il club alla retrocessione in \"Business League\" nel 1975. Due anni per\u00f2 arriva la promozione nella massima serie, tuttavia il club non riesce a rivivere i fasti di un tempo, cos\u00ec nel corso degli anni ottanta ed degli anni novanta arrivano altre due retrocessioni seguite da altrettante promozioni e nel mezzo qualche sporadico terzo e quarto posto.\nDopo la promozione del 1992 il club cambia nome in \"Panasonic Matsushita Panthers\", modificato nuovamente nel 2006 in \"Panasonic Panthers\", ed arrivano risultati discreti, soprattutto dopo il 2002, coronati dal secondo scudetto vinto nella stagione 2007-08. Seguono la doppia vittoria nella stagione 2009-10 scudetto e coppa nazionale; risultato ripetuto nel 2011-12."}
{"id": "4351972", "revid": "224696", "url": "https://it.wikipedia.org/wiki?curid=4351972", "title": "Power Balance Pavilion", "text": ""}
{"id": "4351976", "revid": "2091899", "url": "https://it.wikipedia.org/wiki?curid=4351976", "title": "Piano d'Erba", "text": "Il Piano d'Erba(a volte scritto al plurale: Piani d'Erba) \u00e8 una piccola pianura di tipo alluvionale, con una superficie di poco pi\u00f9 di 150\u00a0km\u00b2, collocata nell'alta Brianza, ai piedi delle Prealpi del Triangolo Lariano, a circa met\u00e0 strada tra Como e Lecco, e circa ad una trentina di km a nord di Milano; essa \u00e8 attraversata da nord a sud dal fiume Lambro.\nCaratteristiche.\nLa pianura si colloca tra le propaggini settentrionali delle colline brianzole ed i monti prealpini del Triangolo Lariano. Nell'antichit\u00e0 buona parte della piana era occupata da paludi e da un lago (chiamato dai Romani \"Lacus Eupili\") che il fiume Lambro, nel corso dei millenni, ha progressivamente riempito con i suoi depositi alluvionali, tanto che ora, da un unico specchio lacustre, si sono ormai formati due laghi minori (il Lago di Pusiano ed il Lago di Alserio). All'opera del fiume Lambro si sono inoltre associati i lavori di drenaggio e canalizzazione, compiuti dall'uomo, che hanno lasciato spazio a praterie erbose, inizialmente utilizzate per l'agricoltura e l'allevamento del bestiame. La zona \u00e8 tuttora soggetta a fenomeni di allagamento, come hanno dimostrato le recenti alluvioni, che sono avvenute negli ultimi decenni.\nLa piana storicamente ha sempre fatto parte della Diocesi di Milano e del Contado Milanese, attualmente \u00e8 suddivisa in numerosi comuni (Erba, Albavilla, Alserio, Pusiano, Eupilio e Merone in provincia di Como, di Cesana Brianza, Bosisio Parini e Rogeno in provincia di Lecco) ed \u00e8 stata per molti secoli un rinomato luogo di villeggiatura della nobilt\u00e0 e della borghesia milanese, come dimostrano le numerose ville storiche, sparse sul suo territorio."}
{"id": "4351979", "revid": "436907", "url": "https://it.wikipedia.org/wiki?curid=4351979", "title": "Dogs Eating Dogs", "text": "Dogs Eating Dogs \u00e8 il secondo EP del gruppo musicale statunitense Blink-182, pubblicato indipendentemente il 18 dicembre 2012."}
{"id": "4351987", "revid": "38120", "url": "https://it.wikipedia.org/wiki?curid=4351987", "title": "Terk (personaggio)", "text": ""}
{"id": "4351993", "revid": "108981435", "url": "https://it.wikipedia.org/wiki?curid=4351993", "title": "Tobias Schiegl", "text": "Biografia.\nInizi\u00f2 a gareggiare per la nazionale austriaca nelle varie categorie giovanili nella specialit\u00e0 del doppio, ottenendo quali migliori risultati due medaglie d'argento ed una di bronzo ai campionati mondiali juniores e la vittoria nella classifica finale della Coppa del Mondo juniores nel 1991/92; nella stessa stagione ottenne il terzo posto nella classifica finale del singolo.\nA livello assoluto esord\u00ec in Coppa del Mondo nella stagione 1992/93, conquist\u00f2 il primo podio il 2 dicembre 1993 nel doppio a Sigulda (3\u00b0) e la prima vittoria il 30 gennaio 1994 nel doppio ad Altenberg. In classifica generale, come miglior risultato, si piazz\u00f2 per due volte al secondo posto nella specialit\u00e0 del doppio: nel 1993/94 e nel 1998/99.\nPrese parte a cinque edizioni dei Giochi olimpici invernali, esclusivamente nel doppio: a ottenne la decima posizione, a concluse la gara al quarto posto, a ottenne la sesta piazza, a giunse nuovamente quarto ed a , in quella che fu la sua ultima gara a livello internazionale, giunse ottavo.\nIn carriera ha conquistato quattordici medaglie, delle quali cinque d'oro, ai campionati mondiali, due nel doppio e tre nella gara a squadre. Ottenne inoltre otto medaglie a livello europeo."}
{"id": "4351994", "revid": "33689", "url": "https://it.wikipedia.org/wiki?curid=4351994", "title": "Elenco dei diritti e tributi feudali", "text": ""}
{"id": "4352002", "revid": "47767", "url": "https://it.wikipedia.org/wiki?curid=4352002", "title": "Tra l'incudine e il martello", "text": ""}
{"id": "4352003", "revid": "253269", "url": "https://it.wikipedia.org/wiki?curid=4352003", "title": "Alethea McGrath", "text": " \n\u00c8 nota principalmente per aver interpretato il ruolo di Jocasta Nu in \"\" e quello di Dot Farrar in \"Prisoner\".\nBiografia.\nHa studiato alla Guildhall School of Music and Drama di Londra. \u00c8 deceduta nel febbraio 2016, all'et\u00e0 di 95 anni.\nDoppiatrici italiane.\nNelle versioni in italiano dei suoi film, Alethea McGrath \u00e8 stata doppiata da:"}
{"id": "4352005", "revid": "729019", "url": "https://it.wikipedia.org/wiki?curid=4352005", "title": "Open di Francia 1997 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Mary Joe Fern\u00e1ndez e Lisa Raymond 6-2, 6-3."}
{"id": "4352009", "revid": "729019", "url": "https://it.wikipedia.org/wiki?curid=4352009", "title": "Open di Francia 1996 - Doppio femminile", "text": "Lindsay Davenport e Mary Joe Fern\u00e1ndez hanno battuto in finale Gigi Fern\u00e1ndez e Nata\u0161a Zvereva 6-2, 6-1."}
{"id": "4352014", "revid": "729019", "url": "https://it.wikipedia.org/wiki?curid=4352014", "title": "Open di Francia 1995 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Jana Novotn\u00e1 e Arantxa S\u00e1nchez Vicario 66-7, 6-4, 7-5."}
{"id": "4352017", "revid": "729019", "url": "https://it.wikipedia.org/wiki?curid=4352017", "title": "Open di Francia 1994 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Lindsay Davenport e Lisa Raymond 6-2, 6-2."}
{"id": "4352018", "revid": "729019", "url": "https://it.wikipedia.org/wiki?curid=4352018", "title": "Open di Francia 1993 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Larisa Neiland e Jana Novotn\u00e1 6-3, 7-5."}
{"id": "4352019", "revid": "123439702", "url": "https://it.wikipedia.org/wiki?curid=4352019", "title": "Django (serie)", "text": "Il film western Django diretto dal regista Sergio Corbucci e distribuito nel 1966, ottenne un notevole successo sia in Italia che all'estero. Del film furono prodotti vari seguiti ufficiosi, atti a capitalizzare il successo del film originario, molti dei quali avevano in comune, con il personaggio \"corbucciano\", solo il nome e l'ambientazione western.\nL'unico seguito ufficiale \u00e8 \"Django 2 - Il grande ritorno\" di Ted Archer (pseudonimo di Nello Rossati) distribuito nel 1987, in cui Django viene interpretato ancora da Franco Nero. Quest'ultimo \u00e8 poi ritornato in un cameo (interpretando un personaggio diverso) in \"Django Unchained\", produzione del 2012 diretta da Quentin Tarantino ispirata alla saga incominciata da Corbucci.\n\"Django Lives!\" \u00e8 un film attualmente in fase di pre-produzione, sospeso anche a causa della pandemia, con Christian Alvart alla regia, John Sayles alla sceneggiatura e Franco Nero nel ruolo di Django.\nSeguiti non ufficiali di Django.\nDiversi film, principalmente produzioni italiane di serie B, furono distribuiti a partire dal 1966 come seguiti di Django. Queste produzioni utilizzano originariamente il personaggio di Django o sono, pi\u00f9 o meno liberamente, ad esso ispirate. In un periodo di massima per la produzione di pellicole categorizzabili nella fascia dei \"western all'italiana\", accennare ad almeno un riferimento per pellicole precedenti di successo risultava d'obbligo per le compagnie di produzione che imponevano a registi ed autori vari la scelta del nome del personaggio, di solito il pistolero protagonista, da utilizzare poi, immancabilmente, anche nella scelta del titolo. La pratica occorse per diversi personaggi del western di successo dell'epoca, da Ringo a Sartana, ma fu con Django che la cosa divenne sistematica, grazie anche al suo successo al di fuori dei confini italiani, dalla Turchia agli Stati Uniti, dal Brasile ai paesi del terzo mondo dove l'eroe vestito di nero veniva visto come emblema della lotta alle sopraffazioni sociali e al razzismo.\nIl primo ed unico seguito \"ufficiale\" di Django fu prodotto solo nel 1986 ma il progetto era gi\u00e0 in cantiere nel corso dello stesso anno del film originario, dopo il boom ai botteghini. Il progetto, inizialmente intitolato \"Viva Django\", prevedeva lo stesso cast tecnico e soprattutto lo stesso attore protagonista nel ruolo di Django, Franco Nero. Furono due gli inconvenienti che fecero naufragare l'idea di un seguito ufficiale: in primis i produttori ebbero un diverbio con il regista del film (Sergio Corbucci) e dovettero sostituirlo con Ferdinando Baldi, al suo primo film western; ma soprattutto, i produttori persero l'attore principale quando Franco Nero scelse di trasferirsi ad Hollywood dopo aver accettato un contratto con la Warner Bros. Nero fece appena in tempo a terminare le riprese del seguito e si trasfer\u00ec negli Stati Uniti per iniziare le riprese di \"Camelot\". Il seguito usc\u00ec poi con il titolo \"Texas addio\" e con il nome del personaggio cambiato in \"Burt Sullivan\" (solo nella distribuzione localizzata in tedesco il personaggio riacquist\u00f2 il nome di \"Django\"). I produttori originari persero quindi la \"stella\". Ci riprovarono nel 1967 con un prequel, \"Preparati la bara!\", assegnando il ruolo del protagonista ad un giovane Terence Hill nel suo primo ruolo da protagonista assoluto.\n\"Django\", \"Texas addio\" e \"Preparati la bara!\" sono gli unici tre film con i produttori e gli autori della pellicola originaria (la produzione aveva infatti programmato tre lungometraggi con Franco Nero, il quale partecip\u00f2 per\u00f2 solo ai primi due). In seguito furono prodotti diversi western con personaggi o tematiche pi\u00f9 o meno attinenti alla pellicola originaria, da film che riprendevano come personaggi il figlio di Django ad altri che avevano in comune con questi solo il nome. Ad interpretare il personaggio furono James Philbrook, Glenn Saxson, Gordon Mitchell, Gianni Garko, Giacomo Rossi Stuart, Robert Wood (che interpreta uno sceriffo di nome \"Django Ginzburg\"), Anthony Steffen, Tony Kendall, Jack Betts, Franco Borelli (accreditato come Chet Davis), Nino Scarciofolo (accreditato come Jeff Cameron), Dino Strano (accreditato come Dean Stratford), Brad Harris. Molti di questi attori partecipavano a queste produzioni di basso costo interpretando personaggi che poi, all'ultimo momento, cambiavano nome in Django per motivi di distribuzione (spesso non si correggeva neanche il doppiaggio, cos\u00ec l'unico riferimento a Django restava solamente nel titolo sulle locandine pubblicitarie). Altre produzioni ebbero come protagonista Django \"tarocchi\", come \"Cjamango\" (\"Cjamango\" e il sequel \"Chiedi perdono a Dio... non a me\") o \"Shango\" (\"Shango, la pistola infallibile\"), che ricordavano, come assonanza, il celebre pistolero interpretato da Nero. Nel 1986 fu prodotto anche un film pornografico con il riferimento a Django, \"Brand of Shame\", distribuito anche come \"Nude Django\".\nRedistribuzioni.\nAltre produzioni non erano originariamente, ossia nelle intenzioni degli autori, seguiti pi\u00f9 o meno \"ufficiosi\" del Django di Corbucci ma furono redistribute al di fuori del paese di origine con \"Django\" nel titolo o con il personaggio principale rinominato in Django nel doppiaggio. Questa pratica, utilizzata per sfruttare la popolarit\u00e0 conseguita dal Django originario, venne portata avanti in maniera sistematica principalmente in Germania dove, dalla fine degli anni sessanta agli anni settanta, furono distribuite diverse decine di lungometraggi western italiani che facevano riferimento, nel titolo o nel nome di uno dei personaggi della versione localizzata, al Django di Corbucci.\nAntecedenti.\nAlcune produzioni sono antecedenti al Django originale del 1966 e vennero poi redistribuite con il nome di \"Django\" nel titolo per sfruttare la popolarit\u00e0 del personaggio.\n\"Django\" in Giappone.\nPer quanto un solo \"sotto-Django\" sia stato prodotto in Giappone (il sopracitato \"Sukiyaki Western Django\", nel 2007), il film originale di Corbucci si trov\u00f2 a sua volta a far parte di una saga nel Paese del Sol Levante. Infatti, essendo il film un \"remake\" non autorizzato di \"La sfida del samurai\" (\"\u7528\u5fc3\u68d2\", \"Y\u014djinb\u014d\", ovvero \"Guardia del corpo\", 1961) di Akira Kurosawa, la Toho-Towa (che possedeva i diritti dell'originale nipponico) decise di distribuirlo come \"\u7d9a\u30fb\u8352\u91ce\u306e\u7528\u5fc3\u68d2\" (\"Zoku\u30fbk\u014dya no y\u014djinb\u014d\", traducibile con: \"Continuazione: guardia del corpo della selva\"), seguito di \"\u8352\u91ce\u306e\u7528\u5fc3\u68d2\" (\"K\u014dya no y\u014djinb\u014d\", \"Guardia del corpo della selva\"), vale a dire \"Per un pugno di dollari\" (1964) di Sergio Leone, il primo film della Trilogia del dollaro, altro plagio di \"La sfida del samurai\", che, per accordo preso tra Leone e Kurosawa, sarebbe stato completamente amministrato dalla Toho in Asia. Questo atto, forse pensato a scopi pubblicitari, crea un peculiare collegamento tra l'Uomo senza nome di Clint Eastwood e Django di Franco Nero, che comunque non ebbe vita al di fuori del Giappone."}
{"id": "4352020", "revid": "74801", "url": "https://it.wikipedia.org/wiki?curid=4352020", "title": "Vincenzo De Angelis", "text": "Cos\u00ec di lui ha detto il professor Paolo Larizza, in un Convegno del 1983: \"... uomo probo e buono, grande e al contempo modesto, della modestia dei forti, che tanto ha insegnato senza mai appassire nella memoria di chi lo ha conosciuto. La sua vita fu un esempio di altruismo e di dedizione ai doveri della sua professione di medico, esercitata nel pi\u00f9 completo distacco da ogni calcolo utilitaristico\".\nBiografia.\nVincenzo De Angelis nasce a Brancaleone nel 1877, da Domenico e Gaetana Terminelli, appartenenti a famiglie agiate del paese.\nNel 1898, a causa del sempre crescente costo della vita, in molte citt\u00e0 d'Italia nacquero numerose sommosse popolari, nonostante il Governo Pelloux si opponesse loro con durissime repressioni. Gli orientamenti delle forze politiche italiane e la vita sociale del Paese si trasformarono successivamente ai moti che scossero l'Italia nella primavera del 1898. A causa di ci\u00f2, in varie parti d'Italia, si present\u00f2 una molteplicit\u00e0 di protagonisti e una variet\u00e0 di forme tale da mostrare la complessa situazione sociale italiana.\nAnche Vincenzo De Angelis prov\u00f2 allora il carcere, dove fu trattenuto per 35 giorni. Il noto Umberto Zanotti Bianco defin\u00ec \"missionario laico\" De Angelis, il quale, nel 1913, fond\u00f2 a sue spese un asilo per gli orfani e per i bimbi indigenti e nel 1915 una biblioteca pubblica, intitolati entrambi ad Edmondo De Amicis.\nDe Angelis inoltre si impegn\u00f2 attivamente in una campagna contro la guerra, prima di essere chiamato alle armi nel giugno 1916 e inviato all'Undicesima Compagnia di Sanit\u00e0. Nel 1945 la morte raggiunse il medico De Angelis proprio quando il clima politico, ormai mutato in maniera radicale, gli avrebbe permesso di mettere al servizio degli altri tutta la sua intelligenza e la sua fede. I funerali furono una autentica espressione di sincero cordoglio e ad essi partecip\u00f2 non solo l'intera cittadinanza ma numerosi e illustri personaggi della societ\u00e0 calabrese. Nelle elezioni del 1952 sua figlia Luce De Angelis, eletta nella lista socialcomunista, fu la prima donna in Italia a sedere in un Consiglio Provinciale. \nOperato medico.\nNel 1902 Vincenzo De Angelis consegu\u00ec la laurea in medicina presso l'Universit\u00e0 di Messina; combatt\u00e9 e studi\u00f2 la malaria svolgendo in tal senso un'attivit\u00e0 molto efficace, riconosciutagli nel 1906 e nel 1908 dalla Societ\u00e0 per gli studi della malaria con sede in Roma, che ne segnal\u00f2 l'opera svolta assegnandogli un titolo di pubblica benemerenza. Nei mesi che seguirono il terremoto del 1907, colpevole della quasi totale distruzione dei paesi di Bruzzano e Ferruzzano, Vincenzo De Angelis, Tiberio Evoli, Peppino Mantica e Angelo Borrello, ritenendo inaccettabile la situazione in cui versavano i molti terremotati, feriti e malati, costretti a giacere all'aperto, decisero di farsi portavoce del grave problema quale la mancanza di un ospedale nel versante ionico calabrese. In tale occasione venne costituito un Comitato per la Calabria al quale De Angelis ader\u00ec con energico entusiasmo dichiarando che \"la beneficenza, come fu fino ad oggi attuata, non risponde ai fini dei generosi che elargirono i soccorsi e soltanto le istituzioni proposte rappresentano un reale sollievo ai miseri colpiti dalla sventura\".\nNel 1909, a seguito di tale iniziativa, fu quindi fondato l'Ospedale di Melito Porto Salvo. Definito da autorevoli storici \"medico dei poveri\" ed \"evangelizzatore\", con Pasquale Namia, Vincenzo De Angelis fu tra i primi organizzatori del movimento contadino in Calabria. Dopo il terremoto del 1908 decine di ragazzi e ragazze, i cui familiari erano deceduti o versavano in estrema povert\u00e0, trovarono ospitalit\u00e0 presso la sua casa e qui ricevettero una decorosa sistemazione. Lo storico Pasquale Amato, riprendendo quanto Guglielmo Calarco aveva scritto su \"La luce\" il 17 marzo 1945, scrisse: \"II medico deamicisiano Vincenzo De Angelis era gi\u00e0 un personaggio avvolto nell'aureola del mito\".\nAttivit\u00e0 politica.\nSecondo il rapporto scritto nel 1898 dalla prefettura di Reggio Calabria,\nEgli collabor\u00f2 alla fondazione del circolo socialista a Reggio Calabria e nel 1895 diresse il giornale socialista \"L'idea\" (tra i collaboratori del giornale, Edmondo De Amicis). Si occup\u00f2 di numerose corrispondenze per diversi giornali socialisti tra i quali l'\"Avanti\u201d, \"La Voce\u201d di Forl\u00ec ,\"Lotta di classe\u201d, \"La Luce\u201d, il \"Nuovo verbo\", e il \"Grido del popolo\" di Parma.\nA Brancaleone fond\u00f2 la sezione del partito socialista diretta da Bruno Romano, da Domenico Pisani, dal medico Francesco Malgeri e dal medico Pietro Timpano. Nel 1901, partecip\u00f2 a Reggio Calabria al primo Congresso Provinciale per la costituzione della Federazione socialista, come relatore e anche come fondatore, quindi fu nominato membro del comitato esecutivo. Vincenzo De Angelis ader\u00ec alla corrente riformista del Partito Socialista Italiano al cui interno si distinguevano fin dai primi anni del 1900 le correnti di lotta rivoluzionarie e riformiste. Egli sostenne tali correnti sin dal 4 ottobre del 1903, data del Congresso di Roccella, e nello stesso anno venne eletto segretario dell'esecutivo regionale.\nNel 1907 su sua iniziativa venne costituito a Brancaleone il sindacato agrario; ci\u00f2 avvenne in seguito alla sua elezione a consigliere comunale. Nel 1914 Vincenzo De Angelis, Enrico Mastracchi, Francesco Frangipane, Luigi Masciari, Giuseppe Pannuti, Giuseppe Cimino e Francesco Celibato furono designati a rappresentare la Calabria in un Comitato Calabro-Messinese contro la disoccupazione. Successivamente De Angelis partecip\u00f2 ai numerosi convegni che si tennero in difesa dei diritti degli emigranti interessandosi in maniera particolare a coloro che intendevano rimpatriare. Riusc\u00ec infine dopo molte lotte a costituire il Consorzio Provinciale delle Cooperative del lavoro.\nNel 1921, in occasione del primo Congresso del Mezzogiorno Cooperativo svoltosi nella capitale partenopea, pot\u00e9 esporre i problemi sociali della provincia di Reggio Calabria e della Regione.\nUn importante passo, necessario alla crescita della Calabria, fu fatto tra il 1919 e il 1922 quando De Angelis, grazie anche alla collaborazione e all'impegno di altri socialisti come Giovanni Sculli, organizz\u00f2 e guid\u00f2 il movimento per l'occupazione delle terre incolte riuscendo ad ottenere pi\u00f9 di mille ettari di terra che furono destinati a cooperative e leghe contadine. Nei tumultuosi anni che seguirono il terremoto del 1908 sino all'avvento del fascismo vide la luce e si distinse fra gli altri \u201cRisurrezione\u201d, giornale diretto da De Angelis al quale collabor\u00f2 anche Gaetano Salvemini. \"L'Amico del popolo\", organo della Camera confederata di Reggio Calabria, scrisse: \"L'apostolo del socialismo vive nel cuore dei lavoratori e dei derelitti della sua terra\". Con il suo nome sono state intitolate numerose sezioni del P.S.I. tra le quali quella di Brancaleone.\nRapporti con la massoneria calabrese.\nAgli inizi del ventesimo secolo la massoneria reggina, nonostante avesse perso il vigore passato, seppe risollevarsi grazie anche all'opera dell'avvocato Gaetano Ruffo, il quale costitu\u00ec una nuova loggia massonica intitolata \"Avvenire Sociale\". Grazie anche alle sue molteplici elezioni a consigliere provinciale, De Angelis, divenne figura carismatica della massoneria in Calabria.\nGi\u00e0 risultava iscritto al \"Grande Oriente d'Italia\" quando ancora era studente a Messina, e successivamente fu venerabile della loggia \"I 5 Martiri\" di Locri. Premessa per la nascita di una nuova loggia massonica fu la sinergia venutasi a creare fra De Angelis, Francesco Corvello e Giuseppe Inzillo, i quali costituirono un \u201ctriangolo\u201d massonico a Fabrizia in provincia di Vibo Valentia.\nDurante il congresso di Ancona, nel 1914, Vincenzo De Angelis si batt\u00e9 invano contro Giovanni Zibordi e Benito Mussolini, proponendo all'assemblea una mozione di voto contrario all'ordine del giorno che stabiliva l'incompatibilit\u00e0 tra il partito socialista e la massoneria, specificando che proponeva tale mozione non perch\u00e9 massone ma perch\u00e9 il partito socialista doveva lasciare a ogni iscritto la libert\u00e0 di poter aderire ad altre istituzioni.\nL'amicizia con Cesare Pavese.\nCesare Pavese, nel 1935, per motivi politici, venne confinato a Brancaleone. Per lui la \"grecit\u00e0\" della costa ionica fu motivo e fonte di ispirazione di altissimo livello letterario. A Brancaleone rimase quasi un anno e in quel periodo conobbe Vincenzo De Angelis.\nLa posizione di De Angelis in quel periodo era tale da essere ritenuto un pericoloso \u201cagitatore\u201d, e a tal motivo il rapporto con lo scrittore venne tenuto in parte nascosto. Secondo la testimonianza di due delle figlie di Vincenzo De Angelis, Luce e Nella, quando Cesare Pavese arriv\u00f2 a Brancaleone, il loro padre organizz\u00f2 una festa in paese che aveva tutta l'apparenza di una festa di piazza, ma che in realt\u00e0 intendeva essere una forma di benvenuto per lo scrittore piemontese. In quei mesi di confino Pavese, attento che nessuno lo notasse, con timidezza, chiedeva in paese notizie del medico. Vincenzo De Angelis amava conversare con lui; lo invitava a sedersi nel terrazzino e conversavano a lungo, anche su argomenti di cultura classica.\nOpere poetiche.\nVincenzo De Angelis fu anche poeta; amava comporre in dialetto e pensando alla sua morte scrisse:"}
{"id": "4352021", "revid": "729019", "url": "https://it.wikipedia.org/wiki?curid=4352021", "title": "Open di Francia 1992 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Conchita Mart\u00ednez e Arantxa S\u00e1nchez Vicario 6-3, 6-2."}
{"id": "4352022", "revid": "729019", "url": "https://it.wikipedia.org/wiki?curid=4352022", "title": "Open di Francia 1991 - Doppio femminile", "text": "Gigi Fern\u00e1ndez e Jana Novotn\u00e1 hanno battuto in finale Larisa Neiland e Nata\u0161a Zvereva 6-4, 6-0."}
{"id": "4352028", "revid": "729019", "url": "https://it.wikipedia.org/wiki?curid=4352028", "title": "Open di Francia 1990 - Doppio femminile", "text": "Jana Novotn\u00e1 e Helena Sukov\u00e1 hanno battuto in finale Larisa Neiland e Nata\u0161a Zvereva 6-4, 7-5."}
{"id": "4352031", "revid": "729019", "url": "https://it.wikipedia.org/wiki?curid=4352031", "title": "Open di Francia 1989 - Doppio femminile", "text": "Larisa Neiland e Nata\u0161a Zvereva hanno battuto in finale Steffi Graf e Gabriela Sabatini 6-4, 6-4."}
{"id": "4352034", "revid": "647919", "url": "https://it.wikipedia.org/wiki?curid=4352034", "title": "Elenco dei film di Topolino", "text": ""}
{"id": "4352036", "revid": "132266", "url": "https://it.wikipedia.org/wiki?curid=4352036", "title": "Regione Somala (Etiopia)", "text": ""}
{"id": "4352037", "revid": "729019", "url": "https://it.wikipedia.org/wiki?curid=4352037", "title": "Open di Francia 1988 - Doppio femminile", "text": "Martina Navr\u00e1tilov\u00e1 e Pam Shriver hanno battuto in finale Claudia Kohde Kilsch e Helena Sukov\u00e1 6-2, 7-5."}
{"id": "4352040", "revid": "729019", "url": "https://it.wikipedia.org/wiki?curid=4352040", "title": "Open di Francia 1987 - Doppio femminile", "text": "Martina Navr\u00e1tilov\u00e1 e Pam Shriver hanno battuto in finale Steffi Graf e Gabriela Sabatini 6-2, 6-1."}
{"id": "4352041", "revid": "647919", "url": "https://it.wikipedia.org/wiki?curid=4352041", "title": "Elenco dei fiumi italiani", "text": ""}
{"id": "4352044", "revid": "1104133", "url": "https://it.wikipedia.org/wiki?curid=4352044", "title": "The Kylie Collection", "text": "The Kylie Collection \u00e8 la riedizione dell'album di debutto di Kylie Minogue, \"Kylie\". \u00c8 stata pubblicata come doppio LP 12\" dalla Mushroom Records il 19 dicembre 1988 in Australiae Nuova Zelanda. Contiene le 10 canzone originali dell'album ed alcuni remix dei singoli. \u00c8 stata pubblicata anche come cassetta, solo in Australia."}
{"id": "4352045", "revid": "767487", "url": "https://it.wikipedia.org/wiki?curid=4352045", "title": "MC Solaar", "text": "Biografia.\nIl 7 dicembre del 2003, si \u00e8 sposato con Chlo\u00e9 Bensemoun e il 7 maggio del 2004 \u00e8 nato il suo primo figlio, Roman. Nel 2007 la coppia ha avuto una figlia, Bonnie.\nCarriera.\nClaude M'Barali \u00e8 nato a Dakar, in Senegal da genitori di origine ciadiana. Quando aveva 6 mesi, a causa di problemi politici in Senegal, i suoi genitori sono immigrati in Francia, dove si stabilirono a Parigi. All'eta di 12 anni, scopr\u00ec Afrika Bambaataa e la Zulu Nation. Rimase affascinato dalla cultura Hip hop. Ha coniato il nome d'arte MC Solaar nella sua adolescenza dai suoi tag graffiti \"Soar\" e \"Solaar\".\nHa studiato Lingue presso l'universit\u00e0 di Jussieu. Ha pubblicato il suo primo singolo(Bouge de l\u00e0) nel 1990. Bouge de l\u00e0 campionava The Message dei Cymande, e ebbe molto successo.\nAlla fine del 1991 MC Solaar ha pubblicato il suo album di debutto, \"Qui s\u00e8me le vent r\u00e9colte le tempo\" che vendette 400.000 copie in Francia. Con il successo dell'album, MC Solaar inizi\u00f2 un tour in Polonia e Russia. Nel 1994, pubblic\u00f2 il suo secondo album, \"Prose combat\" che vendette nella prima settimana 100.000 copie. Solaar, torn\u00f2 in studio nel 1997 con il suo terzo album, \"Paradisiaque\". Nel 1993 ha anche partecipato al progetto \"Jazzmatazz\" del rapper statunitense Guru.\nNel 1998 esce un piccolo album di 11 tracce, il titolo dell'album \u00e8 il nome d'arte dell'artista, MC Solaar. L'album ha un sound molto simile alla East Coast rap. Nel 2001 pubblic\u00f2 il suo quinto album, Cinqui\u00e8me as e Mach 6 nel 2003, entrambi gli album, sono accolti bene dalla critica.\n\"Da Vinci Claude\" \u00e8 il primo singolo estratto dal suo album Chapitre 7 commercializzato il 18 giugno 2007. MC Solaar ha pubblicato alcune canzoni che non sono contenute in nessun suo album, come Comme dans un film e Inch'Allah."}
{"id": "4352046", "revid": "729019", "url": "https://it.wikipedia.org/wiki?curid=4352046", "title": "Open di Francia 1986 - Doppio femminile", "text": "Martina Navr\u00e1tilov\u00e1 e Andrea Temesv\u00e1ri hanno battuto in finale Steffi Graf e Gabriela Sabatini 6-1, 6-2."}
{"id": "4352047", "revid": "38120", "url": "https://it.wikipedia.org/wiki?curid=4352047", "title": "Protocattedrale", "text": ""}
{"id": "4352050", "revid": "307923", "url": "https://it.wikipedia.org/wiki?curid=4352050", "title": "Episodi de La piccola moschea nella prateria (prima stagione)", "text": "La prima stagione della serie televisiva La piccola moschea nella prateria \u00e8 andata in onda in Canada su \"CBC Television\" dal 9 gennaio 2007 al 7 marzo 2007.\nIn Italia \u00e8 stata trasmessa da Rai 1 dal 21 giugno 2012 al 21 luglio 2012. Il primo episodio \u00e8 andato in onda a sorpresa nel pomeriggio del 21 giugno 2012 come tappabuchi. La trasmissione regolare, con replica del primo episodio, \u00e8 iniziata il 30 giugno 2012. L'episodio 6 \u00e8 stato censurato da Rai 1 ed \u00e8 andato in onda in prima tv su Rai Premium il 5 dicembre 2012."}
{"id": "4352051", "revid": "729019", "url": "https://it.wikipedia.org/wiki?curid=4352051", "title": "Open di Francia 1985 - Doppio femminile", "text": "Martina Navr\u00e1tilov\u00e1 e Pam Shriver hanno battuto in finale Claudia Kohde Kilsch e Helena Sukov\u00e1 4-6, 6-2, 6-2."}
{"id": "4352052", "revid": "55935", "url": "https://it.wikipedia.org/wiki?curid=4352052", "title": "La duchesse de Palliano", "text": ""}
{"id": "4352053", "revid": "124754227", "url": "https://it.wikipedia.org/wiki?curid=4352053", "title": "Duomo di Brema", "text": "Il Duomo di San Pietro, in tedesco \"Bremer Dom\" o \"St. Petri Dom zu Bremen\", dedicato a san Pietro, \u00e8 una chiesa situata nel centro di Brema, nella Germania settentrionale.\nIl Duomo appartiene alla Chiesa evangelica di Brema, un membro dell'organizzazione protestante chiamata Chiesa evangelica in Germania. \u00c8 la protocattedrale del fu arcivescovato di Brema.\nSi presenta come una chiesa romanica in arenaria e mattoni, che fu costruita nell'XI secolo sulle fondamenta di edifici precedenti pi\u00f9 antichi e convertita in stile gotico nel XIII secolo. Nel XIV secolo \u00e8 stata ampliata con cappelle laterali. Nel 1502 inizi\u00f2 la trasformazione in chiesa a sala tardogodica, ma non era ancora stata terminata navata Nord, quando la Riforma ferm\u00f2 tutti i lavori di costruzione. Nel tardo XIX secolo ci fu una grande ristrutturazione dell'edificio, pesantemente trascurato e in parte distrutto, che comport\u00f2 una facciata a due torri ad ovest e una torre centrale in stile neoromanico (in precedenza, probabilmente non esistente). Dal 1973 \u00e8 un Bene Culturale tutelato.\nStoria.\nOrigini.\nIl luogo in cui \u00e8 situata l'attuale cattedrale, in un punto elevato che predomina il fiume Weser, si trova direttamente sopra una costruzione preesistente (la cui effettiva esistenza pare accertata), in cui si riconosce la chiesa costruita per volont\u00e0 del missionario anglicano Willehad. L'edificazione avvenne intorno all'anno 789, unitamente alla creazione della Diocesi di Brema di cui Willehad fu il primo vescovo. Nel 792, appena tre anni dopo il suo completamento, la costruzione in legno venne completamente bruciata e distrutta nel corso delle guerre sassoni. Dopo la morte di Willehad (789), per 13 anni non si ebbero a Brema n\u00e9 un vescovo, n\u00e9 una cattedrale. Nel 805, sotto la direzione del nuovo vescovo Willerich, iniziarono i lavori per la costruzione di una nuova struttura in pietra. I resti di questo edificio sono stati scoperti durante gli scavi nella navata della cattedrale attuale e permettono di rilevare approssimativamente la forma di questa seconda Cattedrale di Brema, in cui risiedette famoso Anscario dall'845 all'865, che fu vescovo di Brema e arcivescovo di Amburgo, quando la citt\u00e0 divenne la sede combinata delle Arcidiocesi di Brema e Amburgo. Si ritiene che la cattedrale dell'860 circa fosse una chiesa a sala a tre navate. Nell'attuale cripta occidentale possiamo trovare, in alcune parti delle pareti, plinti e pietre angolari in blocchi lavorati, ora inglobati nel parete Nord. Questo ci permette di supporre che, probabilmente, la chiesa fosse dotata di un campanile a s\u00e9 stante.\nIl Duomo carolingio.\nNei primi anni del mandato del vescovo Adalbrand (1035-1043), inizi\u00f2 la ricostruzione della cattedrale in stile carolingio, che corrisponde al nucleo centrale della costruzione attuale. Tuttavia, prima del completamento dei lavori di ristrutturazione, la chiesa venne distrutta - cos\u00ec come la maggior parte del resto degli edifici della citt\u00e0 - dal vasto incendio scoppiato a Brema il 11 settembre 1041. Le fiamme danneggiarono irrimediabilmente anche parte della biblioteca della cattedrale. Questo avvenimento \u00e8 noto come \"erste Dombrand\" (primo incendio del Duomo). \nIl vescovo Adalbrand dispose l'immediata ricostruzione del duomo, ma a causa dell'elevato grado di distruzione dell'edificio, i lavori si protrassero a lungo e ricaddero sull'arcivescovo Adalbert (1043-1072), successore di Adalbrand. \nAdalbert, che aveva trascorso molti anni in Italia, era molto impressionato dalla cultura mediterranea e prese il Duomo di Benevento, in Campania, come modello. Egli ordin\u00f2, addirittura, di usare maestranze lombarde per i lavori del Duomo di Brema, cosa che caus\u00f2 risentimento e incomprensione fra gli artigiani cittadini. \nAdalbaert era cos\u00ec ansioso di completare i lavori di costruzione della cattedrale, che li port\u00f2 avanti con poco riguardo per gli interessi della citt\u00e0. Cos\u00ec, su ordine di Adalbert parti delle mura della citt\u00e0 vennero abbattute per fornire pietra a basso costo per il duomo; come, ad esempio, il muro di Domburg. La miopia di Adalbert port\u00f2 la citt\u00e0 e il duomo ad essere saccheggiate dai Sassoni nel 1064. \nLa nuova cattedrale di Brema era una basilica a tetto piatto bicefala, con due cori, quello orientale dedicato a Maria e quello occidentale all'apostolo Simon Pietro. La chiesa, probabilmente, aveva sulla facciata ovest due torri. Due cripte, presenti ancora oggi, furono costruite sotto la parte occidentale della navata, decorate da scalpellini italiani. La cripta occidentale fu consacrata nel 1066, data intorno alla quale si presume fossero stati completati i lavori di ristrutturazione. Antica di 1000 anni, \u00e8 la pi\u00f9 antica stanza di Brema.\nPeriodo gotico.\nSotto il principe-arcivescovo Gebhard II (1219-1258) la chiesa venne ristrutturata per riflettere la nuova architettura gotica che si diffuse in tutta l'Europa. A causa della scarsit\u00e0 di pietra da costruzione, la chiesa fu costruita in mattoni, cos\u00ec come molti altri grandi edifici ecclesiastici e pubblici nel nord Europa. Il soffitto piatto della basilica venne rifatto con volte a crociera, che erano il segno distintivo dell'architettura gotica. Le torri e la parete anteriore della facciata ovest furono combinate insieme e venne aggiunto un rosone. Le torri furono elevate fin sopra il tetto della navata, sebbene lasciate con cime piatte. San Pietro \u00e8 una dei pi\u00f9 grandi edifici storici in mattoni dell'Europa.\nNella Pasqua del 1334, il principe-arcivescovo Burchard Grelle dichiar\u00f2 di aver trovato le reliquie dei Santi Cosma e Damiano, che sarebbero state murate e dimenticate nel coro del Duomo di Brema. In occasione del ritrovamento, l'arcivescovo e il capitolo della cattedrale organizzarono una festa per la Pentecoste del 1335, quando le reliquie vennero estratte dal muro e poste in un luogo pi\u00f9 dignitoso. Intorno al 1400 il capomastro della cattedrale, Johann Hemeling, commission\u00f2 un reliquiario, che venne ultimato dopo il 1420. Il reliquiario di legno di quercia intagliato, ricoperto in argento dorato laminato, \u00e8 considerato un importante testimonianza dell'oreficeria medievale. Nel 1649 il collegio dei canonici della cattedrale, nel frattempo luterana, vendette il reliquiario al Principe elettore Massimiliano I di Baviera. Le reliquie sono oggi esposte nella chiesa dei Gesuiti di San Michele a Monaco di Baviera.\nSotto il principe-arcivescovo Johann Rode, officiante tra il 1497 e il 1511, lo stile della costruzione venne ulteriormente cambiato, trasformando la basilica in una chiesa in stile Tardo gotico tedesco, con una nuova navata settentrionale. Diverse cappelle vennero aggiunte. La cattedrale venne utilizzata principalmente per celebrazioni religiose ed eventi speciali, ma non per le funzioni parrocchiali quotidiane, che venivano svolte da altre chiese vicine.\nLa Riforma.\nQuando la Riforma protestante travolse il nord della Germania, il territorio della chiesa di San Pietro era sotto l'immunit\u00e0 sovrana. L'ancora cattolico consiglio dei canonici della Cattedrale chiuse la chiesa nel 1532, dopo che una folla di cittadini aveva forzatamente interrotto una messa cattolica e chiese ad un pastore di tenere una funzione luterana. La Chiesa cattolica venne condannata dagli abitanti locali, come simbolo degli abusi di un lungo passato cattolico. L'edificio cadde in disuso e poi in rovina. Nel 1547 il consiglio presbiteriale, prevalentemente luterano, nomin\u00f2 l'olandese Albert Hardenberg, chiamato Rizaeus, come il primo Pastore protestante del duomo. Rizaeus invece si rivel\u00f2 un fautore dello zwinglianesimo, dottrina respinta dai cittadini luterani, dal consiglio cittadino, e dal capitolo. Cos\u00ec nel 1561 Rizaeus venne deposto e bandito dalla citt\u00e0 e la cattedrale richiuse le sue porte.\nMentre la maggior parte dei cittadini e dei consiglio cittadino di Brema adott\u00f2 il Calvinismo fino al 1590, il consiglio presbiteriale, essendo allo stesso tempo il corpo di governo laico nel vicino principato arcivescovile, rimase aggrappato al luteranesimo. Nel 1638, l'amministratore luterano del principato arcivescovile, Federico II, riapr\u00ec San Pietro come un luogo di culto luterano, mentre nel frattempo tutte le altre chiese della citt\u00e0 erano diventate calviniste. Il 27 gennaio dello stesso anno, la torre sud croll\u00f2 provocando gravi danni agli edifici circostanti e uccidendo otto persone. Nel 1642, una scuola luterana di latino venne aperta a San Pietro. Soli diciotto anni pi\u00f9 tardi, un fulmine colp\u00ec la torre nord bruciando il tetto, che croll\u00f2 sulla navata. La torre nord fu rapidamente ricostruita, una struttura tozza dal tetto piatto. La torre sud rimase in stato di rovina.\nNel 1803, il distretto cattedrale con San Pietro che godeva di immunit\u00e0 sovrana, nel frattempo divenuto una enclave extraterritoriale di Brema-Verden, succeduta al principato-arcivescovile nel 1648, fu incorporata nella libera citt\u00e0 imperiale di Brema. Il borgomastro Johann Smidt, membro devoto della chiesa calvinista, confisc\u00f2 le notevoli propriet\u00e0 della congregazione luterana, sostenendo la sua legale inesistenza. I rappresentanti della congregazione luterana, guidati dal pastore della cattedrale Johann David Nicolai, iniziarono a lottare per il diritto di esistere. La lotta dur\u00f2 fino al riconoscimento ufficiale della congregazione nel 1830, sostenuto da una maggioranza di senatori calvinisti di Brema (membri del governo) contro la volont\u00e0 espressa da Smidt. Smidt abus\u00f2 il suo potere governativo per sopprimere la congregazione luterana attraverso ordinanze, confische e screditandoli pubblicamente.\nRestauri.\nL'atteggiamento dell'opinione pubblica, prevalentemente calvinista, verso la cattedrale luterana di San Pietro rimase distaccato. I cittadini non trovarono motivo di spendere denaro per la ristrutturazione della cattedrale in rovina. Nel 1873 la congregazione calvinista e luterana di Brema si riconciliarono e fondarono un'unica unit\u00e0 amministrativa: l'ancora esistente Chiesa Evangelica di Brema, che comprende la maggior parte dei cittadini di Brema. Nel 1880, i cittadini di Brema decisero che il duomo doveva essere riportato al suo splendore medievale. Denaro venne raccolto per la ristrutturazione dell'edificio e i lavori iniziarono nel 1888. La ricostruzione continu\u00f2 fino al 1901, quando la cattedrale venne riaperta. Il restauro venne fatto secondo lo stile neoromanico, una allora moderna interpretazione dell'antico stile creato da Max Salzmann. Le torri furono innalzate alla loro altezza attuale e completate nel 1892. L'interno della chiesa fu restaurato in stile gotico, cosa che rende difficile vedere i cambiamenti di stile che si sono verificati nel corso del tempo.\nLa facciata occidentale della cattedrale riflette le origini romaniche dell'edificio, tuttavia la facciata moderna, che include la vetrata ovest, fu interessata dalla ricostruzione della cattedrale del 1880. I livelli inferiori furono restaurati per mostrare le origini arenarie della cattedrale, mentre il resto dell'edificio fu costruito seguendo lo stile gotico baltico, caratteristico della Germania settentrionale. Si ritiene che la facciata ovest, una volta avesse un portico a due piani, con una galleria superiore e una inferiore. \nLa chiesa fu colpita da una bomba durante un raid aereo degli Alleati nel 1943, e danneggiata pi\u00f9 volte fino al 1945, quando una grossa bomba caus\u00f2 il crollo della volta del tetto. La struttura fu cos\u00ec gravemente danneggiata che si temette il crollo dell'intero edificio. Tuttavia le rovine vennero stabilizzate e la cattedrale ricostruita intorno al 1950. Dal 1972 al 1981, l'edificio fu nuovamente ricostruito nella forma tardo gotica del restauro del 1901.\nCuriosit\u00e0.\nDue tradizioni interessanti sono collegate alla cattedrale. Quando un uomo raggiunge l'et\u00e0 di 30 anni e non \u00e8 ancora sposato, deve spazzare i gradini della cattedrale fino a quando una giovane donna non gli dia un bacio e cos\u00ec lo liberi da quel compito. A loro volta, le donne che raggiungono il loro trentesimo compleanno non sposate, vanno a lucidare le maniglie della cattedrale in compagnia di amici e familiari fino a quando non vengono liberate dal bacio di un giovane uomo. "}
{"id": "4352055", "revid": "181699", "url": "https://it.wikipedia.org/wiki?curid=4352055", "title": "Cattedrale di Brema", "text": ""}
{"id": "4352056", "revid": "1305772", "url": "https://it.wikipedia.org/wiki?curid=4352056", "title": "Because We Can", "text": "Because We Can \u00e8 una canzone della rock band statunitense Bon Jovi, primo singolo estratto dall'album \"What About Now\". Il singolo \u00e8 stato pubblicato in formato digitale il 7 gennaio 2013 e su supporto fisico il 20 febbraio 2013.\nLa canzone.\nLa canzone \u00e8 stata scritta da Jon Bon Jovi, Richie Sambora e Billy Falcon.\nNel commentare il brano, Sambora ha dichiarato a \"Billboard\" che il singolo riflette i toni adottati nell'intero album, affermando che \u00abi testi sono molto positivi, ovviamente \"Because We Can\" [in italiano, \"Perch\u00e9 possiamo\"], \"What About Now?\" [in italiano, \"Che dire di adesso?\"], sono tutte espressioni che danno forza, ed \u00e8 questo ci\u00f2 che stavamo provando ad ottenere. Stavamo cercando di ottenere dei versi molto positivi e ci siamo arrivati\u00bb."}
{"id": "4352057", "revid": "729019", "url": "https://it.wikipedia.org/wiki?curid=4352057", "title": "Open di Francia 1984 - Doppio femminile", "text": "Martina Navr\u00e1tilov\u00e1 e Pam Shriver hanno battuto in finale Claudia Kohde Kilsch e Hana Mandl\u00edkov\u00e1 5-7, 6-3, 6-2."}
{"id": "4352062", "revid": "729019", "url": "https://it.wikipedia.org/wiki?curid=4352062", "title": "Open di Francia 1983 - Doppio femminile", "text": "Rosalyn Fairbank e Candy Reynolds hanno battuto in finale Kathy Jordan e Anne Smith 5-7, 7-5, 6-2."}
{"id": "4352067", "revid": "767487", "url": "https://it.wikipedia.org/wiki?curid=4352067", "title": "Uccidere il re", "text": "Uccidere il re (\"To Kill a King\") \u00e8 un film del 2003, diretto da Mike Barker, basato sulla Guerra civile inglese.\nIn particolar modo la concentrazione \u00e8 rivolta verso il rapporto tra Oliver Cromwell e Thomas Fairfax, a questo si intreccia l'ultimo periodo di vita del re d'Inghilterra Charles I. Gli anni narrati vanno dal 1648 e il 1658, anno di morte di Cromwell.\nTrama.\nAlla fine della Guerra civile inglese, Sir Thomas Fairfax festeggia la vittoria sull'esercito monarchico con i suoi soldati e il suo compagno di guerra Oliver Cromwell. Nel frattempo il re Charles I \u00e8 confinato nel suo palazzo come prigioniero dei rivoluzionari. La prima parte \u00e8 incentrata nei tentativi del sovrano di tornare al potere, come cercando di appellarsi alla moglie di Fairfax, Lady Anna, o di corrompere con incarichi prestigiosi un esponente del parlamento, Denzil Holles.\nCromwell, per\u00f2, legato all'ideale radicale di portare la repubblica in Inghilterra, irrompe nel parlamento e fa imprigionare numerosi parlamentari monarchici (Purga di Pride) e mette il re sotto processo. Il 30 gennaio 1649 il re venne decapitato a Whitehall su una piattaforma costruita apposta per l'occasione.\nLa seconda parte \u00e8 invece dedicata alle imprese di Oliver Cromwell per consolidare il regno (come le azioni belliche contro la Scozia e l'Irlanda) e il puritanesimo, del quale era un tenace sostenitore. Il 26 giugno 1657 viene incoronato come Lord protettore d'Inghilterra. Al culmine del potere i suoi rapporti con Fairfax s'incrinano ancora di pi\u00f9 e nel 1658, con la morte di Cromwell, con lui muore il suo progetto politico. Il figlio del re decapitato torna nel 1660, facendosi incoronare come Carlo II e il Parlamento costringe il meno carismatico figlio di Cromwell Richard all'esilio volontario. Per vendicare il padre, sottopone la salma di Cromwell e di altri rivoluzionari al macabro rituale dell'esecuzione postuma.\nPremi.\n\"To Kill a King\" \u00e8 stato nominato per tre premi."}
{"id": "4352069", "revid": "287204", "url": "https://it.wikipedia.org/wiki?curid=4352069", "title": "Stadio Asim Ferhatovic Hase", "text": ""}
{"id": "4352073", "revid": "339392", "url": "https://it.wikipedia.org/wiki?curid=4352073", "title": "Campos de Sports de Nunoa", "text": ""}
{"id": "4352085", "revid": "1784492", "url": "https://it.wikipedia.org/wiki?curid=4352085", "title": "Arena Zagreb", "text": "L'arena Zagreb \u00e8 una struttura polivalente situata a sud-ovest di Zagabria, Croazia, nel quartiere di Lani\u0161te a Novi Zagreb.\nOspita partite di hockey, calcio a cinque, pallamano, pallacanestro, pallavolo, tennis, incontri di atletica e altri eventi sportivi, ma anche numerosi concerti, esibizioni, fiere, incontri e congressi. Ha ospitato il campionato mondiale maschile di pallamano nel 2009, il Campionato UEFA di Calcio a cinque nel 2012 (assieme alla Spaladium Arena di Spalato) e nel 2014 il Campionato di pallamano femminile.\nHa inoltre ospitato i concerti della London Symphony Orchestra, Sting, Depeche Mode, Rammstein, Lenny Kravitz, David Guetta, Leonard Cohen, Roger Waters, Guns N' Roses, Lady Gaga, Shakira, Beyonc\u00e9, Britney Spears, George Michael, Slayer &amp; Megadeth, Jos\u00e9 Carreras, Eros Ramazzotti, Tom Jones, Sade, Jean-Michel Jarre, Joe Cocker, Oliver Dragojevi\u0107 e molti altri."}
{"id": "4352107", "revid": "767487", "url": "https://it.wikipedia.org/wiki?curid=4352107", "title": "Elenco dei latitanti pi\u00f9 pericolosi d'Italia", "text": ""}
{"id": "4352114", "revid": "287204", "url": "https://it.wikipedia.org/wiki?curid=4352114", "title": "Stadium Lille Metropole", "text": ""}
{"id": "4352119", "revid": "155634", "url": "https://it.wikipedia.org/wiki?curid=4352119", "title": "Campionato mondiale di hockey su ghiaccio maschile 2013", "text": "Il 77\u00ba Campionato mondiale di hockey su ghiaccio \u00e8 stato assegnato dall'International Ice Hockey Federation alla Finlandia e alla Svezia, che lo hanno ospitato nelle citt\u00e0 di Helsinki e Stoccolma nel periodo tra il 3 e il 19 maggio 2013. \u00c8 la seconda volta consecutiva che due nazioni sono state scelte come organizzatrici di un campionato mondiale, e sempre nelle stesse due nazioni. Le semifinali e le finali si sono disputate in Svezia. Il torneo \u00e8 servito per determinare il posizionamento delle nazionali nella classifica mondiale IIHF in vista delle olimpiadi invernali di So\u010di nel 2014.\nLa nazionale russa era la detentrice del titolo in virt\u00f9 del successo conseguito nel 2012, grazie al successo in finale per 6-2 contro la nazionale slovacca.\nIl torneo \u00e8 stato vinto dalla Svezia, la quale ha conquistato il suo nono titolo sconfiggendo in finale la Svizzera per 5-1. Era dal 1986 che la nazione organizzatrice del torneo non riusciva a conquistare la medaglia d'oro, e grazie al titolo gli svedesi riottennero il primo posto nella classifica mondiale IIHF. Gli Stati Uniti invece sconfiggendo la Finlandia per 3-2 ottennero la medaglia di bronzo.\nScelta della sede.\nLa Finlandia ritir\u00f2 la propria candidatura per i mondiali del 2011 prima delle votazioni, scegliendo invece di candidarsi per l'edizione del 2012. Sia la Finlandia che la Svezia avrebbero vinto il sorteggio per l'organizzazione delle edizioni 2012 e 2013, tuttavia successivamente i due paesi nordici scelsero di ospitare congiuntamente entrambi i Campionati, pi\u00f9 precisamente nel 2012 Finlandia-Svezia e nel 2013 Svezia-Finlandia.\nPartecipanti.\nAl via si presentano sedici squadre, quattordici provenienti dall'Europa e due dal Nordamerica. Il roster di ciascuna nazionale si compone di almeno 15 elementi fra attaccanti e difensori, oltre a 2 portieri, e al massimo pu\u00f2 contare 22 giocatori di movimento con 3 portieri. Tutte e sedici le squadre, attraverso le varie federazioni nazionali, hanno dovuto diramare la lista dei giocatori convocati prima della riunione preliminare della IIHF.\nCopertura televisiva.\nA livello globale l'evento \u00e8 stato trasmesso in oltre 100 nazioni. Di seguito sono riportate le emittenti televisive delle nazioni partecipanti al campionato mondiale che si sono aggiudicate i diritti a trasmettere le partite dell'avvenimento nel proprio ambito territoriale. Come per l'anno precedente fu offerta gratuitamente la diretta in streaming di tutte le partite del Campionato mondiale su YouTube, con una differita di 30 minuti per quelle nazioni dove un'emittente deteneva l'esclusiva per l'evento.\nRaggruppamenti.\nI gruppi del turno preliminare sono stati stabiliti in base alla Classifica mondiale IIHF stilata al termine del Campionato mondiale di hockey su ghiaccio 2012:\nArbitri.\nLa IIHF ha selezionato 16 arbitri e 16 giudici di linea per il Campionato mondiale di hockey su ghiaccio maschile 2012:\nGironi preliminari.\nLe sedici squadre partecipanti sono state suddivise in due gruppi. Al termine del raggruppamento le prime quattro squadre di ciascun gruppo avanzano ai quarti di finale, mentre l'ultima classificata viene retrocessa in Prima Divisione - Gruppo A.\nIl gruppo H si gioca ad Helsinki, mentre quello S a Stoccolma.\nClassifica finale.\nIl piazzamento finale \u00e8 stabilito dai seguenti criteri:\nRiconoscimenti.\nRiconoscimenti individuali\nAll-Star Team"}
{"id": "4352129", "revid": "767487", "url": "https://it.wikipedia.org/wiki?curid=4352129", "title": "Prima la trama, poi il fondo", "text": "Prima la trama, poi il fondo \u00e8 un film documentario del 2013 diretto da Fulvio Wetzl e Laura Bagnoli.\nTrama.\nAttraverso un'intervista a Renata Pfeiffer, pittrice milanese, ne riviviamo il percorso umano e artistico. Analizziamo con lei il mondo delle sue origini austriache, con preziose e vivide notazioni sul clima culturale e politico degli anni '30 a Milano. Entriamo poi nello specifico pittorico, passando in rassegna con lei le sue influenze, da Piet Mondrian a Pablo Picasso, Da Paul Klee a Egon Schiele, di cui Renata ci racconta un episodio personale capitato alla madre, probabile modella de \"La donna in rosso\" del pittore, nella Trieste inizio secolo. Nella seconda parte, che coincide con la descrizione della mostra dell'ottobre 2012, il ritmo del film cambia, contaminandosi di jazz e di rock (attraverso, anche e soprattutto, le musiche originali composte per il film da Lorenz - Lorenzo Farolfi) per coincidere con la brutalit\u00e0 e la fatica fisica che comporta l'impiego e la lavorazione dei nuovi materiali usati dall'artista, di cui filmiamo anche un'integrale action-painting. Il percorso umano \u00e8 commentato e contrappuntato anche da alcune immagini amatoriali familiari dell'artista. Altro fondamentale contrappunto all'intervista sono i sei cortometraggi di animazione, volutamente artigianali, realizzati appositamente per il film, in cui elementi dei quadri di Renata, una bicicletta, un aquilone, una tessera di mosaico, prendono vita staccandosi dalla tela e passano in rassegna, trasvolando o percorrendo altri quadri, uniti stilisticamente tra loro, creando un trait-d'union, un fil rouge tra le tele e la loro fonte di ispirazione, urbana od industriale.\nRenata Pfeiffer.\nRenata Pfeiffer, pittrice milanese nata nel 1930, opera nell'arte dal 1958, data a cui risale il suo primo dipinto, un ritratto a olio della figlia Laura a cinque anni. Da allora ha attraversato il mondo dell'arte milanese e non solo seguendo un suo percorso personale, riconosciuto da critici e letterati, come Dino Buzzati, Raffaele Carrieri, Liana Bortolon, che \u00e8 partito con un uso particolare dei colori a smalto industriale, per descrivere, negli anni '70-'80, il mondo delle periferie e dei cantieri urbani, soprattutto di Milano, con una ricerca applicata all'esaltazione grafica dei macchinari che rappresentano la costruzione della citt\u00e0 che cresce. Sulla scorta delle ricerche di Piet Mondrian, Renata si \u00e8 avvicinata gradatamente ad un livello di astrazione che non prescinde mai, come lei stessa dichiara nel film, dal dato figurativo, perch\u00e9 per lei \u201cl'astratto non esiste\u201d.\nNel corso degli anni e in parallelo, Renata, essendo anche giornalista e avendo collaborato con varie testate di giornali per ragazzi, ha potuto affiancare il lavoro del marito, Enrico Bagnoli, uno dei grandi illustratori italiani (per Fratelli Fabbri, Mondadori, Ghisetti e Corvi, fino a Martin Myst\u00e8re per Bonelli), contribuendo alla stesura di soggetti e sceneggiature nel campo dei fumetti. Purtroppo negli anni novanta l'uso protratto degli smalti industriali si \u00e8 rivelato tossico per Renata, provocandole un tumore. Questo ha causato l'abbandono dei materiali fino allora usati e una ricerca continua di nuovi mezzi di espressione. Negli anni duemila ha esposto alla Fondazione Luciana Matalon a Milano le sue 35 nuove opere incentrate sul mondo degli abissi marini e realizzate in metalli vari. Nella ricerca di nuovi materiali, Renata \u00e8 riuscita a riciclare vecchie radiografie di famiglia, sfruttando le loro trasparenze, per rappresentare il suo fantastico mondo subacqueo, in un'inedita forma di body art."}
{"id": "4352130", "revid": "767487", "url": "https://it.wikipedia.org/wiki?curid=4352130", "title": "The Meters", "text": "The Meters \u00e8 un gruppo musicale di musica funk. Venne fondato a New Orleans (nel Louisiana) come gruppo di accompagnamento di Fats Domino e fu attivo dalla fine degli anni sessanta fino al 1977.\nNonostante pochi, seppur noti, successi musicali, i Meters sono citati, insieme ad altri artisti come James Brown, fra i \"padrini\" della musica funk, nonch\u00e9 una delle formazioni pi\u00f9 influenti dello stile. Vengono inoltre nominati fra coloro che ispirarono, tra gli altri, Lee Dorsey, Robert Palmer e Dr. John.\nLa loro musica si pu\u00f2 definire come un insieme di groove melodici, stretti e sincopati, includenti forti riff di chitarra e tastiera.\nI loro brani \"Cissy Strut\" e \"Look-Ka Py Py\" vengono considerati classici del funk.\nStoria del gruppo.\nIl funk di New Orleans nacque, secondo alcuni, grazie ai fratelli Arthur e Aaron Neville. Art esord\u00ec, durante gli anni del liceo, con gli Hawketts: un complesso di amichetti.\nNel 1955, i due fratelli ebbero un successo nazionale con il brano \"Mardi Gras Mambo\", e, successivamente, Aaron dovette congedarsi momentaneamente da Art quando part\u00ec per il servizio militare.\nA partire dagli anni sessanta, Aaron divenne noto grazie a canzoni che sfruttavano uno stile di canto yodel su una base rhythm and blues (\"Over You\", 1960; \"Waiting At The Station\", 1962; \"Tell It Like It Is\", 1966), mentre Art fu meno attivo, sebbene le sue tracce siano considerate migliori (\"Zing Zing\", 1958; e \"All These Things\", 1962). Alla fine degli anni sessanta, i due fratelli vennero ingaggiati da Allen Toussaint (New Orleans, nato il 14 gennaio 1938) con il quale intrapresero una lunga collaborazione. Considerato, a partire da quel decennio, una \"leggenda\" del R&amp;B di New Orleans nonch\u00e9 una figura di riferimento come autore, artista solista, arrangiatore, produttore e pianista, Touissant divenne noto per aver collaborato con celebri musicisti blues e rock, e per aver ottenuto la \"Rock and Roll Hall of Fame\" nel 1998.\nI Meters vennero fondati nel 1966, ed erano modellati sulla \"falsariga\" di Booker T. &amp; the M.G.'s, che presentavano una delle pi\u00f9 celebri linee ritmiche della musica nera. La nuova formazione adatt\u00f2 il vecchio e pesante rhythm and blues pianistico al funky elettrico di Sly Stone, come avviene in strumentali da ballo come \"Cissy Strut\", presente nel loro omonimo esordio del 1969 (considerato inoltre il loro capolavoro).\nAttraverso album come \"Look-A Py Py\" (1970) e \"Struttin\"' (1972) vennero citati fra gli \"ambasciatori itineranti\" della musica di New Orleans. Durante il 1970, i Meters e ridefinirono il loro stile funk componendo brani quali \"Look Ka Py Py\", \"Fire On The Bayou\" e \"Africa\".\nIl loro stile defin\u00ec il moderno funk di New Orleans. Nel 1975 si piazzarono in una \"top 40\" con \"Hey Pocky A-Way\", ottenendo significativi apprezzamenti fra la critica e gli ascoltatori di rock. Grazie alla notoriet\u00e0 di quel brano, la band venne, inoltre, invitata ad aprire i tour dei Rolling Stone tra il 1975 e il 1976.\nDurante gli stessi anni, i Meters intrapresero il progetto della Wild Tchopitoulas con il cugino di Art, lo zio George, Amos Landry, e due membri appartenenti alla band ufficiale del Mardi Gras delle tribu' indigene nere. I Meters, i Landrys, i Neville Brothers\u2014Aaron, Charles, Art, e Cyril, furono tutti partecipi alle registrazioni dell'album \"Wild Tchopitoulas\", che ricevette ottime recensioni alla sua uscita avvenuta nel 1976. Nonostante il successo del disco, . quando la formazione si separ\u00f2 da Toussaint e Sehorn, dichiarando di sentire il bisogno di dare un'identit\u00e0 alla loro direzione artistica. Pi\u00f9 tardi pubblicarono \"New Directions\" nel 1977, ma, subito dopo la sua apparizione, i due ex produttori reclamarono i diritti sul nome del gruppo. Fu cos\u00ec che, al fine di evitare litigi, il gruppo si sciolse: Art e Cyril formarono The Neville Brothers con Aaron e Charles, mentre gli altri tre componenti divennero musicisti da session a New Orleans.\nZigaboo Modeliste, in particolare, divenne un noto musicista professionista, partecip\u00f2 ad un tour con i New Barbarians nel 1979, e trasloc\u00f2 a Los Angeles negli anni ottanta.\nI Meters si riunirono come gruppo turnista nel 1990, con il batterista Russel Batiste che sostitu\u00ec l'originario Modeliste.\nQuattro anni dopo, Nocentelli lasci\u00f2 la band, presumibilmente a causa di un disaccordo con Art dovuta ad una questione legata ai musicisti hip hop che riproponevano i loro vecchi pezzi. Fu rimpiazzato da Brian Stoltz, che aveva suonato con The Neville Brothers.\nI Meters continuarono ad andare in tour durante gli anni novanta."}
{"id": "4352132", "revid": "287204", "url": "https://it.wikipedia.org/wiki?curid=4352132", "title": "Laugardalsvollur", "text": ""}
{"id": "4352133", "revid": "247222", "url": "https://it.wikipedia.org/wiki?curid=4352133", "title": "Storie di sempre", "text": "Storie di sempre \u00e8 il primo album discografico del cantautore italiano Fabio Concato, pubblicato dall'etichetta discografica Harmony nel 1977.\nTra i brani contenuti nel disco, da ricordare \"A Dean Martin\", il cui testo prende in giro il noto cantante statunitense.\nTracce.\nTutti i brani sono stati scritti e composti da Fabio Concato.\nFormazione.\nNote aggiuntive"}
{"id": "4352134", "revid": "1305772", "url": "https://it.wikipedia.org/wiki?curid=4352134", "title": "Togna", "text": "Il torrente Togna \u00e8 un corso d'acqua del Veneto. \nEsso riceve le acque della Roggia di Arzignano, corso d'acqua artificiale che nasce nel territorio di Chiampo (provincia di Vicenza), da acque prelevate dal torrente omonimo; la Roggia fu costruita anticamente per l'irrigazione e per alimentare mulini ad acqua e percorre da nord a sud l'abitato di Arzignano attraversandone il centro storico. Continua il suo percorso, pressoch\u00e9 parallelo al torrente Chiampo, fino a Montebello Vicentino, dove prende di nome di rio Acquetta. \nNelle campagne a ovest di Lonigo viene ribattezzato torrente Togna.\nA Cologna Veneta assume la denominazione di Fratta per diventare infine canale Gorzone a Vighizzolo d'Este. Il Gorzone, dopo aver ricevuto le acque del canale Santa Caterina, si getta nel Brenta a 5 km dalla foce.\nIl torrente Togna risulta essere inquinato dallo scarico dei depuratori della valle del Chiampo e quindi dagli scarti dell'industria conciaria della valle."}
{"id": "4352135", "revid": "300067", "url": "https://it.wikipedia.org/wiki?curid=4352135", "title": "D\u017eems Raudzi\u0146\u0161", "text": "Carriera.\nCon la maglia della ha vinto la medaglia d'oro in occasione della prima edizione degli Europei, disputati nel 1935 in Svizzera. Ha disputato anche l'edizione 1937.\nHa partecipato ai Giochi di Berlino 1936, chiusi al 15\u00ba posto.\nDopo il ritiro dall'attivit\u00e0 agonistica si \u00e8 trasferito in Australia, esercitando la professione di ragioniere."}
{"id": "4352143", "revid": "767487", "url": "https://it.wikipedia.org/wiki?curid=4352143", "title": "La principessa del sogno", "text": "La principessa del sogno \u00e8 un film del 1942 diretto da Roberto Savarese e Maria Teresa Ricci.\nTrama.\nElisabetta, una giovane cresciuta in un orfanotrofio, nella sua solitudine, viene spesso presa da momenti di autentica fantasticheria che la portano ad immaginarsi una vera principessa immersa in un mondo fiabesco, sino al giorno in cui incontra Goffredo un vero principe, tra i due nasce immediatamente l'amore.\nNonostante la famiglia del nobile giovane si opponga in tutti i modi, i due si sposano di nascosto, dopo un incidente che ha coinvolto Elisabetta riducendola in fin di vita. Guarita, la giovane sposa deve affrontare le ire della famiglia del principe, che tenta in ogni modo di dividere i giovani sposi, sino al lieto fine che porter\u00e0 la felicit\u00e0 ai due innamorati incompresi.\nProduzione.\nTratto da un racconto di Luciana Peverelli, il film prodotto dalla Fono Roma di Salvatore Persichetti, venne girato nel 1942 presso gli stabilimenti della FERT di Torino.\nDistribuzione.\nIl film venne distribuito nelle sale cinematografiche italiane l'11 agosto 1942.\nLa critica.\n\u00ab Naufraga questa fiaba cinematografica tratta da un racconto di Luciana Peverelli, in un oceano di glucosio. \"La principessa del sogno\", senza averne la poesia e la grazia, ha il lezio e l'affettazione delle storielle infantili...\u00bb dal Il Corriere della Sera del 5 settembre 1942."}
{"id": "4352149", "revid": "247222", "url": "https://it.wikipedia.org/wiki?curid=4352149", "title": "Svendita totale", "text": "Svendita totale \u00e8 il secondo album discografico di Fabio Concato, pubblicato dall'etichetta discografica Harmony nel 1978.\nTra i brani significativi del disco del cantautore milanese: \"Vito\" (ricordo di un suo compagno di scuola con eterne difficolt\u00e0 economiche), \"Devi ridere\" (che affronta il tema degli anziani) e gli emarginati nel pezzo \"Il barbone\".\nTracce.\nTutti i brani sono stati scritti e composti da Fabio Concato.\nFormazione.\nNote aggiuntive:"}
{"id": "4352150", "revid": "2519", "url": "https://it.wikipedia.org/wiki?curid=4352150", "title": "R\u00edo Negro", "text": ""}
{"id": "4352153", "revid": "838137", "url": "https://it.wikipedia.org/wiki?curid=4352153", "title": "Brani musicali al numero uno in Finlandia (2013)", "text": "Questa \u00e8 la lista dei brani musicali al numero uno in Finlandia nel 2013 secondo la Suomen virallinen lista. L'elenco a sinistra (\"Suomen virallinen singlelista\", \"Classifica finlandese ufficiale dei singoli\") rappresenta l'elenco dei singoli pi\u00f9 venduti sia fisicamente sia online mentre quella a sinistra (\"Suomen virallinen latauslista\", \"Classifica finlandese ufficiale del download\") rappresenta la classifica dei singoli venduti solamente online."}
{"id": "4352163", "revid": "593833", "url": "https://it.wikipedia.org/wiki?curid=4352163", "title": "Tolima (vulcano)", "text": ""}
{"id": "4352171", "revid": "729019", "url": "https://it.wikipedia.org/wiki?curid=4352171", "title": "Rodolfo III di Neuch\u00e2tel", "text": "Biografia.\nFiglio del conte Bertoldo I di Neuch\u00e2tel e di sua moglie, Richensa di Frobourg, Rodolfo III (conosciuto anche col nome di Raoul) viene per la prima volta citato come conte di Thielle, gi\u00e0 dal 1250 si impegn\u00f2 per abbattere il Castello di Neuch\u00e2tel distrutto da un incendio l'anno precedente e lo fece ricostruire. Nel 1260 concluse un accordo sulle franchige per la citt\u00e0 di Neureux (o Nugerol). Divenne conte di Neuch\u00e2tel dalla morte del padre nel 1259 sino al 1263, anno della sua morte.\nMatrimonio e figli.\nRodolfo III spos\u00f2 Sibilla di Montb\u00e9liard (detta anche Sibilla di Montfaucon), (? - 30 marzo 1277), signora di Neuch\u00e2tel, figlia di Thierry III di Montb\u00e9liard e di Alix di Ferrette. La coppia ebbe i seguenti figli:"}
{"id": "4352192", "revid": "110157", "url": "https://it.wikipedia.org/wiki?curid=4352192", "title": "Coppa dell'Imperatore 2012 (pallavolo)", "text": "La Coppa dell'Imperatore 2012 si \u00e8 svolta dal 14 al 24 dicembre 2012: al torneo hanno partecipato 24 squadre di club giapponesi e la vittoria finale \u00e8 andata per la terza volta, la seconda consecutiva, ai .\nRegolamento.\nLa competizione prevede che vi prendano parte 24 squadre, che si affrontano in gara secca per tutto il corso del torneo, dal primo turno alla finale. I club provenienti dalla V.Premier League scendono in campo solo da secondo turno."}
{"id": "4352206", "revid": "1543377", "url": "https://it.wikipedia.org/wiki?curid=4352206", "title": "Torneo di Wimbledon 2002 - Doppio femminile", "text": "Lisa Raymond e Rennae Stubbs erano le detentrici del titolo, ma sono state eliminate ai quarti di finale da Anna Kurnikova e Chanda Rubin.\nSerena e Venus Williams hanno sconfitto in finale Virginia Ruano Pascual e Paola Su\u00e1rez per 6\u20132 7\u20135."}
{"id": "4352209", "revid": "767487", "url": "https://it.wikipedia.org/wiki?curid=4352209", "title": "La squadra infernale", "text": "La squadra infernale (\"Posse from Hell\") \u00e8 un film del 1961 diretto da Herbert Coleman.\n\u00c8 un film western statunitense con Audie Murphy, John Saxon e Zohra Lampert. \u00c8 basato sul romanzo del 1958 \"Posse from Hell\" di Clair Huffaker.\nProduzione.\nIl film, diretto da Herbert Coleman su una sceneggiatura e un soggetto di Clair Huffaker (autore del romanzo), fu prodotto da Gordon Kay per la Universal International Pictures e girato nelle Olancha Dunes a Olancha, nel 20th Century Fox Ranch a Calabasas e nelle Alabama Hills a Lone Pine, in California.\nDistribuzione.\nIl film fu distribuito con il titolo \"Posse from Hell\" negli Stati Uniti dal 1\u00ba maggio 1961 al cinema dalla Universal Pictures.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini \"dopo un primo periodo di successo, Murphy si ridusse a fare western di routine con una limitata gamma di ruoli\". Secondo Leonard Maltin il film \u00e8 \"fatto su misura per Murphy\" e risulta \"sorprendentemente meditato e ben scritto\"."}
{"id": "4352212", "revid": "46931", "url": "https://it.wikipedia.org/wiki?curid=4352212", "title": "Posse from Hell", "text": ""}
{"id": "4352216", "revid": "15756", "url": "https://it.wikipedia.org/wiki?curid=4352216", "title": "Thunder &amp; Lightning (videogioco)", "text": "Thunder &amp; Lightning (Family Block in Giappone) \u00e8 un videogioco d'azione arcade sviluppato dalle aziende SETA e Visco e pubblicato nel 1990. Romstar rilasci\u00f2 successivamente un porting per Nintendo Entertainment System quello stesso anno in Nord America mentre in Giappone l'anno successivo. Il gameplay \u00e8 un clone di \"Breakout\".\nUn sequel venne pubblicato successivamente, dal titolo \"Thunder &amp; Lightning 2\" (\"Block Carnival\" in Giappone)."}
{"id": "4352217", "revid": "1543377", "url": "https://it.wikipedia.org/wiki?curid=4352217", "title": "Sterling Beaumon", "text": "Biografia e carriera.\nSterling \u00e8 nato a San Diego, California.\nHa iniziato a recitare all'et\u00e0 di sei anni e ha fatto il suo debutto professionale nel ruolo all'et\u00e0 di sette anni in \"The Grapes of Wrath\". Inoltre si \u00e8 esibito alla Geffen Playhouse, apparendo in una produzione di \"All My Sons\". Il suo lavoro comprende anche oltre 40 stage di produzioni teatrali.\nLa prima apparizione di Sterling in uno spot televisivo fu a tredici anni quando apparve in un pubblicit\u00e0 della Disney Cruise Line. Da allora, \u00e8 apparso in diversi spot pubblicitari nazionali, compresi quelli per le case automobilistiche, prodotti per piscine, videogiochi, cibo, telefonia, Movie Studios, Verizon e una campagna per ristoranti IHOP.\nTra i suoi lavori televisivi \u00e8 da ricordare la sua recitazione in un episodio della serie della NBC, \"E.R. - Medici in prima linea\", nel quale interpretava un ragazzo sofferente di un Ematoma subdurale. Altre serie televisive nelle quali ha recitato sono \"Bones\", \"Scrubs - Medici ai primi ferri\", \"Provaci ancora Gary\", \"Cold Case - Delitti irrisolti\" e \"Crossing Jordan\". Il suo ruolo pi\u00f9 famoso \u00e8 quello del giovane Benjamin Linus nella serie della ABC \"Lost\".\nHa inoltre recitato nell'episodio \"Anime malvagie\" della serie \"Criminal Minds\" nel ruolo di Jeremy Sayer, un giovane serial killer che ha sterminato l'intera famiglia. Il ruolo venne scritto specificamente per Beaumon ed \u00e8 stato ispirato dal personaggio interpretato in \"Lost\". Ha interpretato nuovamente un killer in un episodio della serie \"Law &amp; Order - Unit\u00e0 vittime speciali\". \nNel 2012 ha recitato accanto a Colin Firth, Emily Blunt e Anne Heche nel film \"Il mondo di Arthur Newman\".\nHa lavorato come doppiatore prestando la propria voce nella serie giapponese \"Gunsword\" e nel film \"Astro Boy\". \nSterling interpreter\u00e0 il ruolo di Gabriel Walraven nella serie della ABC \"Red Widow\". Il lancio della serie \u00e8 previsto per il 3 marzo 2013."}
{"id": "4352236", "revid": "2136255", "url": "https://it.wikipedia.org/wiki?curid=4352236", "title": "Princess Tower", "text": "La Princess Tower \u00e8 il secondo grattacielo pi\u00f9 alto degli Emirati Arabi Uniti e il secondo pi\u00f9 alto di Dubai. \u00c8 alto 414 metri (la met\u00e0 esatta del Burj Khalifa), conta 101 piani ed \u00e8 stato completato nel 2012. Attualmente \u00e8 il venticinquesimo grattacielo pi\u00f9 alto del mondo.\nSi trova nel quartiere costiero di Dubai Marina, affiancato da altri grattacieli di notevole altezza come il Marina 101 o il 23 Marina.\nCol completamento di questa torre Dubai si aggiudic\u00f2 anche il record di citt\u00e0 col grattacielo residenziale pi\u00f9 alto del mondo superato nel 2015 dal 432 Park Avenue di New York, alto 426 metri."}
{"id": "4352241", "revid": "298229", "url": "https://it.wikipedia.org/wiki?curid=4352241", "title": "RCW Cruiserweight Championship", "text": "L'RCW Cruiserweight Championship \u00e8 il titolo per i pesi leggeri della Real Championship Wrestling (RCW). \u00c8 nato nel gennaio 2010."}
{"id": "4352242", "revid": "287204", "url": "https://it.wikipedia.org/wiki?curid=4352242", "title": "Rickey Jackson", "text": "Carriera professionistica.\nScelto nel secondo giro del Draft NFL 1981 (53\u00ba assoluto) dall'Universit\u00e0 di Pittsburgh, Jackson fu un membro del primo draft di New Orleans sotto la gestione del nuovo allenatore Bum Phillips. Jackson nella sua prima stagione gioc\u00f2 tutte le 16 gare della stagione venendo inserito nella formazione ideale dei rookie. Nel 1983 fu convocato per il primo dei suoi sei Pro Bowl (1983, 1984, 1985, 1986, 1992 e 1993). Jackson fu inserito quattro volte nel First-team All-Pro e due volte nel Second-team All-Pro. Fu uno dei membri della nota \"Dome Patrol\" dei Saints, il gruppo di quattro linebacker che NFL Network ha classificato come il migliore della storia della NFL.\nNelle sue tredici stagioni con Saints, Jackson salt\u00f2 solamente due gare a causa di un incidente automobilistico nel 1989. Gioc\u00f2 tutto il resto della stagione col mento fasciato e indossando un casco speciale, accumulando comunque 7,5 sack quell'anno.\nNel 1994, Jackson pass\u00f2 ai 49ers, vincendo quell'anno il Super Bowl XXIX battendo i San Diego Chargers. Si ritir\u00f2 alla fine della stagione successiva.\nJackson fece registrare 10 o pi\u00f9 sack in sei diverse stagioni e guid\u00f2 la NFL in fumble recuperati nel 1990 e 1991. La sua carriera termin\u00f2 con 136 sack (otto non ufficiali perch\u00e9 la NFL tenne traccia della statistica solo da 1982, anno della sua seconda stagione) e otto intercetti, ritornati per 68 yard. Nel suo primo anno come finalista, il 2010, Jackson fu inserito nella Pro Football Hall of Fame, un giorno prima che i Saints vincessero il Super Bowl XLIV. Fu il primo membro della Hall of Fame ad essere indotto primariamente per i suoi contributi ai Saints."}
{"id": "4352243", "revid": "1005847", "url": "https://it.wikipedia.org/wiki?curid=4352243", "title": "Primi ministri dell'Algeria", "text": "Questo \u00e8 l'elenco dei capi di governo dell'Algeria a partire dalla formazione del Governo provvisorio della Repubblica algerina (GPRA) in esilio a il Cairo, in Egitto, nel 1958, durante la guerra d'Algeria, passando poi per l'indipendenza nel 1962 fino ad arrivare ai giorni nostri.\nSi sono succeduti un totale di 15 primi ministri in Algeria (escludendo i due presidenti del GPRA). Uno di questi, Ahmed Ouyahia, ha ricoperto la carica per tre mandati non consecutivi.\nLista.\nLegenda:"}
{"id": "4352253", "revid": "36426", "url": "https://it.wikipedia.org/wiki?curid=4352253", "title": "Dogi veneziani", "text": ""}
{"id": "4352262", "revid": "767487", "url": "https://it.wikipedia.org/wiki?curid=4352262", "title": "Qui s\u00e8me le vent r\u00e9colte le tempo", "text": "Qui s\u00e8me le vent r\u00e9colte le tempo \u00e8 l'album di debutto di MC Solaar. Il titolo \u00e8 un gioco di parole sul proverbio biblico \"Qui seme le vent r\u00e9colte la temp\u00eate\" (\"Chi semina vento raccoglie tempesta\"). L'unico singolo estratto \u00e8 \"Bouge de l\u00e0\"."}
{"id": "4352266", "revid": "46931", "url": "https://it.wikipedia.org/wiki?curid=4352266", "title": "Z\u00e9 Mojica Marins", "text": ""}
{"id": "4352270", "revid": "298229", "url": "https://it.wikipedia.org/wiki?curid=4352270", "title": "Mike Bauer (tennista)", "text": "Carriera.\nOttenne il suo best ranking in singolare il 6 novembre 1984 con la 29\u00aa posizione, mentre nel doppio divenne il 19 dicembre 1983, il 25\u00ba del ranking ATP.\nIn carriera, in singolare, vinse tre tornei del circuito ATP, tra i quali per due volte il South Australian Open nel 1982 e nel 1983; il primo torneo vinto in carriera fu per\u00f2 il Bangkok Tennis Classic nel 1982 dove super\u00f2 con il punteggio di 6-1, 6-2, il connazionale Jim Gurfein.\nNove furono, invece, le vittorie nel circuito ATP ottenute in doppio, su un totale di quindici finali raggiunte. Nei tornei del grande slam raggiunse per tre volte i quarti di finale senza mai riuscire a superare il turno."}
{"id": "4352275", "revid": "253096", "url": "https://it.wikipedia.org/wiki?curid=4352275", "title": "Shedd Aquarium", "text": "L'Acquario Shedd (o meglio John G. Shedd Aquarium) \u00e8 un acquario pubblico di Chicago, Illinois negli Stati Uniti, aperto il 30 maggio 1930. L'acquario contiene oltre 25.000 pesci, ed \u00e8 stato per qualche tempo il pi\u00f9 grande acquario al coperto del mondo ed il primo acquario coperto ad avere una esibizione permanente di pesci d'acqua salata. Lo Shedd Aquariom contiene 1500 diverse specie di animali tra pesci, rettili, anfibi e mammiferi sia marini che terrestri.\nStoria.\nLo Shedd Aquarium \u00e8 stato \"donato\" alla citt\u00e0 di Chicago dal secondo presidente della catena di grandi magazzini Marshall Field's, John G. Shedd, su progetto di Marshall Field. Anche se Shedd visse a lungo solo per vedere i primi disegni del progetto, la sua vedova Mary R. Shedd presenzio al taglio del nastro nella cerimonia ufficiale di inaugurazione avvenuta il 30 maggio 1930.\nLa costruzione dell'acquario \u00e8 costata 3'000'000 dollari ed includeva 132 vasche espositiva. lavori di costruzione iniziarono il 2 novembre 1927 e si conclusero il 19 dicembre 1929, anche se la prima mostra apr\u00ec nel '30. Nel 1930 per otto volte dei vagoni cisterna fecero andata e ritorno per portare l'acqua marina da Key West a Chicago, per la prima mostra contemporanea di pesci d'acqua salata al mondo.\nNel 1971, l'Acquario, aggiunse una delle sezioni pi\u00f9 famose, quella dedicata alla barriera corallina caraibica con un totale di 340\u00a0000 litri. Nello stesso anno lo Shedd Aquarium acquist\u00f2 la sua prima nave da ricerca, di 23 metri, con il fine di esplorare i Caraibi, condurre ricerche e prelevare campioni.\nDal 1984 al 1994, il nipote del fondatore, John Shedd Reed, \u00e8 stato il presidente del consiglio di amministrazione dell'acquario ed \u00e8 rimasto fino alla sua morte, avvenuta nel 2008, un fiduciario. Dal '94 il presidente e amministratore delegato dell'acquario \u00e8 Ted A. Beattie.\nNel 1991 l'acquario ha aperto l\"'Oceanarium\", che ospita i mammiferi marini tra cui anche una colonia di Beluga e delfini. Con i suoi 11 milioni di litri questo \u00e8 ila pi\u00f9 grande vasca, al coperto, per mammiferi marini pi\u00f9 grande al mondo. Questa sezione ospita anche una colonia di lontre marine, il cui nucleo proviene dal salvataggio della fuoriuscita di petrolio dalla nave Exxon Valdez, avvenuto nel 1989. Questa sezione dell'acquario venne chiusa nell'autunno del 2008 per essere poi riaperta l'anno seguente.\nLa mostra permanente pi\u00f9 recente \u00e8 quella che riproduce il mare delle Filippine, \u00e8 stata infitti inaugurata nel 2003. Situata tre livelli pi\u00f9 in basso al corpo principale, contiene circa 2'8000'000 litri ed ospita, tra l'altro, una colonia di squali, coralli vivi che vengono anche coltivati.\nZone Espositive.\nFiumi - \"Rivers\".\nQuesta sezione dell'Acquario ospita specie di pesci, anfibi e rettili che popolano le acque dolci in continuo movimento dei fiumi che offrono una grande quantit\u00e0 di habitat diversi.\nIsole e Laghi - \"Islands and Lakes\".\nLe vasche di questa area sono dedicato agli animali che popolano le isole e i laghi che sono per la loro conformazione contenitori naturali di molte specie autoctone.\nAcque Locali - \"Local waters\".\nNelle vasche di questa area dell'acquario sono esposte specie di mammiferi, pesci e rettili, provenienti dalla regione dei grandi laghi e del fiume Mississippi. Qui tra gli altri \u00e8 esposto un esemplare di tartaruga alligatore e di lontra.\nOceani - \"Oceans\".\nIn questa sezione sono ospitate specie animali pervenienti da tutti gli oceani del mondo. Qui vi sono anche delle vasche ospitanti una colonia di hippocampus e di dragone foglia.\nAmazonia - \"Amazon Rising\".\nQuesta grande area, 800\u00a0m\u00b2, \u00e8 dedicata alla fauna tipica della foresta amazzonica, qui \u00e8 infatti possibile osservare esemplari di piranha, serpenti, rane, alligatori, tartarughe, anatre e anche una piccola colonia di scimmie.\nReef Caraibico - \"Caribbean Reef\".\nQuesta vasca, situata al centro dell'acquario, venne costruita nel 1971 e contiene 340\u00a0000 litri d'acqua marina. Oltre a molti animali tipici della barriera corallina caraibica, tra cui una tartaruga marina, spesso vi \u00e8 un sub che interagisce con gli animali presenti in questa vasca.\nReef Filippino - \"Wild Reef\".\nQuesta sezione raggiungibile solo con l'ascensore riproduce l'ambiente tipico della barriera corallina del mare delle filippine. Inaugurata nel 2003 ospita una grande colonia di squali ospitata nella vasca centrale che contiene circa 1'500'000 litri d'acqua e ha vetrate ricurve alte quasi 4 metri. Qui vi \u00e8 anche una serie di vasche dove vengono coltivati coralli, in un'ottica di conservazione della fauna marina.\nMammiferi Marini - \"Oceanarium\".\nQuesta grandissima area, disposta su due piani, ospita i mammiferi acquatici come i beluga, i delfini, un leone marino e una lontra marina. Oltre ai mammiferi marini qui \u00e8 presente anche una colonia di Pinguini. Qui immersa in una foresta ricostruita vi \u00e8 un anfiteatro che permette ai visitatore di assistere ai vari spettacoli che l'acquario propone.\nMostre temporanee.\nLo Shedd Aquarium ospita spesso mostre temporanee che si possono visitare con un piccolo aumento sul biglietto.\nLe Meduse - \"Jellies\".\nDal 2011 al 2013 la mostra temporanea \u00e8 dedicata alle meduse, qui oltre al ciclo vitale delle meduse sono esposte diverse specie: Medusa quadrifoglio, Chrysaora quinquecirrha, Catostylus mosaicus, Phacellophora camtschatica, Chrysaora melanaster, Cyanea capillata, Chrysaora colorata, Mastigias papua e Cassiopea."}
{"id": "4352276", "revid": "55177018", "url": "https://it.wikipedia.org/wiki?curid=4352276", "title": "Libro Bianco del 1939", "text": ""}
{"id": "4352279", "revid": "767487", "url": "https://it.wikipedia.org/wiki?curid=4352279", "title": "Dj\u00e9n\u00e9 Diawara", "text": "\u00c8 la sorella di Lamine e Nar\u00e9 Diawara."}
{"id": "4352281", "revid": "1514393", "url": "https://it.wikipedia.org/wiki?curid=4352281", "title": "Pavilhao Atlantico", "text": ""}
{"id": "4352284", "revid": "339392", "url": "https://it.wikipedia.org/wiki?curid=4352284", "title": "Stadion Slaski", "text": ""}
{"id": "4352285", "revid": "1776051", "url": "https://it.wikipedia.org/wiki?curid=4352285", "title": "Nemici della Legione dei Super-Eroi", "text": "Questa \u00e8 una lista di personaggi immaginari della DC Comics, e sono nemici della Legione dei Super-Eroi.\nNemici della Legione dei Super-Eroi.\nIn ordine alfabetico (con numero e data del debutto)."}
{"id": "4352291", "revid": "287204", "url": "https://it.wikipedia.org/wiki?curid=4352291", "title": "Atakoy Athletics Arena", "text": ""}
{"id": "4352295", "revid": "287204", "url": "https://it.wikipedia.org/wiki?curid=4352295", "title": "Stadio olimpico Lluis Companys", "text": ""}
{"id": "4352298", "revid": "55177688", "url": "https://it.wikipedia.org/wiki?curid=4352298", "title": "3R", "text": ""}
{"id": "4352299", "revid": "339392", "url": "https://it.wikipedia.org/wiki?curid=4352299", "title": "Est\u00e1dio Universit\u00e1rio", "text": ""}
{"id": "4352307", "revid": "602145", "url": "https://it.wikipedia.org/wiki?curid=4352307", "title": "Supplizio di Dirce (scultura)", "text": ""}
{"id": "4352314", "revid": "1442080", "url": "https://it.wikipedia.org/wiki?curid=4352314", "title": "Messina Challenger 1990 - Singolare", "text": "Il tabellone singolare del Messina Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Guillermo P\u00e9rez Rold\u00e1n (tds n. 1). In finale ha sconfitto Stefano Pescosolido con il punteggio di 6-1, 6-3."}
{"id": "4352317", "revid": "104458", "url": "https://it.wikipedia.org/wiki?curid=4352317", "title": "Palatinato sudoccidentale", "text": ""}
{"id": "4352322", "revid": "932362", "url": "https://it.wikipedia.org/wiki?curid=4352322", "title": "Angelika Neuner", "text": "\u00c8 sorella di Doris, a sua volta ex slittinista di alto livello.\nBiografia.\nInizi\u00f2 a gareggiare per la nazionale austriaca nelle varie categorie giovanili nella specialit\u00e0 del singolo, non riuscendo per\u00f2 ad ottenere risultati di rilievo.\nA livello assoluto esord\u00ec in Coppa del Mondo nella stagione 1991/92, conquist\u00f2 il primo podio il 1\u00ba dicembre 1991 nel singolo a Sigulda (3\u00aa) e la sua unica vittoria il 16 febbraio 1997 sempre nel singolo a Nagano. In classifica generale, come miglior risultato, si piazz\u00f2 al secondo posto nella specialit\u00e0 del singolo nel 1996/97.\nPrese parte a quattro edizioni dei Giochi olimpici invernali, esclusivamente nel singolo: ad conquist\u00f2 la medaglia d'argento dietro alla sorella Doris, a concluse la gara al quarto posto, a ottenne la medaglia di bronzo ed a , dove ebbe l'onore di sfilare come portabandiera per la delegazione austriaca in occasione della cerimonia di apertura dei Giochi, giunse nuovamente quarta, in quella che fu la sua ultima gara a livello internazionale.\nAi campionati mondiali ottenne sei medaglie: due d'oro, una d'argento e due di bronzo nelle gare a squadre ed un'altra di bronzo nel singolo ad Igls 1997. Nelle rassegne continentali conquist\u00f2 cinque medaglie: due d'argento e due di bronzo nelle gare a squadre ed un'altra di bronzo nel singolo.\nLasciata la carriera agonistica \u00e8 diventata allenatrice della nazionale giovanile austriaca, ed in questa sua veste ha avuto il privilegio di recitare il giuramento olimpico per gli allenatori ai Giochi olimpici giovanili di ."}
{"id": "4352329", "revid": "1363832", "url": "https://it.wikipedia.org/wiki?curid=4352329", "title": "Prose combat", "text": "Prose combat \u00e8 il secondo album del rapper francese MC Solaar.\nDescrizione.\nRispetto al primo album, \"Qui s\u00e8me le vent r\u00e9colte le tempo\" del 1991, i testi di \"Prose Combat\" sono pi\u00f9 seri e impegnati, anche se alcuni pezzi hanno ancora un tono umoristico. \"Obsol\u00e8te\", \"Prose Combat\" e \"Nouveau Western\", che riprende un campionamento di \"Bonnie and Clyde\" di Serge Gainsbourg, sono tra i pezzi pi\u00f9 conosciuti di questo album.\nOltre a Jimmy Jay, gi\u00e0 produttore del primo album, lavorano a questo anche Boom Bass e Zdar (in seguito conosciuto come Cassius).\nDurante le Victoires de la musique del 1995, il videoclip di \"Nouveau Western\", diretto da St\u00e9phane Sednaoui, riceve il premio nella sua categoria. MC Solaar ottiene dal canto suo il premio per l'artista dell'anno e interpreta \"Obsol\u00e8te\" durante la cerimonia di premiazione.\nL'album non \u00e8 pi\u00f9 disponibile in vendita dall'inizio degli anni 2000, in seguito alla sentenza del processo intentato da MC Solaar alla sua casa discografica di allora, la Polydor Records. Non \u00e8 nemmeno disponibile nelle piattaforme di acquisto e streaming online.\n\u00c8 considerato un classico dello hip hop francese.\nTracce.\nVersione britannica.\nLa versione del Regno Unito sostituisce \"Obsol\u00e8te\", \"L'NMIACCd'HTCK72KPDP\", e \"Dieu ait son \u00e2me\" con \"Le free style d'obsol\u00e8te\", \"Solaar Power\", e \"I'm Doin' Fine\". La sequenza delle tracce \u00e8 alterata."}
{"id": "4352337", "revid": "184755", "url": "https://it.wikipedia.org/wiki?curid=4352337", "title": "Super Glove Ball", "text": "Super Glove Ball \u00e8 un videogioco d'azione pubblicato da Mattel nel 1990. \u00c8 stato sviluppato da Rare per l'uso apposito del Power Glove. Comunque, pu\u00f2 essere giocato anche con un controller regolare. Solitamente veniva venduto insieme al Power Glove.\nIl gioco \u00e8 ambientato in un futuristico 2005. Il comandante della navetta del cui equipaggio fa parte il protagonista \u00e8 stato intrappolato in un labirinto dimensionale nello spazio. Solo lui pu\u00f2 salvare il suo comandante, lanciando sfere di energia contro le pareti. Questo titolo utilizza una prospettiva in prima persona, per fornire un elemento tridimensionale. Il gameplay \u00e8 un clone di \"Breakout\", con la differenza che i blocchi da colpire con la sfera coprono interamente pareti, pavimento e soffitto."}
{"id": "4352339", "revid": "599013", "url": "https://it.wikipedia.org/wiki?curid=4352339", "title": "Phonepadith Xayavong", "text": ""}
{"id": "4352343", "revid": "119369", "url": "https://it.wikipedia.org/wiki?curid=4352343", "title": "Castello di Serravalle (Valle di Blenio)", "text": ""}
{"id": "4352346", "revid": "901830", "url": "https://it.wikipedia.org/wiki?curid=4352346", "title": "Jamal Taha", "text": ""}
{"id": "4352350", "revid": "116753924", "url": "https://it.wikipedia.org/wiki?curid=4352350", "title": "Ann Kirkpatrick", "text": "Biografia.\nNata e cresciuta in Arizona, la Kirkpatrick si laure\u00f2 in legge all'Universit\u00e0 dell'Arizona e svolse la professione di avvocato, specializzandosi nel diritto di famiglia.\nNel 2004 entr\u00f2 in politica con il Partito Democratico e venne eletta alla Camera dei Rappresentanti. Nel 2007 la Kirkpatrick rassegn\u00f2 le dimissioni per candidarsi alla Camera dei Rappresentanti nazionale e l'anno successivo riusc\u00ec ad essere eletta; durante la campagna elettorale ottenne il supporto dell'allora governatrice Janet Napolitano e della deputata Gabrielle Giffords.\nNel 2010 la Kirkpatrick chiese la rielezione, ma venne sconfitta dall'avversario repubblicano Paul Gosar e dovette abbandonare il Congresso.\nDue anni dopo Ann Kirkpatrick decise di ricandidarsi per il suo vecchio seggio contro Gosar, ma questi chiese la rielezione in un altro distretto e cos\u00ec la donna affront\u00f2 un altro avversario, Jonathan Paton. Nelle elezioni la Kirkpatrick sconfisse Paton e riusc\u00ec a tornare alla Camera.\nRiconfermata per un nuovo mandato nel 2014, la Kirkpatrick lasci\u00f2 nuovamente il seggio nel 2016, quando annunci\u00f2 la propria candidatura al Senato. La campagna elettorale fu combattuta ma alla fine la Kirkpatrick venne sconfitta dal repubblicano uscente John McCain.\nAnn Kirkpatrick si configura come democratica liberale ed ha espresso posizioni favorevoli all'aborto."}
{"id": "4352354", "revid": "124568700", "url": "https://it.wikipedia.org/wiki?curid=4352354", "title": "Cosenza Calcio 1998-1999", "text": "Questa voce raccoglie le informazioni riguardanti il Cosenza Calcio nelle competizioni ufficiali della stagione 1998-1999.\nAbbonati 1005 per una media spettatori di 4531.\nRosa.\n \n \n \n \n \n \n \n \n "}
{"id": "4352361", "revid": "1776051", "url": "https://it.wikipedia.org/wiki?curid=4352361", "title": "I Wanna Be Your Man (Endeverafter)", "text": "I Wanna Be Your Man \u00e8 un singolo del gruppo musicale statunitense Endeverafter, pubblicato nel 2007. \u00c8 arrivato in 25\u00aa posizione nella classifica statunitense Hot Mainstream Rock Tracks, stilata dalla rivista \"Billboard\".\n\u00c8 stata utilizzata nella prima puntata dell'ottava stagione di \"Scrubs - Medici ai primi ferri\"."}
{"id": "4352364", "revid": "1776051", "url": "https://it.wikipedia.org/wiki?curid=4352364", "title": "Baby Baby Baby (Endeverafter)", "text": "Baby Baby Baby \u00e8 un singolo del gruppo musicale statunitense Endeverafter, pubblicato nel 2007. \u00c8 arrivato in 38\u00aa posizione nella classifica statunitense Hot Mainstream Rock Tracks, stilata dalla rivista \"Billboard\".\nVideoclip.\nIl video musicale \u00e8 stato pubblicato il 3 ottobre 2007."}
{"id": "4352365", "revid": "709565", "url": "https://it.wikipedia.org/wiki?curid=4352365", "title": "Baby, Baby, Baby", "text": ""}
{"id": "4352369", "revid": "729019", "url": "https://it.wikipedia.org/wiki?curid=4352369", "title": "Aeroporto di Faleolo", "text": "L'aeroporto di Faleolo (IATA: APW, ICAO: NSFA) \u00e8 un aeroporto ubicato sull'isola di Upolu, a 40 km da Apia, capitale delle Samoa. Esso serve collegamenti anche con l'Australia, la Nuova Zelanda e le Hawaii, possibili grazie all'espansione dell'aeroporto, avvenuta nel 1984.\nStoria.\nInizialmente l'aeroporto internazionale di Faleolo, denominato \"Faleolo Airfield\" (Pista di atterraggio di Faleolo), venne costruito dall'unit\u00e0 Seabee della Marina degli Stati Uniti in seguito allo scoppio della guerra nell'Oceano Pacifico nel 1942, completato nel luglio dello stesso anno, e divenne un'estensione della Stazione Navale Tatuila degli Stati Uniti e del Gruppo di Difesa dell'Area delle Samoa. Dopo che la pista fu completata vi fu trasferito dall'aeroporto di Tafuna lo Squadrone Combattente della Marina VMF-111 per proteggere le isole di Upolu e Savai'i da un'eventuale invasione giapponese. Nel marzo 1943 la pista (1\u00a0219\u00a0m x 61\u00a0m) fu estesa a 1\u00a0829\u00a0m x 107\u00a0m per ospitare una pista di rullaggio e lo spazio per basare 57 aerei da combattimento; nello stesso anno vennero costruiti edifici di supporto e due hangar."}
{"id": "4352370", "revid": "1543377", "url": "https://it.wikipedia.org/wiki?curid=4352370", "title": "Ecologia delle Banksia", "text": "Con ecologia delle \"Banksia\" si fa riferimento a tutte le relazioni ed interazioni tra le piante del genere \"Banksia\" ed il loro ambiente.\nIl genere \"Banksia\" include circa 90 specie di piante della famiglia Proteaceae. Esse crescono in forme che variano dal cespuglio legnoso prostrato agli alberi alti fino a 30 m e si trovano in tutte le aree dell'Australia, ad eccezione di quelle pi\u00f9 aride. Le specie del genere possiedono degli adattamenti che gli hanno finora consentito di sopravvivere nonostante suoli aridi e poveri di nutrienti, basse frequenze di produzione di semi, velocit\u00e0 alte di predazione di semi e bassi tassi di sopravvivenza dei semi.\nQuesti adattamenti includono lo sviluppo di radici proteoidi e di lignotuberi, di strutture floreali specializzate, che attraggono gli animali nettariferi ed assicurano un efficace trasferimento del polline, e il rilascio di semi in risposta agli incendi boschivi.\nL'arrivo degli Europei in Australia apport\u00f2 ulteriori sfide ecologiche.\nLa colonizzazione europea dell'Australia ha interessato direttamente le \"Banksia\" attraverso la deforestazione, lo sfruttamento dei fiori e i cambiamenti al regime degli incendi.\nIn aggiunta, l'introduzione accidentale e la diffusione di patogeni delle piante, quali \"Phytophthora cinnamomi\" (marciume radicale, in inglese \"dieback\"), costituiscono una seria minaccia all'habitat e alla biodiversit\u00e0 di questo genere.\nVarie misure per la conservazione sono state messe in atto al fine di mitigare queste minacce, ma un certo numero di taxa resta tuttora in pericolo.\nImpollinazione.\nL'ecologia dell'impollinazione delle \"Banksia\" \u00e8 stata ben studiata, poich\u00e9 le ampie e vistose infiorescenze rendono facile l'esecuzione di esperimenti di impollinazione e i ruoli che giocano in essa uccelli e mammiferi nettariferi hanno reso il genere un soggetto popolare per gli zoologi.\nSi osservano spesso visite alle infiorescenze di \"Banksia\" da parte delle api e degli uccelli nettariferi e sono ovviamente importanti per l'impollinazione.\nImportanti sono anche le visite di mammiferi nettariferi, anche se tali visite sono raramente osservate perch\u00e9 questi mammiferi sono di solito notturni e solitari.\nLe ricerche hanno dimostrato che le infiorescenze di \"Banksia\" sono raccolte da una variet\u00e0 di piccoli mammiferi, compresi i marsupiali (come possum e antechini) e roditori (come il \"Rattus tunneyi\").\nQuesti trasportano carichi di polline paragonabili a quelli degli uccelli nettariferi, cosa che li rende efficaci impollinatori.\nAltri studi hanno dimostrato che l'importanza relativa di vertebrati e invertebrati per l'impollinazione pu\u00f2 variare da specie a specie, con alcune specie di \"Banksia\" che mostrano un insieme ridotto di frutti quando gli impollinatori vertebrati sono esclusi, mentre altre non sono influenzate dalla esclusione dei vertebrati e producono alcuni frutti anche quando tutti gli impollinatori sono esclusi.\nQuasi tutte le specie di \"Banksia\" finora studiate hanno dimostrato velocit\u00e0 di incrocio tra le pi\u00f9 alte mai registrate fra le piante. Questo significa che pochissime piante di \"Banksia\" risultano da un processo di autofertilizzazione.\nCi sono varie ragioni potenziali per questo.\nUna possibilit\u00e0 sarebbe che i fiori di \"Banksia\" siano semplicemente non esposti al loro proprio polline.\nCi\u00f2 \u00e8 molto improbabile per due ragioni: innanzitutto, la morfologia del fiore di \"Banksia\" rende virtualmente inevitabile che lo stigma sia esposto al suo stesso polline, dal momento che esso funziona anche come presentatore di polline.\nSi \u00e8 suggerito che il problema sarebbe evitato se i fiori fossero fortemente monoici, ma finora le evidenze supportano solo un parziale monoicismo.\nInoltre, la questione del monoicismo di singoli fiori \u00e8 probabilmente irrilevante, perch\u00e9 l'antesi sequenziale dei fiori comporta che ogni infiorescenza tipicamente conterr\u00e0 contemporaneamente fiori sia allo stadio maschile sia allo stadio femminile.\nLe osservazioni degli schemi di bottinatura negli impollinatori hanno dimostrato che il trasferimento del polline tra fiori diversi della stessa infiorescenza \u00e8 inevitabile.\nUn'altra possibilit\u00e0 \u00e8 che l'elevata velocit\u00e0 di incrocio sia dovuta all'autoincompatibilit\u00e0, causata da un fallimento nella fertilizzazione o da un aborto del frutto autofertilizzato.\nGli studi hanno dimostrato che l'autocompatibilit\u00e0 del polline varia tra diverse specie di \"Banksia\", con alcune specie - ma non tutte - che inibiscono la crescita dei tubi pollinici per il polline proveniente dai propri fiori.\nUna forma pi\u00f9 verosimile di autoincompatibilit\u00e0 \u00e8 l'aborto spontaneo dei frutti che sono stati autofertilizzati.\nQuesto potrebbe essere causato dall'espressione di geni letali o dall'espressione di geni che, pur non letali, causano l'aborto alla pianta madre. Si ritiene che le cause genetiche siano una forma comune di autoincompatibilit\u00e0, a causa dell'elevato carico genetico del genere.\nComunque, le frequenze di aborto sono difficili da stabilire, in quanto gli ovari sono profondamente inseriti nel \"rachis\" (fusto legnoso) dell'infiorescenza.\nInfine, esiste il meccanismo dell'aborto \"facoltativo\" dei frutti, in cui una pianta madre priva di risorse per portare a maturazione tutti i frutti, abortisce quelli meno vigorosi.\nSi ritiene che questo sia comune in quei taxa che solitamente sono autocompatibili, poich\u00e9 anche questi presentano elevate velocit\u00e0 di incrocio.\nAd esempio, si \u00e8 dimostrato che \"Banksia spinulosa\" var. \"neoanglica\", una delle specie di \"Banksia\" pi\u00f9 autocompatibili, produce frutti di gran lunga impollinati con incroci che autoimpollinati.\nSolo poche specie, come \"B.\u00a0brownii\", mostrano eccezionalmente basse frequenze di incroci.\nIn ogni caso, si tratta di specie rare che sono presenti in popolazioni molto piccole, fatto che aumenta la probabilit\u00e0 di auto-fertilizzazione e pu\u00f2 scoraggiare le visite da parte degli impollinatori.\nRisposta al fuoco.\nLe piante di \"Banksia\" si sono adattate naturalmente alla presenza regolare di incendi boschivi.\nCirca la met\u00e0 delle specie di \"Banksia\" tipicamente sopravvive agli incendi, o perch\u00e9 possiedono cortecce molto spesse che proteggono il tronco dal fuoco, o perch\u00e9 possiedono lignotuberi, dai quali possono rigermogliare dopo il fuoco.\nInoltre, il fuoco regola il rilascio di semi immagazzinati nella banca di semi aerea \u2014 un adattamento noto come serotinia.\nNella letteratura relativa all'Ecologia, ci si riferisce alle specie che sono uccise dal fuoco, ma che si rigenerano poi dai semi, con i termini \"fire-sensitive\" (sensibili al fuoco) o \"seeders\" (seminatori), mentre quelle che tipicamente sopravvivono rigermogliando da un tronco o da un lignotubero sotterraneo si dicono \"fire-tolerant\" (tolleranti al fuoco) o \"sprouters\" (germoglianti).\nTutte le specie di \"Banksia\" mostrano serotinia in qualche misura. La maggior parte ritiene tutti i propri semi fino a quando il rilascio \u00e8 causato dal fuoco, ma alcune specie rilasciano una piccola quantit\u00e0 di semi spontaneamente.\nLa serotinia \u00e8 ottenuta attraverso il meccanismo di follicoli spessi e legnosi, che sono mantenuti saldamente chiusi da resina.\nI semi ritenuti nei follicoli sono protetti dagli animali granivori e dal calore degli incendi e restano fertili per circa 10 anni.\nI follicoli richiedono un calore critico perch\u00e9 la resina si fonda ed i follicoli possano iniziare ad aprirsi.\nAd esempio, per \"B.\u00a0elegans\", questa condizione critica \u00e8 2 minuti a 500\u00a0\u00b0C.\nLe specie che richiedono un elevato calore tipicamente trattengono i loro vecchi fiori appassiti.\nQuesti sono molto infiammabili e cos\u00ec contribuiscono al raggiungimento del calore critico.\nCon alcune eccezioni, ogni follicolo contiene due semi e un \"separatore\" alato.\nFinch\u00e9 il separatore rimane nel follicolo, esso mantiene i semi in posizione.\nIn alcune specie, il separatore rimane nel follicolo fino a quando esso si \u00e8 raffreddato; una volta freddo, il separatore diviene libero e cade fuori, cosicch\u00e9 subito dopo anche i semi cascano fuori.\nIn questo modo il separatore garantisce che i semi cadano sul suolo gi\u00e0 freddo.\nIn altre specie, il separatore non diviene libero fino a quando non si inumidisce.\nIn queste specie i semi non cadono al suolo fino alla prima pioggia successiva all'incendio.\nIl seme \u00e8 solitamente rilasciato su un periodo di circa 90 giorni.\nSubito dopo un incendio, gli uccelli granivori arrivano per estrarre i semi dai follicoli aperti e per mangiare i semi caduti al suolo.\nI semi che sfuggono ai granivori sono velocemente seppelliti dal vento e dall'acqua superficiale. Pressoch\u00e9 tutti i semi interrati giungono a germinazione.\nRadicamento dei germogli.\nParecchi germogli di \"Banksia\" non sopravvivono fino alla fase adulta.\nUna fra le cause principali \u00e8 la mancanza di acqua.\nLa competizione per l'umidit\u00e0 del suolo pu\u00f2 essere molto forte, specialmente durante i periodi di siccit\u00e0.\nIn uno studio, a seguito di un incendio sperimentale furono conteggiati circa 13680 germogli nati nel periodo giugno-ottobre, ma a gennaio rimanevano in vita solo 11 piante.\nAltre minacce al radicamento dei germogli sono la predazione da parte di invertebrati, come ad esempio le cavallette e gli acari, e da parte di vertebrati, come ad esempio canguri e bandicoot.\nFitopatologie, predazione e altre simbiosi.\nI semi di \"Banksia\" sono predati da uccelli e insetti.\nGli insetti si nutrono anche di fusti, foglie, fiori e coni.\nAlcuni insetti provocano la formazione di galle.\nMolte specie di funghi vivono sulle piante di \"Banksia\", fra i quali vi sono i \"Banksiamyces\".\nLa maggior parte delle specie di \"Banksia\" sono molto sensibili agli attacchi di \"Phytophthora cinnamomi\" (marciume radicale).\nConservazione.\nLa biodiversit\u00e0 del genere \"Banksia\" \u00e8 colpita da diversi processi.\nLe principali minacce includono patologie, variazioni nella frequenza e nell'intensit\u00e0 degli incendi, il disboscamento per ampliare la superficie ad uso agricolo, l'estrazione mineraria, lo sviluppo urbano e stradale, lo sfruttamento di fiori, semi e foglie da parte del settore dei fiori recisi e di altri settori industriali.\nTre specie di \"Banksia\" sono attualmente dichiarate in pericolo secondo l'Environment Protection and Biodiversity Conservation Act 1999 australiano e altre due sono considerate specie vulnerabili.\nPatologie.\nLa malattia pi\u00f9 critica che minaccia le \"Banksia\" \u00e8 il patogeno introdotto \"Phytophthora cinnamomi\", comunemente noto con il nome di \"marciume radicale\" (in inglese \"dieback\").\nQuesta \u00e8 un oomicete che attacca le radici delle piante, distruggendo la struttura del tessuto radicale, causando la marcescenza della radice e impedendo alla pianta l'assorbimento dell'acqua e dei nutrienti.\nLe radici proteoidi della \"Banksia\" la rendono molto suscettibile a questa patologia, tanto che le piante infettate solitamente muoiono entro pochi anni dall'esposizione all'agente patogeno.\nLa minaccia di esposizione al marciume radicale \u00e8 maggiore nella parte sudoccidentale dell'Australia Occidentale, dove l'infestazione ha raggiunto proporzioni epidemiche.\nQuest'area detiene la maggiore diversit\u00e0 in termini di specie di \"Banksia\", con tutte le specie suscettibili di infezione.\nDi conseguenza, alcune fra le specie sudoccidentali sono considerate minacciate dal marciume radicale.\nQuasi tutte le popolazioni selvatiche conosciute di \"B.\u00a0brownii\" mostrano alcuni segni dell'infezione di marciume radicale e si riporta che questa specie si sarebbe estinta entro un decennio se non fosse stata protetta.\nAltre specie vulnerabili includono \"B.\u00a0cuneata\", \"B.\u00a0goodii\", \"B.\u00a0oligantha\" e \"B.\u00a0verticillata\".\nLe aree con foreste di \"Banksia\" infestate nell'Australia Occidentale sudoccidentale solitamente possiedono meno del 30% di superficie non infestata.\nLe morti di piante in tali vaste proporzioni possono avere una profonda influenza sulla composizione delle comunit\u00e0 vegetali.\nAd esempio, nell'Australia sudoccidentale, le \"Banksia\" sono spesso presenti come sottobosco delle foreste di \"Eucalyptus marginata\" (\"Jarrah\"), un'altra specie molto vulnerabile al marciume radicale.\nL'infestazione uccide sia lo strato aereo di \"Jarrah\" sia il sottobosco di \"Banksia\" e, nel tempo, queste possono essere sostituite da un bosco pi\u00f9 aperto, consistente di uno strato aereo della resistente \"Corymbia calophylla\" (\"Marri\") e di un sottobosco dell'alquanto resistente \"Dryandra sessilis\" (\"Parrotbush\").\nIl marciume radicale \u00e8 notoriamente difficile da gestire.\nSono state implementate parecchie misure protettive per rallentare la diffusione della malattia ed incrementare i tassi di sopravvivenza delle piante infette. Fra queste vi sono la restrizione degli accessi alle aree infette e ai siti sensibili, la raccolta e la conservazione a freddo dei semi e il trattamento delle piante con fosfito. Il fosfito amplifica la resistenza sia delle piante infette sia di quelle non infette, agendo inoltre come fungicida diretto.\nLa dispersione per via aerea di fosfito nebulizzato amplifica fortemente la sopravvivenza delle piante e rallenta la diffusione dell'infezione, ma deve essere gestita con cautela, in quanto alcuni studi hanno dimostrato che lo spray fogliare di fosfito influisce negativamente sulla crescita di radici e germogli.\nL'iniezione diretta di fosfito nelle radici della piant sembra ovviare a questo svantaggio, ma \u00e8 costosa da somministrare ed \u00e8 indicata solo per piante conosciute.\nSiccome il marciume radicale prospera in condizioni di suolo umido, pu\u00f2 rappresentare un problema molto serio per le specie di \"Banksia\" che sono innaffiate, come quelle per l'industria dei fiori recisi e del giardinaggio urbano.\nIn alcune specie questo problema pu\u00f2 essere ovviato mediante innesto su portainnesto di una specie orientale, molte delle quali dimostrano per lo meno una resistenza al marciume radicale.\nFra le altre patologie alle quali le specie di \"Banksia\" sono vulnerabili vi sono il fungo del cancro aereo \"Zythiostroma\" e il fungo parassita \"Armillaria\".\nRegime degli incendi.\nLa frequenza e l'intensit\u00e0 degli incendi boschivi sono fattori importanti per la salute delle popolazioni di \"Banksia\".\nL'intervallo di tempo ideale fra diversi incendi varia da specie a specie, ma una sua durata tipica potrebbe essere di 20 anni.\nSe gli incendi occorrono troppo frequentemente, le piante restano uccise prima che possano raggiungere l'et\u00e0 della fruttificazione o prima che esse abbiano sviluppato una banca di semi sostanziale.\nQuesto pu\u00f2 sensibilmente ridurre o anche eliminare le popolazioni in alcune aree.\nAnche intervalli di tempo pi\u00f9 lunghi riducono le popolazioni, per il fatto che molte piante muoiono di invecchiamento naturale tra un incendio e il successivo.\nA differenza di alcune altre Proteaceae, le \"Banksia\" non rilasciano i loro semi quando muoiono e le piante morte solitamente rilasciano molte meno semi in risposta al fuoco di quanto facciano le piante vive. Cos\u00ec, intervalli lunghi fra gli incendi causano la perdita dei semi.\nAnche l'intensit\u00e0 del fuoco \u00e8 importante.\nSe un fuoco non \u00e8 sufficientemente intenso da promuovere il rilascio dei semi, allora l'intervallo effettivo tra rilasci successivi di semi sar\u00e0 ulteriormente aumentato dalla perdita di material combustibile.\nGli intervalli fra incendi non sono cos\u00ec critici per le piante rigermoglianti, in quanto le piante adulte tipicamente sopravvivono al fuoco.\nIl fuoco non uccide i semi, comunque, in quanto la maggior parte delle piante rigermoglianti non sviluppano un lignotubero fintantoch\u00e9 non raggiungono l'et\u00e0 della fruttificazione.\nCos\u00ec incendi troppo frequenti impediscono il reclutamento di nuovi adulti e le popolazioni declinano al tasso con cui gli adulti muoiono.\n\u00c8 ampiamente accettato che la colonizzazione europea abbia portato ad un aumento della frequenza degli incendi.\nQuesto \u00e8 in particolare il caso dei dintorni delle aree urbane, dove il bosco \u00e8 soggetto sia a incendi dolosi sia a incendi controllati.\nLa prossimit\u00e0 delle aree urbane impone la necessit\u00e0 di gestire l'aggressivit\u00e0 e la frequenza degli incendi boschivi, con una pressione risultate acciocch\u00e9 si facciano incendi di bassa intensit\u00e0 con cadenza regolare.\nQuesta strategia \u00e8 agli antipodi rispetto alle esigenze di conservazione delle \"Banksia\", che richiedono incendi intensi a intervalli lunghi.\nDisboscamento.\nLa distribuzione dell'habitat delle \"Banksia\" coincide con le aree ad elevata densit\u00e0 di popolazione e vaste aree di bosco dove crescono le \"Banksia\" sono state disboscate in favore di agricoltura, attivit\u00e0 estrattive, sviluppo urbano e stradale.\nAlla pari della perdita diretta di popolazione e di habitat, anche quest'azione ha portato ad un'accresciuta diffusione di infestanti e malattie.\nPoich\u00e9 le \"Banksia\" vegetano sui terreni pi\u00f9 poveri, le aree in cui esse sono pi\u00f9 abbondanti sono state le ultime ad essere state disboscate per l'agricoltura.\nCi\u00f2 nonostante, si \u00e8 stimato che il 55% dei boschi di \"Banksia\" sono stati disboscati a partire dal 1986. Fra le specie minacciate dal disboscamento vi sono: \"B.\u00a0hookeriana\" e le specie in pericolo \"B.\u00a0cuneata\" e \"B.\u00a0goodii\".\nSfruttamento da parte dell'industria floreale.\nLe \"Banksia\" sono piante di grande interesse per l'industria australiana della flora selvatica, con la raccolta a fini commerciali dei fiori attiva soprattutto nella parte sudoccidentale dell'Australia Occidentale.\nI fiori sono raccolti da circa 29 specie di \"Banksia\", fra le quali le pi\u00f9 popolari sono \"B.\u00a0hookeriana\", \"B.\u00a0coccinea\" e \"B.\u00a0baxteri\".\nNel 1990 erano attivi circa 1000 raccoglitori commerciali con licenza che operavano nello stato e, in quell'anno, furono raccolti circa 675000 fiori della sola \"B.\u00a0hookeriana\".\nLa pesante attivit\u00e0 di raccolta dei fiori riduce sostanzialmente la consistenza della banca dei semi.\nSi \u00e8 stimato che le dimensioni delle popolazioni nei siti di raccolta, nella prossima generazione, saranno probabilmente circa la met\u00e0 delle popolazioni attuali.\nSpecie minacciate.\nAttualmente, 19 taxa di \"Banksia\" sono dichiarate rare. Esse sono tutte endemiche dell'Australia Occidentale.\nLa loro protezione \u00e8 garantita della legge australiana Environment Protection and Biodiversity Conservation Act 1999 (EPBC Act) e dalla legge dell'Australia Occidentale (Wildlife Conservation Act 1950).\nIl Department of Environment and Conservation si occupa anche dei taxa dichiarati \"Priority Flora\" (flora prioritaria), cos\u00ec definiti o perch\u00e9 sono poco noti, o perch\u00e9 sono rari seppur non minacciati.\nDi seguito si riporta una lista dei taxa di \"Banksia\" minacciati e prioritari:"}
{"id": "4352371", "revid": "767487", "url": "https://it.wikipedia.org/wiki?curid=4352371", "title": "Vecchio Angelo Mezzanotte", "text": "Vecchio Angelo Mezzanotte \u00e8 un lungo poema narrativo dello scrittore e poeta statunitense Jack Kerouac che compose utilizzando cinque taccuini di appunti in prosa spontanea che scrisse tra il 1956 e il 1959, periodo in cui Kerouac dedic\u00f2 principalmente i suoi studi al Buddismo e alla Filosofia Buddista\nDescrizione.\n\"Vecchio Angelo Mezzanotte\" fu elaborato come opera sperimentale, in cui le diverse influenze culturali studiate dall'autore trovano una delle loro migliori forme d'espressione nel pieno stile della prosa spontanea.\nIl libro fu realizzato per celebrare il sentimento di grande amicizia con il giornalista Lucien Carr che oltre ad essere stato compagno di parecchie follie giovanili, nei primi anni quaranta present\u00f2 Kerouac ad Allen Ginsberg e William Burroughs.\nNell'introduzione la professoressa Ann Charters scrive:\nI suoni ambientali e le sonorit\u00e0 Jazz del periodo sono inevitabilmente la trama sonora dell'opera caratterizzata dalla trasposizione cartacea di tali sensazioni uditive percepite dall'autore."}
{"id": "4352372", "revid": "599013", "url": "https://it.wikipedia.org/wiki?curid=4352372", "title": "Daniel Dias (calciatore)", "text": ""}
{"id": "4352378", "revid": "920621", "url": "https://it.wikipedia.org/wiki?curid=4352378", "title": "William Miller (attore)", "text": "Biografia e carriera.\nWilliam Miller \u00e8 nato a Londra, Inghilterra nel 1996, figlio dell'attrice Janine Wood e del regista Sam Miller. \nMiller fece il suo debutto nel 2006 come attore bambino in televisione nel dramma storico \"Krakatoa - The Last Days\", diretto dal padre. Il documentario drammatico raffigurava l'eruzione del Krakatoa che ha ucciso pi\u00f9 di 36.000 persone nel 1883.\nMiller deve la sua fama internazionale dall'essere stato scelto come interprete per la parte di Oliver Twist nel film televisivo della BBC One \"Oliver Twist\", adattamento del romanzo di Charles Dickens trasmesso nel dicembre 2007. Ha battuto altri 700 ragazzi per il ruolo.\nIn seguito Miller fu protagonista della miniserie della BBC One, \"Runaway\", che faceva parte della stagione della CBBC dedicata ai senzatetto. L'ultima sua apparizione fu in una piccola parte nel film \"The Kid\" (2010).\nLa vera passione di Miller per\u00f2 era il gioco del calcio. Giocava infatti per il \"Leyton Orient Football Club \" nell'under-12 team. Posto di fronte alla scelta tra essere attore o calciatore (\"It's a toss-up between being an actor and a footballer,\" dichiar\u00f2 in un'intervista), Miller decise di perseguire la sua passione sportiva. Nel 2012 fu selezionato nelle giovanili del Tottenham, collezionando anche tre presenze nella Nazionale inglese under-18. Non trovando spazio negli anni seguenti in prima squadra, nel 2016 fu ceduto al Burton Albion Football Club, squadra della terza divisione del calcio inglese, dove gioc\u00f2 fino al 2019, allorch\u00e9 decise di ritirarsi definitivamente dall'attivit\u00e0 agonistica. "}
{"id": "4352381", "revid": "1243", "url": "https://it.wikipedia.org/wiki?curid=4352381", "title": "Stazione di Cork", "text": ""}
{"id": "4352385", "revid": "599013", "url": "https://it.wikipedia.org/wiki?curid=4352385", "title": "Rusdi Suparman", "text": "Carriera.\nClub.\nGioca per 11 anni, dal 1993 al 2004, al Selangor. Nel 2005 gioca al Melaka.\nNazionale.\nGioca dal 1996 al 2001 con la Nazionale malese."}
{"id": "4352387", "revid": "228587", "url": "https://it.wikipedia.org/wiki?curid=4352387", "title": "C.O.D.", "text": ""}
{"id": "4352389", "revid": "1005847", "url": "https://it.wikipedia.org/wiki?curid=4352389", "title": "Gaetano Rummo", "text": "Biografia.\nLa giovinezza e la formazione.\nGaetano Rummo nacque il 6 luglio 1853 a Benevento, nel palazzo \u201cIsernia-Dell'Aquila\u201d, situato in piazza Orsini nei pressi del Duomo della citt\u00e0. Figlio di Francesco, un modesto commerciante, e di Luisa Sannini, con determinazione segu\u00ec gli studi classici a Napoli e frequent\u00f2 nella stessa citt\u00e0 la facolt\u00e0 di medicina e chirurgia. Laureatosi nel 1879, appena ventiseienne, fu assistente del professor Salvatore Tommasi e del professor Salvatore De Renzi. Due anni dopo, vincitore di una borsa di studio a Parigi, s'allontan\u00f2 da Napoli, dove era stato vittima di un'ingiustizia durante un concorso per coadiutore medico all'Ospedale degli Incurabili. L'ambiente medico parigino ebbe un ruolo importantissimo nella preparazione del Rummo. Sotto la guida di insigni professori approfond\u00ec le sue conoscenze di neuropatologia e di cardiologia, ponendo le basi dei suoi studi futuri.\nL'attivit\u00e0 scientifica ed universitaria.\nDi ritorno da Parigi, fu prima libero docente in materia medica e farmacologica sperimentale, ebbe poi la cattedra d'insegnamento presso l'Universit\u00e0 di Napoli.\nSi dimostr\u00f2 un maestro molto capace: le sue lezioni si distinguevano per rigore logico, completezza e sicurezza di giudizio; erano, inoltre, arricchite da quadri rappresentativi e disegni preparati per l'occasione. La sua analisi meticolosa e la sua esposizione lucida e persuasiva riuscivano a creare una comunione con l'allievo, che sembrava chiamato a dover valutare e condividere le sue puntuali osservazioni.\nPer primo in Europa fu promotore dell'uso del fonografo per registrare la voce dei malati a scopo di ricerca.\nFece uso anche della fotografia per le sue indagini e della cinematografia per le sue lezioni: Rummo faceva riprendere da un operatore eloquenti casi clinici per poi riproporli in aula agli allievi.\nAl 1887 risalgono le ricerche condotte dal Rummo e da suo nipote Andrea Ferrannini sulla patologia e sulla terapia delle malattie cardiache, con la seguente classificazione dei farmaci cardiocinetici.\nSempre con lo stesso Andrea Ferrannini comp\u00ec studi sulle aritmie e la loro origine, dimostrando che la \"Teoria di Eccitazione del vago\" di Ludwig Traube e la \"Teoria di Stanchezza miocardica\" di \u00c9tienne-Jules Marey non erano contraddittorie, ma si completavano nel quadro delle cause determinanti l'insorgenza dell'aritmie.\nNello stesso anno, speriment\u00f2 per primo l'azione farmacologica dell'atropina nelle bradicardie di origine vagale: sostenne infatti che somministrando un milligrammo di atropina per via ipodermica si sarebbe ottenuto un aumento delle pulsazioni cardiache.\nQualche tempo dopo sment\u00ec nuovamente Traube riguardo alla classificazione dell'alternanza del polso, che il Rummo non classific\u00f2 pi\u00f9 come malattia ma come causa associata a diversi stati patologici.\nCon Andrea Ferrannini ed Antonio Cardarelli studi\u00f2 l'ipertrofia cardiaca, elaborando la prova della pressione gravimetrica delle femorali, successivamente chiamata prova di Katzenstein.\nNel 1888, Rummo vinse il concorso per la cattedra di Patologia medica presso l'Universit\u00e0 di Siena e si trasfer\u00ec nella provincia toscana. Al periodo senese risalgono numerosi studi, soprattutto in ambito cardiaco. Nel 1890 insegn\u00f2 anche presso l'Universit\u00e0 di Pisa, dove cur\u00f2 la pubblicazione del \u201cTrattato di terapia medica generale\u201d e delle \u201cLezioni di clinica medica\u201d.\nIl Rummo, per\u00f2, serbava il desiderio di trasferirsi presso l'Universit\u00e0 di Firenze, ma non era gradito nell'ambiente fiorentino. Si dimise allora, dalla cattedra di professore ordinario per partecipare ufficialmente al concorso indetto dalla facolt\u00e0 di Firenze. Ma dopo aver vinto il concorso, rifiut\u00f2 e nel 1895 si trasfer\u00ec all'Universit\u00e0 di Palermo per accettare l'incarico alla cattedra di clinica medica.\nNel 1901-1902 fu preside della facolt\u00e0 di Medicina, dando origine ad uno dei primi istituti clinici moderni d'Italia. Non abbandon\u00f2 le sue ricerche: descrisse la cardioptosi (malattia di Rummo) e, sempre con la collaborazione del caro nipote Ferrannini, il geroderma genitodistrofico (morbo di Rummo e Ferrannini).\nNel 1906 Gaetano Rummo fece ritorno a Napoli, presso la cui universit\u00e0 insegn\u00f2 clinica medica e diresse la nuova terza clinica della facolt\u00e0 di medicina, che divenne, grazie a lui, un istituto d'avanguardia.\nAppena ritornato a Napoli tenne una conferenza suscitando l'interesse del giovane Giuseppe Moscati, che subito inoltr\u00f2 una richiesta per essere ammesso al concorso di aiuto nella sua clinica.\nL'attivit\u00e0 giornalistica.\nGeatano Rummo, \u00e8 considerato il pi\u00f9 ardito e antico pioniere del giornalismo medico. Oltre ad essere autore di un cospicuo numero di pubblicazioni di carattere medico, fu ideatore, fondatore e direttore della rivista \u201cLa riforma medica\u201d.\n\u201cLa riforma medica\u201d.\n\u201cLa riforma medica\u201d \u00e8 una rivista medica fondata da Gaetano Rummo nel 1885 a Napoli.\nLa prima sede della redazione era situata in Piazza VII Settembre, 22.\nLa rivista nacque come quotidiano e fu pubblicata come tale fino al 1905, quando divenne settimanale, per poi diventare successivamente quindicinale.\nIl giornale ebbe un ruolo fondamentale nel panorama medico italiano, tanto da essere definito \u201cimportante palestra di tutte le scuole mediche italiane\u201d. Molti furono i personaggi di spicco, clinici e non, a collaborarvi, tra cui Antonio Cardarelli, Luigi Ferrannini, Andrea Ferrannini e Giuseppe Moscati che ebbe un incarico speciale nella diffusione della rivista all'estero: fu infatti designato dallo stesso Rummo corrispondente in inglese e tedesco, lingue che il Moscati conosceva molto bene.\nAlla morte di Gaetano Rummo la direzione della rivista pass\u00f2 al figlio avv. Amedeo Rummo, che ne era gi\u00e0 da tempo l'editore. Nel 1926, all'Esposizione Internazionale tenutasi a Bruxelles nell'ambito delle Giornate Mediche, la rivista fu l'unica tra quelle italiane ad essere premiata con il Grand Prix, la massima onorificenza. Dal 1977 fu edita dalle Edizioni Minerva Medica di Torino.\nL'attivit\u00e0 politica.\nRummo fu anche un importante esponente politico. Fu consigliere comunale e provinciale e deputato al Parlamento per il Collegio di Benevento durante il governo Crispi nel 1895 e il governo Giolitti nel 1904. Membro del Consiglio superiore della pubblica istruzione e si impegn\u00f2 per la promozione di riforme sociali e della scuola. \nRimase sempre molto legato ai problemi della sua terra nat\u00eca e cerc\u00f2 di incentivarne l'economia con varie iniziative, tra cui l'istituzione della Camera di Commercio di Benevento nel 1902. Ebbe un ruolo importante anche nella raccolta dei fondi per finanziare gli scavi del Teatro romano di Benevento."}
{"id": "4352396", "revid": "599013", "url": "https://it.wikipedia.org/wiki?curid=4352396", "title": "Ali Shahin", "text": "Carriera.\nClub.\nNel 1999 gioca al Victory.\nNazionale.\nDebutta in Nazionale nel 1996. Gioca con la Nazionale fino al 2000."}
{"id": "4352397", "revid": "198277", "url": "https://it.wikipedia.org/wiki?curid=4352397", "title": "Ternana Calcio 1998-1999", "text": "Questa voce raccoglie le informazioni riguardanti la Ternana Calcio nelle competizioni ufficiali della stagione 1998-1999."}
{"id": "4352400", "revid": "767487", "url": "https://it.wikipedia.org/wiki?curid=4352400", "title": "La notte pazza del conigliaccio", "text": "La notte pazza del conigliaccio \u00e8 un film italiano del 1967 diretto da Alfredo Angeli. \u00c8 stato presentato al 17\u00ba Festival di Berlino."}
{"id": "4352404", "revid": "767487", "url": "https://it.wikipedia.org/wiki?curid=4352404", "title": "Chimeddorj Munkhbat", "text": "Carriera.\nClub.\nGioca dal 2000 al 2003 al Khangarid. Nel 2004 passa all'Ordiin-Od.\nNazionale.\nHa debuttato in Nazionale nel 2000. Ha collezionato in totale, con la maglia della Nazionale, 22 presenze."}
{"id": "4352416", "revid": "599013", "url": "https://it.wikipedia.org/wiki?curid=4352416", "title": "Myo Hlaing Win", "text": ""}
{"id": "4352443", "revid": "729019", "url": "https://it.wikipedia.org/wiki?curid=4352443", "title": "Rathaus (metropolitana di Amburgo)", "text": "Rathaus \u00e8 una fermata della metropolitana di Amburgo, sulla linea U3, aperta nel 1913. Oggi, sono presente connessione per la stazione di Jungfernstieg."}
{"id": "4352454", "revid": "436907", "url": "https://it.wikipedia.org/wiki?curid=4352454", "title": "Shining (album)", "text": "Shining \u00e8 la prima raccolta del gruppo musicale norvegese omonimo, pubblicato il 13 maggio 2008 dalla Rune Grammofon.\nDescrizione.\nDistribuito esclusivamente su vinile, il disco contiene tutti i brani degli album \"In the Kingdom of Kitsch You Will Be a Monster\" e \"Grindstone\", uscito rispettivamente nel 2005 e nel 2007.\nTracce.\nTesti e musiche di J\u00f8rgen Munkeby, tranne dove indicato."}
{"id": "4352457", "revid": "599013", "url": "https://it.wikipedia.org/wiki?curid=4352457", "title": "Albertin Disseaux", "text": "Professionista dal 1936 al 1946, vinse il Tour du Nord e il Circuit de l'Ouest nel 1936.\nCarriera.\nCorse per le squadre francesi Helyett e A. Trialoux, ottenendo sei vittorie in undici anni di professionismo, il Nationale Trofee Belgi\u00eb, il Tour du Nord e il Circuit de l'Ouest nel 1936, la Bordeaux-Angoul\u00e8me nel 1942, il Circuit de Paris nel 1943 e la Paris-Dijon nel 1944. Partecip\u00f2 a tre edizioni del Tour de France, concludendo al settimo posto nel 1939."}
{"id": "4352465", "revid": "121658", "url": "https://it.wikipedia.org/wiki?curid=4352465", "title": "Lori Mcneil", "text": ""}
{"id": "4352467", "revid": "729019", "url": "https://it.wikipedia.org/wiki?curid=4352467", "title": "Tempo al tempo", "text": "Tempo al tempo \u00e8 il secondo album del cantante Franco Fasano, pubblicato nel 1992.\nTracce.\nTesti di Fabrizio Berlincioni, musiche di Franco Fasano."}
{"id": "4352468", "revid": "599013", "url": "https://it.wikipedia.org/wiki?curid=4352468", "title": "Dev Narayan Chaudhary", "text": "Carriera.\nClub.\nHa giocato nella prima divisione nepalese.\nNazionale.\nTra il 1994 ed il 2003 ha segnato un gol in 18 presenze con la maglia della nazionale nepalese."}
{"id": "4352480", "revid": "125151845", "url": "https://it.wikipedia.org/wiki?curid=4352480", "title": "Amedeo I di Neuch\u00e2tel", "text": "Biografia.\nFiglio del conte Rodolfo III di Neuch\u00e2tel e di sua moglie, Sibilla di Montb\u00e9liard, Amedeo I fu coreggente della contea di Neuch\u00e2tel dalla morte del padre nel 1263 sino al 3 febbraio 1288, anno della sua morte. La quota della signoria paterna che gli spett\u00f2 viene accuratamente definita in un documento dell'8 agosto 1270.\nMatrimonio e figli.\nAmedeo I spos\u00f2 nel 1270 Giordana, signora di Belmont, figlia di Aimone I di La Sarraz, dalla quale ebbe i seguenti figli:"}
{"id": "4352490", "revid": "640389", "url": "https://it.wikipedia.org/wiki?curid=4352490", "title": "Abdelkarim Hassan Fadlalla", "text": ""}
{"id": "4352491", "revid": "436907", "url": "https://it.wikipedia.org/wiki?curid=4352491", "title": "Blackjazz", "text": "Blackjazz \u00e8 il quinto album in studio del gruppo musicale norvegese Shining, pubblicato il 2 febbraio 2010 dalla Indie Recordings.\nDescrizione.\nL'album segna un completo distacco dalle precedenti pubblicazioni del gruppo, caratterizzandosi da sonorit\u00e0 che uniscono musica industriale, heavy metal, free jazz e rumorismo, oltre alla voce death del cantante e sassofonista J\u00f8rgen Munkeby. Tra le tracce del disco vi \u00e8 presente anche una reinterpretazione di \"21st Century Schizoid Man\" dei King Crimson, cantata da Grutle Kjellson degli Enslaved.\nIl 24 aprile 2020, per celebrare i dieci anni di \"Blackjazz\", il gruppo ha pubblicato una nuova edizione in vinile dell'album che include una versione inedita di \"The Madness and the Damage Done\" incisa con Ihsahn originariamente nel marzo 2010. Il successivo 6 giugno il gruppo ha eseguito l'album nella sua interezza in live streaming presso la centrale idroelettrica Vemork sita nella Vestfold og Telemark."}
{"id": "4352502", "revid": "889336", "url": "https://it.wikipedia.org/wiki?curid=4352502", "title": "Motaz Hawsawi", "text": ""}
{"id": "4352503", "revid": "729019", "url": "https://it.wikipedia.org/wiki?curid=4352503", "title": "Nij\u014dj\u014d-mae (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Nakagy\u014d-ku, nel centro di Kyoto. La stazione \u00e8 servita dalla linea T\u014dzai, gestite dall'Ufficio municipale dei trasporti di Kyoto.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. "}
{"id": "4352505", "revid": "729019", "url": "https://it.wikipedia.org/wiki?curid=4352505", "title": "Ky\u014dto Shiyakusho-mae (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Nakagy\u014d-ku, nel centro di Kyoto. La stazione \u00e8 servita dalla linea T\u014dzai, gestita dall'Ufficio municipale dei trasporti di Kyoto. Il nome della stazione significa \"di fronte al municipio di Kyoto\", che infatti si trova a poca distanza dalle uscite.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. "}
{"id": "4352506", "revid": "72396", "url": "https://it.wikipedia.org/wiki?curid=4352506", "title": "Shahfiq Ghani", "text": ""}
{"id": "4352508", "revid": "729019", "url": "https://it.wikipedia.org/wiki?curid=4352508", "title": "Sanj\u014d Keihan (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Higashiyama-ku, nel centro di Kyoto. La stazione \u00e8 servita dalla linea T\u014dzai, gestita dall'Ufficio municipale dei trasporti di Kyoto, ed \u00e8 direttamente collegata alla stazione di Keihan Sanj\u014d, situata sulla linea principale Keihan delle ferrovie Keihan.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. "}
{"id": "4352510", "revid": "716642", "url": "https://it.wikipedia.org/wiki?curid=4352510", "title": "Logan Emory", "text": "Carriera.\nIn carriera ha giocato in totale 26 partite nella MLS."}
{"id": "4352511", "revid": "564451", "url": "https://it.wikipedia.org/wiki?curid=4352511", "title": "Sanj\u014d-Keihan (metropolitana di Kyoto)", "text": ""}
{"id": "4352512", "revid": "716642", "url": "https://it.wikipedia.org/wiki?curid=4352512", "title": "Thilina Suranda Bandara", "text": "Carriera.\nClub.\nGioca dal 2010 al 2012 al Don Bosco. Nel 2012, dopo una breve parentesi alle Maldive con il BG Sports, torna al Don Bosco. Nel 2013 viene acquistato dal Solid.\nNazionale.\nDebutta in nazionale il 21 ottobre 2007, in Sri Lanka-Qatar."}
{"id": "4352518", "revid": "729019", "url": "https://it.wikipedia.org/wiki?curid=4352518", "title": "Rodolfo IV di Neuch\u00e2tel", "text": "Biografia.\nFiglio del conte Amedeo I di Neuch\u00e2tel e di sua moglie, Giordana di La Sarraz, Rodolfo IV (indicato anche come Rollin o Raoul) fu conte di Neuch\u00e2tel dalla morte di suo padre nel 1288 sino al 1343, anno della sua morte. Quando suo padre mor\u00ec, egli aveva appena quattro anni e pertanto egli venne posto sotto la tutela degli zii Giovanni e Riccardo e nello specifico il primo tra i due si trov\u00f2 ad amministrare direttamente le terre di Neuch\u00e2tel per poi passarle come feudo direttamente a Rodolfo. Il 13 settembre 1288 Giovanni incontr\u00f2 l'imperatore Rodolfo I d'Asburgo che conferm\u00f2 i diritti della sua casata su Neuch\u00e2tel e come conseguenza la contea pass\u00f2 come immediatezza imperiale da quell'anno:\nIl 28 febbraio 1296 si rec\u00f2 con le sue truppe a Valangin per richiedere alla linea dei signori del luogo un omaggio alla sua persona, dal momento che questi ultimi (Giovanni I, Ulrico e Thierry), avevano messo in discussione la sua sovranit\u00e0 sui territori locali. Con diversi pretesti Valangin tent\u00f2 di emanciparsi come feudo indipendente da Neuchatel legandosi addirittura al vescovo di Losanna. Fu dunque solo grazie alla preponderanza delle forze armate di Rodolfo IV ed alla detenzione di Giovanni e Thierry di Valangin che fu possibile per Rodolfo stesso ottenere uno \"status ante quo\" delle cose.\nNel 1301 altri problemi si manifestarono nella citt\u00e0 di La Bonneville che il 28 aprile di quell'anno venne devastata da Rodolfo IV che ne lasci\u00f2 solamente alcune rovine, dalle quali poi verr\u00e0 ricostruito il villaggio attuale di Engollon, mentre la maggior parte degli abitanti fugg\u00ec a Valangin. Rodolfo IV divenne \"borghese\" di Berna nel 1307 e di Soletta nel 1324, ovvero ottenne la cittadinanza onoraria di entrambe le citt\u00e0 a testimonianza della sua influenza nella regione.\nNel 1311 il vescovo di Basilea, Eudes de Granson, nemico di lunga data del conte di Neuch\u00e2tel, si impegn\u00f2 nella ricostruzione della citt\u00e0 di La Neuveville ai confini della contea al fine di ospitare quanti fuggivano dalla citt\u00e0 di La Bonneville. Preoccupato per questo gesto di aperta sfida ma nel contempo intenzionato saldamente a difendere la propria causa, Rodolfo IV si impegn\u00f2 dal 1315 nella costruzione della citt\u00e0 di Landeron che dal 1325 ospiter\u00e0 un castello e diverse fortificazioni per meglio difendere i confini dei suoi domini. Questo atto, spinse il nuovo vescovo di Basilea, Eberardo di Kyburg, ad allearsi con altri signori locali per intraprendere una guerra contro Rodolfo IV.\nMatrimonio e figli.\nRodolfo IV spos\u00f2 il 18 ottobre 1294 Eleonora di Savoia (? - 24 marzo 1333), figlia di Luigi I di Savoia-Vaud, Barone di Vaud, dalla quale ebbe i seguenti figli:"}
{"id": "4352519", "revid": "797136", "url": "https://it.wikipedia.org/wiki?curid=4352519", "title": "Mahmoud Al-Mawas", "text": ""}
{"id": "4352526", "revid": "287204", "url": "https://it.wikipedia.org/wiki?curid=4352526", "title": "Unione Sportiva Toma Maglie 1950-1951", "text": "Questa voce raccoglie le informazioni riguardanti lUnione Sportiva Antonio Toma Maglie nelle competizioni ufficiali della stagione 1950-1951.\nOrganigramma societario.\nArea direttiva\nArea tecnica"}
{"id": "4352527", "revid": "125063502", "url": "https://it.wikipedia.org/wiki?curid=4352527", "title": "Victor Chou", "text": ""}
{"id": "4352529", "revid": "116087848", "url": "https://it.wikipedia.org/wiki?curid=4352529", "title": "Naim Ulmasov", "text": ""}
{"id": "4352530", "revid": "767487", "url": "https://it.wikipedia.org/wiki?curid=4352530", "title": "Weerawut Kayem", "text": ""}
{"id": "4352531", "revid": "322321", "url": "https://it.wikipedia.org/wiki?curid=4352531", "title": "Basilica Cattedrale Santa Maria Assunta", "text": ""}
{"id": "4352532", "revid": "1442080", "url": "https://it.wikipedia.org/wiki?curid=4352532", "title": "Qatar ExxonMobil Open 2013 - Doppio", "text": "Il doppio del Qatar ExxonMobil Open 2013 \u00e8 stato un torneo di tennis facente parte dell'ATP World Tour 2013.\nFilip Pol\u00e1\u0161ek e Luk\u00e1\u0161 Rosol erano i detentori del titolo ma non sono tornati a difenderlo insieme. Il solo Polasek ha partecipato a questa edizione del torneo, insieme a Julian Knowle ma sono stati sconfitti in finale da Christopher Kas e Philipp Kohlschreiber per 7-5, 6-4."}
{"id": "4352533", "revid": "322321", "url": "https://it.wikipedia.org/wiki?curid=4352533", "title": "Basilica Cattedrale di Santa Maria Assunta", "text": ""}
{"id": "4352534", "revid": "767487", "url": "https://it.wikipedia.org/wiki?curid=4352534", "title": "Live Blackjazz", "text": "Live Blackjazz \u00e8 il primo album dal vivo del gruppo musicale norvegese Shining, pubblicato l'11 novembre 2011 dalla Indie Recordings.\nTracce.\nTesti e musiche di Munkeby, eccetto dove indicato."}
{"id": "4352535", "revid": "55182865", "url": "https://it.wikipedia.org/wiki?curid=4352535", "title": "Distretto di Capua", "text": ""}
{"id": "4352537", "revid": "55182881", "url": "https://it.wikipedia.org/wiki?curid=4352537", "title": "Distretto di Santa Maria (Regno di Napoli)", "text": ""}
{"id": "4352538", "revid": "2057018", "url": "https://it.wikipedia.org/wiki?curid=4352538", "title": "Jonathan Fa\u00f1a", "text": "Carriera.\nClub.\nGioca dal 2004 al 2005 al Moca. Nel 2006 passa al W Connection. Nel 2010 si trasferisce al Puerto Rico Islanders. Nel 2012 viene acquistato dall'Alianza. Nel 2014, dopo una breve esperienza al San Antonio Scorpions, passa al Moca. Nel 2015 si trasferisce al Bauger. Nel 2016, dopo aver giocato al Cibao, viene acquistato dall'\u00c1rabe Unido. Nel 2017 passa al Moca.\nNazionale.\nDebutta in Nazionale il 29 settembre 2006, in Bermuda-Repubblica Dominicana, in cui mette a segno una rete. Il 1\u00ba ottobre 2006, in Isole Vergini americane-Repubblica Dominicana mette a segno 4 reti."}
{"id": "4352540", "revid": "767487", "url": "https://it.wikipedia.org/wiki?curid=4352540", "title": "\u015e\u00f6hrat S\u00f6\u00fd\u00fcnow", "text": "Carriera.\nClub.\nGioca dal 2010 al 2014 all'HTTU A\u015fgabat. Nel 2015 si trasferisce all'Altyn Asyr.\nNazionale.\nDebutta in Nazionale il 23 marzo 2011, in Taipei Cinese-Turkmenistan."}
{"id": "4352541", "revid": "882198", "url": "https://it.wikipedia.org/wiki?curid=4352541", "title": "Japan Display", "text": "Il 15 novembre 2011, Sony, Hitachi, e Toshiba si accordarono per l'integrazione dei loro schermi a cristalli liquidi di taglia piccola e media insieme a Innovation Network Corporation of Japan (INCJ).\nL'unione di essi venne chiamata Japan Display.\nINCJ diventer\u00e0 il pi\u00f9 grande azionista di Japan Display con il 70% del capitale in cambio di un investimento di 2,6 miliardi di dollari.\nLa nuova entit\u00e0 parte ad operare nella primavera del 2012, diventando il pi\u00f9 grande produttore di schermi a cristalli liquidi del mondo."}
{"id": "4352542", "revid": "287204", "url": "https://it.wikipedia.org/wiki?curid=4352542", "title": "Aircel Chennai Open 2013 - Doppio", "text": "Il doppio dell'Aircel Chennai Open 2013 \u00e8 stato un torneo di tennis facente parte dell'ATP World Tour 2013.\nLeander Paes e Janko Tipsarevi\u0107 erano i detentori del titolo ma Tipsarevi\u0107 ha deciso di non partecipare a questa edizione del torneo. Paes \u00e8 sceso in campo con \u00c9douard Roger-Vasselin ma sono stati sconfitti al primo turno.\nBeno\u00eet Paire e Stanislas Wawrinka hanno superato in finale Andre Begemann e Martin Emmrich per 6-2, 6-1."}
{"id": "4352543", "revid": "767487", "url": "https://it.wikipedia.org/wiki?curid=4352543", "title": "V\u0103n Quy\u1ebft Nguy\u1ec5n", "text": "Carriera.\nClub.\nGioca dal 2008 al 2009 al The Cong. Nella stagione 2010 gioca all'Ha Noi. Nel 2011 si trasferisce al T&amp;T Ha Noi.\nNazionale.\nDebutta in Nazionale il 29 giugno 2011, in Vietnam-Macao, in cui mette a segno una rete."}
{"id": "4352544", "revid": "55182978", "url": "https://it.wikipedia.org/wiki?curid=4352544", "title": "Distretto di Amantea", "text": ""}
{"id": "4352545", "revid": "767487", "url": "https://it.wikipedia.org/wiki?curid=4352545", "title": "Najib Al-Haddad", "text": "Carriera.\nClub.\nGioca dal 2009 al 2013 al Al-Sha'ab Ibb. Nel 2013 si trasferisce al Al-Saqr.\nNazionale.\nEsordisce in nazionale, il 9 dicembre 2012, in Bahrain-Yemen."}
{"id": "4352548", "revid": "322321", "url": "https://it.wikipedia.org/wiki?curid=4352548", "title": "Cattedrale di Troia", "text": ""}
{"id": "4352551", "revid": "767487", "url": "https://it.wikipedia.org/wiki?curid=4352551", "title": "Eye-Fi", "text": "Eye-Fi \u00e8 un'azienda con sede a Mountain View, California, che produce schede di memoria Secure Digital con capacit\u00e0 Wi-Fi.\nUsando una scheda Eye-Fi in una fotocamera si possono inviare foto, senza fili, a computer con Microsoft Windows o Mac OS X o a dispositivi portatili come telefonini cellulari e tablet (con iOS o Android).\nPer impostazione predefinita ogni singola immagine viene inviata senza fili ai server di Eye-Fi.\nAlcuni modelli permettono di condividere foto con blog, e siti di sociali network come Flickr, Picasa, Facebook e PhotoBucket; alcuni modelli permettono anche il caricamento di video su computer e YouTube.\nEye-Fi fu fondata nel 2005 da Yuval Koren, Ziv Gillat, Eugene Feinberg e Berend Ozceri. Jef Holove \u00e8 diventato amministratore delegato nel settembre 2007 con Yuval Koren che prende il suo il posto nel maggio 2011. Per il mercato europeo l'azienda ha intrapreso una partnership con la connazionale SanDisk e da questo connubio sono nate le schede SanDisk Eye-Fi. Questa partnership tuttavia \u00e8 terminata il 30 giugno 2016. Ha poi iniziato un'altra partnership con Toshiba, aggiornando le app Eye-Fi per supportare le schede FlashAir e farle lavorare con il servizio Eye-Fi Cloud (di propriet\u00e0 di Ricoh). Le schede FlashAir W-04, di quarta generazione, offrono inoltre una maggiore flessibilit\u00e0 rispetto alle precedenti grazie alla funzione \u201cEyefi Connected\u201d integrata che impedisce lo spegnimento automatico di una fotocamera quando si collega in modalit\u00e0 wireless alla scheda FlashAir. Dal settembre 2016 il pulsante \"Shop Now\" sul sito di Eye-Fi riportava alle schede FlashAir di Toshiba su Amazon.\nHa ricevuto numerosi premi."}
{"id": "4352552", "revid": "54354", "url": "https://it.wikipedia.org/wiki?curid=4352552", "title": "WPA-PSK", "text": ""}
{"id": "4352553", "revid": "54354", "url": "https://it.wikipedia.org/wiki?curid=4352553", "title": "WPA2-PSK", "text": ""}
{"id": "4352555", "revid": "55183170", "url": "https://it.wikipedia.org/wiki?curid=4352555", "title": "Upper Peninsula", "text": ""}
{"id": "4352556", "revid": "55183181", "url": "https://it.wikipedia.org/wiki?curid=4352556", "title": "Penisola superiore del Michigan", "text": ""}
{"id": "4352558", "revid": "55183209", "url": "https://it.wikipedia.org/wiki?curid=4352558", "title": "Upper Peninsula of Michigan", "text": ""}
{"id": "4352559", "revid": "344646", "url": "https://it.wikipedia.org/wiki?curid=4352559", "title": "Paleoastronautica", "text": ""}
{"id": "4352563", "revid": "767487", "url": "https://it.wikipedia.org/wiki?curid=4352563", "title": "Abdulaziz Al-Salimi", "text": ""}
{"id": "4352574", "revid": "599013", "url": "https://it.wikipedia.org/wiki?curid=4352574", "title": "Ian Edwards", "text": "Carriera.\nClub.\nDal 2009 gioca nel Sunset Attackers.\nNazionale.\n\u00c8 nel giro della Nazionale anguilliana dal 1995."}
{"id": "4352577", "revid": "891358", "url": "https://it.wikipedia.org/wiki?curid=4352577", "title": "Sadat Ouro-Akoriko", "text": ""}
{"id": "4352582", "revid": "436907", "url": "https://it.wikipedia.org/wiki?curid=4352582", "title": "Cosimo Fini", "text": ""}
{"id": "4352588", "revid": "110157", "url": "https://it.wikipedia.org/wiki?curid=4352588", "title": "Coppa dell'Imperatore 2011 (pallavolo)", "text": "La Coppa dell'Imperatore 2011 si \u00e8 svolta dal 14 al 18 dicembre 2011: al torneo hanno partecipato 24 squadre di club giapponesi e la vittoria finale \u00e8 andata per la seconda volta ai .\nRegolamento.\nLa competizione prevede che vi prendano parte 24 squadre, che si affrontano in gara secca per tutto il corso del torneo, dal primo turno alla finale. I club provenienti dalla V.Premier League scendono in campo solo da secondo turno."}
{"id": "4352590", "revid": "1310927", "url": "https://it.wikipedia.org/wiki?curid=4352590", "title": "Joshua Parker", "text": "Caratteristiche tecniche.\nAttaccante, pu\u00f2 giocare anche come interno di centrocampo.\nCarriera.\nNazionale.\nParker pu\u00f2 rappresentare Antigua e Barbuda. Nel novembre 2010, ha ricevuto una convocazione e ha accettato un invito insieme al suo ex compagno di squadra del QPR Mikele Leigertwood a giocare per la squadra nazionale nelle qualificazioni al Coppa dei Caraibi ospitate a St. John's, in Antigua e Barbuda dal 10 al 14 novembre. Parker ha vinto la sua prima partita per 2-1 sul Suriname il 10 novembre 2010, giocando tutti i 90 minuti. Ha fatto parte della squadra di Antigua e Barbuda alla Caribbean Cup 2010 e 2014. \u00c8 stato nominato capitano della squadra nel 2015.\nStatistiche.\nPresenze e reti nei club.\n\"Statistiche aggiornate al 30 aprile 2021.\""}
{"id": "4352594", "revid": "287204", "url": "https://it.wikipedia.org/wiki?curid=4352594", "title": "Arte dell'Antico Regno", "text": "L'arte dell'Antico Regno si sviluppa tra il 2700 a.C. e il 2160 a.C., durante la III-IV-V-VI dinastia e si caratterizza per la realizzazione di complessi architettonici e sculture di grandi dimensioni.\nArchitettura.\nArchitettura funeraria reale.\nDurante il regno dei primi faraoni della III dinastia, le sepolture reali sono costituite principalmente da mastabe realizzate in mattoni. Sotto il sovrano Djoser o Gioser (2700 \u2013 2150 a.C.) vengono introdotte due innovazioni nell'architettura funeraria egizia: l'uso della pietra e la piramide. Queste novit\u00e0 vengono ideate dall'architetto e primo ministro del sovrano, Imhotep. L'architetto inizialmente decide di realizzare a Saqqara una mastaba in pietra, pi\u00f9 duratura nel tempo rispetto ai mattoni di argilla, successivamente ne allarga il perimetro e sovrappone varie mastabe di ridotte dimensioni, dando origine a una struttura prima a quattro e poi a sei livelli. Il complesso funerario di Djoser \u00e8 circondato da un alto muro ed \u00e8 probabile che Imhotep decida di utilizzare questo espediente per sovrastare questa barriera, rendendo la sepoltura del sovrano visibile anche da grandi distanze.\nIl complesso funerario di Djoser (compresa la struttura intorno alla piramide) misura 560 metri di lunghezza e presenta lungo il muro di cinta 14 finte porte e un ingresso, che si apre su una grande corte. All'interno del temenos (recinto sacro) sono collocati alcuni edifici cerimoniali, cappelle destinate alla celebrazione del giubileo reale o festa Sed (ogni 30 anni di regno) e un tempio mortuario con un serdab contenente la statua del sovrano. Le camere mortuarie erano collocate sotto la piramide. \nNel complesso di Saqqara si assiste alla pietrificazione di tutti gli elementi, realizzati in materiali deperibili (legno e mattoni), presenti nelle sepolture delle dinastie precedenti\nLa IV dinastia vede svilupparsi il concetto di sepoltura piramidale.\nIl sovrano Snefru, fondatore della IV dinastia, realizza ben tre piramidi, che ci permettono di seguire l'evoluzione di questa monumentale architettura.\nLa prima a Meidum, iniziata precedentemente da Huni (successore di Gioser) e completata da Snefru, si presenta a gradoni con rivestimento di blocchi di pietra liscia. \nLa seconda, realizzata a Dahshur, (piramide meridionale) viene progettata dall'architetto Nefermaat come un edificio a sezione equilatera contenente le stanze funebri. A met\u00e0 dei lavori la struttura presenta i primi segni di cedimento, con la comparsa di crepe e fratture, quindi si decide di cambiare l'angolo d'inclinazione per diminuirne il peso. Se la piramide fosse stata terminata secondo l'angolo d'inclinazione iniziale, si sarebbe innalzata maggiormente rispetto alla grande piramide di Cheope. In questa piramide vengono introdotte per la prima volta le decorazioni parietali in bassorilievo d'ambito funerario.\nIl sovrano, verso la fine del regno, si fa erigere una terza piramide, sempre a Dahshur (la piramide rossa). Questa nuova struttura viene realizzata con una pendenza minore rispetto alla precedente, il che le conferisce una aspetto piuttosto tozzo e massiccio. Con questa terza piramide, si raggiungono la tecnica e gli accorgimenti costruttivi che porteranno all'edificazione delle piramidi di Giza.\nCheope (2550-2530 a.C.), figlio di Snefru, completa l'evoluzione architettonica della piramide, portandola all'apice. Sulla piana di Giza, il sovrano si fa erigere dall'architetto Hemiunu, figlio di Nefermaat, la piramide pi\u00f9 alta dell'Egitto. L'edificio ospita varie stanze, forse destinate alle spoglie del sovrano o adibite ad altre funzioni. Interrata sotto la struttura si trova una prima camera, incompleta e forse abbandonata a causa dell'instabilit\u00e0 della pietra in cui \u00e8 scavata, come potrebbero dimostrare alcune fenditure nelle pareti. Si procede alla costruzione di una seconda camera, realizzata a met\u00e0 della struttura piramidale, collegata da un corridoio alla prima; ma anche questa stanza viene abbandonata a causa di un cedimento nei blocchi di copertura. Gli architetti decidono quindi di realizzare una terza aula in posizione pi\u00f9 elevata, collegata anch'essa alla seconda da un lungo e alto corridoio (grande galleria). All'interno della terza camera vi \u00e8 collocato un sarcofago in granito, forse destinato ad accogliere le spoglie del sovrano. \nEsternamente la piramide di Cheope si presenta come un grande ammasso di blocchi di pietra sovrapposti, ma in origine presentava un rivestimento in calcare bianco e liscio, splendente ai raggi del sole.\nAttorno alla grande piramide sono state rinvenute numerose sepolture della famiglia reale e di dignitari di corte, edificate come piramidi di ridottissime dimensioni e mastabe. Inoltre sono state rinvenute alcune fosse allungate di notevoli dimensioni (43 m di lunghezza), disposte parallelamente ai lati della base della piramide, destinate ad ospitare le barche sacre.\nIl primo successore di Cheope, suo figlio Djedefra, erige la propria piramide su un promontorio ad Abu Rawash (circa 8 km a nord di Giza) da cui si domina la piana di Giza. Il suo sepolcro, oggi in rovina, si presentava di dimensioni ridotte rispetto alla piramide del fratello, ma essendo stata edificata su un rilievo, in origine, doveva svettare pi\u00f9 in alto ed essere visibile da una maggiore distanza.\nIl faraone Chefren (2520-2494 a.C.) torna a Giza dove erige una piramide gemella a quella di Cheope, ma di dimensioni leggermente ridotte. La piramide di Chefren presenta ancora oggi, in sommit\u00e0, l'originale rivestimento in granito.\nNei pressi del monumento funebre di Chefren sono collocati alcuni edifici templari: il tempio della valle e il tempio funerario, collegati da una strada rialzata lastricata. Il tempio della valle venne utilizzato per accogliere la bara del faraone prima di giungere nella sua dimora eterna. Il tempio funebre presentava colonne di granito rosa di Assuan e alabastro e conteneva 20 statue del faraone.\nInnanzi alle piramidi domina la Sfinge di Giza.\nIl faraone Micerino, successore di Chefren, si fa erigere una piramide, di ridottissime dimensioni, sempre a Giza.\nNella V e VI dinastia si mantiene la tradizione dell'erezione di piramidi, anche se di dimensioni ridotte e realizzate con materiali meno costosi e resistenti. Le piramidi di questi faraoni sono per la maggior parte in rovina.\nComparsa nella piramide di Unis (2356-2323 a.C.) dei primi testi geroglifici, recanti formule magiche per accompagnare il defunto nel modo dei morti (Testi delle Piramidi).\nArchitettura funeraria privata.\nAttorno alle grandi sepolture reali (Saqqara, Dashur, Giza e Abu Sir) si sviluppano necropoli riservate ai funzionari e ai rappresentanti della corte.\nArchitettonicamente le sepolture dei privati rimangono legate all'edificazione di mastabe, pur introducendo l'innovazione costruttiva dell'utilizzo di pietra a discapito del mattone. L'edificio mantiene, come nei secoli precedenti, due elementi principali: l'infrastruttura e la sovrastruttura. L'infrastruttura \u00e8 costituita da una camera funebre contenente il sarcofago e le offerte per l'aldil\u00e0 del defunto. Le offerte votive, deposte durante i riti giornalieri, erano collocate in una cappella in superficie. La sovrastruttura presenta numerose stanze decorate con rilievi dipinti raffiguranti scene di vita quotidiana.\nArchitettura religiosa.\nLe testimonianze archeologiche riguardo l'architettura templare di questo periodo sono molto scarse.\nI ritrovamenti pi\u00f9 antichi sono quelli appartenenti ai complessi funerari di Cheope, Chefren e Micerino a Giza.\nAlcuni ritrovamenti effettuati ad Abu Gurab, risalenti alla V dinastia e ai faraoni Irmaat e Niuserra, indicano la presenza di luoghi di culto in cui si venera il dio del sole Ra.\nIl tempio \u00e8 diviso in due parti: un tempio a valle costituito da una banchina per l'attracco delle imbarcazioni sulla sponda del Nilo, e una rampa ascensionale verso il tempio funerario o alto. Questo \u00e8 formato da un grande cortile porticato, nel centro del quale si innalza un obelisco di dimensioni monumentali (benben).\nDecorazione architettonica.\nLe stanze interne delle piramidi della IV dinastia sono prive di decorazioni parietali. I rilievi e le iscrizioni sulle pareti delle camere funerarie vengono introdotte con la V dinastia. \nLa piramide di Unis presenta la camera funeraria con decorazioni parietali, recanti i Testi delle Piramidi, e con soffitto decorato da un cielo stellato.\nLe sepolture dei nobili e dei dignitari di corte e i templi funerari presentano, fin dalla IV dinastia, un vasto apparato di decorazioni architettoniche. I temi sono molteplici: uomini che recano doni al defunto; false porte, ovvero riproduzioni lapidee delle stuoie arrotolate poste agli ingressi delle abitazioni egizie; raffigurazione dei defunti spesso davanti ad una Tavola delle offerte; scene di traghettamento dell'anima verso il mondo dei morti; banchetto funebre; scene di vita quotidiana.\nUn esempio mirabile di arte dell'Antico Regno \u00e8 rappresentato dal fregio rappresentante le Oche di Meidum eseguite su stucco.\nScultura.\nLa principale trasformazione avvenuta nella statuaria dell'Antico Regno rispetto al periodo Tinita \u00e8 il passaggio da sculture di piccole dimensioni, come quelle del sovrano Khasekhemui (II dinastia), che non superavano i 70 cm a opere che raggiungono anche 1,50 m, come la statua assisa di Gioser.\nNella fase iniziale del periodo le statue risultano molto massicce, con gambe e braccia rigidamente unite al resto del corpo. In genere i volti dei sovrani tendono ad una certa idealizzazione, anche se non mancano alcuni caratteri fisioniomici specifici che identificano i personaggi rappresentati e l'epoca di realizzazione dell'opera.\nEsempio di questa prima fase scultorea \u00e8 la statua di Djoser, proveniente dal serdab del tempio funerario di Saqqara e oggi conservata al Museo Egizio del Cairo. Il sovrano \u00e8 raffigurato in grandezza naturale, assiso sul trono, con il corpo avvolto nel mantello della festa Sed, il braccio destro piegato sul petto, con mano stretta a pugno, mentre quello sinistro appoggiato sulla coscia sinistra; il volto \u00e8 incorniciato da una parrucca tripartita sottostante il copricapo nemes (emblema regale) e da una lunga barba. Il ritratto del sovrano presenta zigomi pronunciati, occhi infossati (in origine con orbite in cristallo di rocca) e gli angoli della bocca rivolti verso il basso. In origine l'opera era rifinita con una vivace policromia, di cui restano labili tracce.\nAltra scultura simbolo di questa prima fase dell'Antico Regno \u00e8 la statuina di Cheope, unica intatta fra la rarissime raffigurazioni rimaste del sovrano, rappresentato assiso sul trono.\nAll'inizio della IV dinastia risale uno straordinario e unico, per la sua perfetta conservazione, gruppo statuario: il principe Rahotep e la moglie Nofret(2600 a.C. circa) dalla sepoltura a Meidum.\nLe statue, completamente pigmentate, presentano una differente colorazione dell'incarnato: ocra rossa per l'uomo e carnagione chiara per la donna, entrambi con capelli neri. Inoltre le sculture presentano cristalli di rocca incastonati nelle orbite oculari, accorgimento che rende estremamente realistica l'opera. \nLe stesse caratteristiche si riscontrano anche nella scultura dello scriba seduto, proveniente da Saqqara e risalente alla V dinastia, oggi conservata al Louvre.\nCon Chefren gli artisti introducono un trattamento meno rigido e pi\u00f9 plastico delle masse e dei particolari dei personaggi raffigurati, inoltre si introduce un maggiore realismo nelle sembianze del volto e per la prima volta il sovrano \u00e8 accompagnato dalla rappresentazione fisicara delle divinit\u00e0.\nL'esempio migliore di queste innovazioni artistiche sono le numerose sculture del sovrano eseguite in diorite, rinvenute nel tempio funerario presso la sua piramide a Giza. Il faraone \u00e8 rappresentato assiso in trono con il falco, simbolo di Horus, che avvolge con le ali il capo di Chefren.\nIl faraone Micerino introduce la produzione di gruppi scultorei stanti, diadi e triadi, di dimensioni minori rispetto a quelle del suo predecessore, in cui il re si accompagna alla moglie, raffigurata nella stessa scala del marito, (sculture diadi) e alle divinit\u00e0 che personificano i vari distretti del regno e alla dea Hator, protettrice della regalit\u00e0. \nGli artisti della IV dinastia rendono i volumi massicci delle sculture precedenti pi\u00f9 morbidi, leggeri e naturalistici, creando una resa anatomica dei corpi pi\u00f9 reale e caratterizzata da una possente muscolatura per gli uomini e una maggiore sinuosit\u00e0 e morbidezza delle curve del corpo per le donne.\nA partire dal regno di Unis, si introduce un nuovo stile, detto secondo. Le caratteristiche introdotte in questo secondo periodo sono: testa pi\u00f9 grande e sferica, grandi occhi sporgenti, corpo allungato con mani e vita molto sottili.\nLe statue sono generalmente di dimensioni minori e per la maggior parte eseguite in legno (rari casi anche in rame).\nEsempio di scultura lignea di questo periodo \u00e8 la statua di Ka'aper, proveniente da Saqqara e risalente al 2460 a.C., in origine ricoperta da uno strato di gesso dipinto ora perduto.\nA partire dalla V dinastia si diffonde anche tra i privati la realizzazione di gruppi scultorei, raffigurante i componenti della famiglia. Gli individui ritratti possono essere entrambi stanti, entrambi seduti o alternati; solitamente in queste opere si mantiene la scala di dimensione tradizionale, la quale vuole la moglie pi\u00f9 bassa rispetto al marito. Rari casi, come il gruppo scultoreo di Nikare (2400 a.C. circa), mostrano la moglie e il figlio sulla stessa scala dimensionale del marito.\nUnico esempio nel suo genere \u00e8 la statua del medico Niankhere, risalente alla VI dinastia, rappresentato in posizione accoccolata con la gamba destra alzata, la sinistra leggermente abbassata e la mano destra appoggiata al gonnellino, trasmette un forte senso di movimento.\nRara testimonianza della maestria raggiunta dagli scultori dell'Antico Regno \u00e8 la scultura stante, a grandezza naturale, del faraone Pepi I (VI dinastia) realizzata in rame.\nPittura e rilievo.\nLa pittura e il rilievo nell'arte dell'Antico Regno non possono essere scisse, poich\u00e9 sono l'una il complementare dell'altro.\nL'ambito da cui provengono tutte le testimonianze di queste arti sono due: religioso, committenza esclusiva dei sovrani, e funerario, riscontrabile anche in contesti privati (soprattutto a partire dalla V e VI dinastia).\nLe due arti hanno lo scopo di guidare il defunto lungo il cammino verso l'oltretomba (in ambito funerario) e di ottenere la benevolenza delle divinit\u00e0 (in ambito religioso). La pittura e il rilievo hanno principalmente una funzione di utilit\u00e0, che va oltre la bellezza e l'armonia estetica, che si basa sull'esatta iconografia dei temi e delle formule eseguite.\nI temi rappresentati sono per lo pi\u00f9 scene di vita quotidiana: agricoltura, allevamento, pesca, caccia, produzione della birra, del vino e del pane, esecuzione di mobili e suppellettili, tessitura, danze, banchetti, riti di circoncisione, riti funebri, guerre e riti religiosi. \nL'esecuzione dei bassorilievi prevede dei procedimenti molto accurati, per prima cosa l'arista leviga la superficie lapidea e se necessario la stucca o la ricopre con uno strato sottile di gesso. A questo punto si schizzano sulla parete, con pigmento rosso o giallo o nero, le varie figure e i simboli da realizzare. Terminati questi procedimenti preliminari, si passa all'esecuzione vera e propria del bassorilievo, che si divide in tre tecniche esecutive. Agli inizi del periodo compare il \"bassorilievo\" propriamente detto, in cui le figure emergono da uno sfondo ribassato. A partire dalla IV dinastia compare il \"rilievo abbassato o dans le creux\", in cui lo sfondo viene scavato solo lungo la linea di contorno delle figure. L'ultima tecnica \u00e8 l\"'incisione\", nella quale la figura viene completamente scavata all'interno.\nPer quanto riguarda la pittura la tecnica maggiormente utilizzata \u00e8 la tempera, che consiste nel diluire in acqua le varie polveri di pigmento con aggiunta di un collante naturale (bianco d'uovo o gomma vegetale). Purtroppo ci sono giunte scarse testimonianze di pittura egizia a causa della tecnica, che risulta molto debole e di precaria conservazione.\nI pigmenti utilizzati sono: ocra rossa (rosso), ocra gialla (giallo), azzurrite (azzurro), malachite e crisocolla (verde), residui della combustione del legno detto nerofumo (nero) e gesso (bianco).\nGli attrezzi usati dai pittori sono: conchiglie, tazze per la miscella dei colori e gambi di legno o nervature di palma schiacciati ad una estremit\u00e0 usati come pennelli.\nCorredo funebre.\nA partire dalla IV dinastia il corredo funebre \u00e8 costituito da numerosi oggetti: vasi, gioielli, amuleti in forma di divinit\u00e0 con iscrizioni rituali, cibo, tessuti, arredamenti (come testimonia il corredo ritrovato nella tomba della regina Hetepheres, madre di Cheope), baldacchini dorati, scatole, sedie e statue (in calcare, argilla, legno e avorio) di ridottissime dimensioni, non pi\u00f9 di 20 cm, rappresentanti artigiani al lavoro, offerenti, scene di pesca e granai. \nDurante l'Antico Regno il sarcofago pi\u00f9 diffuso \u00e8 quello in pietra con coperchio a cupola."}
{"id": "4352595", "revid": "55183950", "url": "https://it.wikipedia.org/wiki?curid=4352595", "title": "Intel i486SX2", "text": ""}
{"id": "4352596", "revid": "599013", "url": "https://it.wikipedia.org/wiki?curid=4352596", "title": "Jefferson Vegas", "text": ""}
{"id": "4352597", "revid": "697352", "url": "https://it.wikipedia.org/wiki?curid=4352597", "title": "Write-back", "text": ""}
{"id": "4352599", "revid": "767487", "url": "https://it.wikipedia.org/wiki?curid=4352599", "title": "Jackner Louis", "text": "Carriera.\nClub.\nGioca dal 2011 al 2014 al Dynamos. Nel 2014 si trasferisce al Cubs.\nNazionale.\nDebutta in Nazionale il 2 luglio 2011, in Turks e Caicos-Bahamas, valevole per le qualificazioni ai Mondiali 2014, in cui entra al minuto 83 e mette a segno, al minuto 92, il gol del definitivo 0-4."}
{"id": "4352602", "revid": "716642", "url": "https://it.wikipedia.org/wiki?curid=4352602", "title": "Ricardo Morris", "text": "Carriera.\nClub.\nNel 2014 viene ingaggiato dal Barbados Defence Force.\nNazionale.\nDebutta in Nazionale il 1\u00ba settembre 2012, nell'amichevole Saint Vincent e Grenadine-Barbados. Segna la sua prima rete con la maglia della Nazionale il 5 settembre 2014, in Martinica-Barbados."}
{"id": "4352611", "revid": "767487", "url": "https://it.wikipedia.org/wiki?curid=4352611", "title": "Luis Mendez", "text": "Biografia.\nMuore il 23 luglio 2013, in un incidente stradale.\nCarriera.\nClub.\nGioca dal 2010 al 2013 all'Hankook Verdes. Nell'estate 2013 si trasferisce al Verdes.\nNazionale.\nDebutta in Nazionale il 14 gennaio 2011, in Panama-Belize."}
{"id": "4352612", "revid": "1609279", "url": "https://it.wikipedia.org/wiki?curid=4352612", "title": "Tunnel di Capo Nord", "text": "Il tunnel di Capo Nord (in norvegese: Nordkapptunnelen) \u00e8 un tunnel sottomarino che collega l'isola di Mager\u00f8ya alla terraferma, in Norvegia. Il tunnel venne costruito tra il 1993 e il 1999; esso \u00e8 lungo 6.875 metri, e raggiunge una profondit\u00e0 di 212 metri sotto il livello del mare, con una pendenza del 9%.\nDall'anno della sua ultimazione, il tunnel sostituisce in gran parte il vecchio servizio di traghetti, che unisce tuttora K\u00e5fjord, sulla terraferma, a Honningsv\u00e5g, sull'isola.\nCome \u00e8 facile intuire, il tunnel prende il nome dal vicino e famoso promontorio di Capo Nord. Il Nordkapptunnelen fa parte della strada europea E69.\nDal luglio 2012 il tunnel non \u00e8 pi\u00f9 a pagamento; in precedenza, la stazione era posta all'imbocco dell'isola Mager\u00f8ya."}
{"id": "4352613", "revid": "33689", "url": "https://it.wikipedia.org/wiki?curid=4352613", "title": "Drewonde Bascome", "text": ""}
{"id": "4352614", "revid": "1272592", "url": "https://it.wikipedia.org/wiki?curid=4352614", "title": "Rushedo Robinson", "text": ""}
{"id": "4352615", "revid": "714058", "url": "https://it.wikipedia.org/wiki?curid=4352615", "title": "Nordkapptunnelen", "text": ""}
{"id": "4352616", "revid": "767487", "url": "https://it.wikipedia.org/wiki?curid=4352616", "title": "Austin Carlile", "text": "Biografia.\nPrima di entrare negli Attack Attack!, mentre viveva nell'Ohio, Carlile fece parte di un gruppo locale, i \"Call It Even\". Dal 2007 al 2009 canta per gli Attack Attack!, con cui realizza un EP e il loro album di debutto, \"Someday Came Suddenly\". Dopo esser stato cacciato dalla band per varie divergenze con gli altri membri, fonda gli Of Mice &amp; Men nel 2009, che ottengono subito un contratto con la Rise Records. Nell'aprile 2010 ha subito un intervento a cuore aperto reso necessario dalla sindrome di Marfan diagnosticatagli all'et\u00e0 di 18 anni.\nL'intervento gli ha impedito di partecipare ai tour degli Of Mice &amp; Men. La band lo sostituisce quindi con Jerry Roush degli Sky Eats Airplane per i concerti successivi. Nello stesso periodo Carlile e gli altri membri della band entrano in conflitto per ragioni non specificate, e decidono di separarsi. Carlile decide quindi di dare vita a un nuovo progetto musicale con l'amico Alan Ashby, con cui realizza solo alcune demo.\nIl 3 gennaio 2011 viene annunciato il suo ritorno nella formazione degli Of Mice &amp; Men insieme ad Ashby, che prende il posto di chitarrista.\nNei primi giorni di giugno 2015 viene nuovamente ricoverato per affrontare, il 18 giugno, ci\u00f2 che lui stesso ha definito il suo \"grande intervento finale\" al cuore allo Stanford Hospital, dove rimane sotto i ferri per oltre 5 ore, 3 delle quali clinicamente morto. Viene pubblicato il 21 giugno, anche se viene successivamente costretto al ricovero per un'altra settimana da una polmonite.\nIl 30 dicembre 2016 Austin annuncia di aver lasciato ufficialmente gli Of Mice &amp; Men a causa dei numerosi problemi fisici e dalle operazioni che ha dovuto affrontare nel corso dell'anno, e che hanno costretto la band a cancellare tutti i loro tour da ottobre in poi. In un messaggio lasciato su Twitter, il cantante scrive:\nTuttavia, in un post su Instagram datato febbraio 2017, Carlile ha dichiarato di aver voluto lasciare la band anche per via di divergenze artistiche con gli altri membri riguardo ai testi del prossimo album. Alla domanda di un fan se avrebbe pi\u00f9 collaborato con gli Of Mice &amp; Men, il cantante ha infatti risposto:\nAnnuncia inoltre di aver intenzione di continuare a scrivere e comporre musica, e che dedicher\u00e0 maggiormente la sua voce e la sua vita alla sua fede in Dio e a ci\u00f2 che per lui rappresenta.\nVita privata.\nDal 2010 al 2011 \u00e8 stato sposato con Gretchen \"Gielle\" Hellevig.\nNel 2019 si sposa con la fidanzata Marivel Gavaldon; i due hanno avuto la loro prima figlia, Lovelokai, il 15 gennaio 2021. La famiglia abita a Guanacaste, Costa Rica, dove Carlile si dedica alla professione di allenatore di baseball per ragazzi. Dal 2016 si dichiara un cristiano rinato.\nDei numerosi tatuaggi presenti sul suo corpo, uno sul ginocchio \u00e8 dedicato a una fan degli Of Mice &amp; Men, Katelyn Norman, morta a 14 anni a causa di un osteosarcoma nel 2013.\nIl 30 marzo 2013 \u00e8 stato arrestato a Bowling Green, nell'Ohio, insieme al tecnico degli Of Mice &amp; Men Loniel Robinson per un'aggressione che ha portato alla frattura del naso di un altro uomo. Successivamente \u00e8 stato rilasciato su una cauzione di 25.000 dollari con l'impegno di doversi presentare al processo fissato per il 15 aprile. Al processo il reato di Carlile \u00e8 stato giudicato di minore gravit\u00e0, e il cantante ha dovuto pagare 335 dollari prima di essere assolto.\nNel 2020 viene accusato pubblicamente di stupro da diverse donne: l'ex cantante respinge tali accuse, dichiarandole come infondate e diffamatorie. Viene altres\u00ec reso noto che, per pressione dei suoi avvocati, Alternative Press avrebbe insabbiato le testimonianze che in origine dovevano essere pubblicate in una delle pubblicazioni del mensile."}
{"id": "4352617", "revid": "984922", "url": "https://it.wikipedia.org/wiki?curid=4352617", "title": "Nicholas Ebanks", "text": ""}
{"id": "4352624", "revid": "1431409", "url": "https://it.wikipedia.org/wiki?curid=4352624", "title": "Carlos Julio Mart\u00ednez", "text": "Caratteristiche tecniche.\n\u00c9 un terzino destro di spinta in possesso di una discreta tecnica individuale, in grado di adattarsi a laterale sinistro o centrale di difesa.\nCarriera.\nClub.\nMuove i suoi primi passi nella \"cantera\" del , prima di essere tesserato dal , che lo aggrega alla formazione riserve. Dopo aver trascorso due anni al , il 7 settembre 2018 si accorda a parametro zero con il , con cui a fine stagione ottiene la promozione in Segunda Divisi\u00f3n.\nNazionale.\nEsordisce in nazionale il 7 dicembre 2012 contro l'Antigua e Barbuda, incontro della fase a gironi della Coppa dei Caraibi 2012, subentrando al 37' della ripresa al posto di Kerbi Rodr\u00edguez.\nStatistiche.\nPresenze e reti nei club.\n\"Statistiche aggiornate al 30 giugno 2021\"."}
{"id": "4352627", "revid": "767487", "url": "https://it.wikipedia.org/wiki?curid=4352627", "title": "Daniel Wilson (calciatore)", "text": "Carriera.\nClub.\nGioca dal 2011 al 2013 all'Alpha United. Nel 2013 gioca al TP-47. Nel 2013 torna all'Alpha United.\nNazionale.\nDebutta in Nazionale il 24 agosto 2011, in Guyana-India. Segna la sua prima rete con la maglia della Guyana il 16 novembre 2012, in Grenada-Guyana."}
{"id": "4352628", "revid": "1100311", "url": "https://it.wikipedia.org/wiki?curid=4352628", "title": "Jeff Louis", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "4352629", "revid": "767487", "url": "https://it.wikipedia.org/wiki?curid=4352629", "title": "Dale Lee", "text": ""}
{"id": "4352632", "revid": "767487", "url": "https://it.wikipedia.org/wiki?curid=4352632", "title": "Nasser Valverde", "text": "Carriera.\nClub.\nHa giocato dal 2011 al 2016 al . Nel 2016 viene acquistato dalla , dove rimane per 3 campionati consecutivi, nei quali totalizza 81 presenze e 9 reti in prima divisione; gioca poi per una stagione nel , con cui disputa ulteriori 13 incontri in prima divisione. Dopo una sola stagione lascia il club e si accasa al Chinandega, altro club di prima divisione.\nNazionale.\nTra il 2011 ed il 2013 ha giocato complessivamente 8 partite con la nazionale Under-20, 5 delle quali nei Campionato nordamericano di calcio Under-20 (2 nell'edizione casalinga del 2011, chiusa con un terzo posto, e 3 nell'edizione del 2013); nel 2012 ha inoltre giocato anche 2 partite con la nazionale Under-23, valevoli per le qualificazioni ai Giochi Olimpici di Londra 2012.\nHa giocato una gara con la sua nazionale il 26 febbraio 2012, in una partita amichevole contro il Porto Rico.\nStatistiche.\nPresenze e reti nei club.\n\"Statistiche aggiornate al 2 luglio 2016.\""}
{"id": "4352633", "revid": "547034", "url": "https://it.wikipedia.org/wiki?curid=4352633", "title": "Andrea Mattioli (compositore)", "text": "Biografia.\nDivenne cantore del capitolo metropolitano della cattedrale di Faenza all'et\u00e0 di 16 anni. Ordinato sacerdote, svolse comunque l'attivit\u00e0 di musicista. Nel 1642 ottenne l'incarico di mansionario e maestro di cappella del Duomo di Imola. Nel 1650 divenne maestro di cappella presso l'Accademia dello Spirito Santo a Ferrara, governata quasi \"in toto\" dal marchese Cornelio Bentivoglio il quale integr\u00f2 lo stipendio di Mattioli con l'usufrutto di un terreno e le rendite di una parrocchia. Alla fine del 1654 insorsero dissapori di natura economica fra Mattioli e i Bentivoglio, e il musicista fu costretto a lasciare Ferrara. Nel gennaio del 1656 si rec\u00f2 a Mantova, grazie alla raccomandazione del vescovo di Ferrara Carlo Pio di Savoia iuniore, e vi rimase fino alla morte come maestro di cappella dei Gonzaga."}
{"id": "4352634", "revid": "1310927", "url": "https://it.wikipedia.org/wiki?curid=4352634", "title": "Carlos Rosario", "text": ""}
{"id": "4352635", "revid": "984922", "url": "https://it.wikipedia.org/wiki?curid=4352635", "title": "Tremain Paul", "text": ""}
{"id": "4352637", "revid": "767487", "url": "https://it.wikipedia.org/wiki?curid=4352637", "title": "Joash Leader", "text": "Carriera.\nClub.\nGioca dal 2007 al 2014 al St. Paul's United. Nel 2014 passa all'UWS Upsetters, per poi ritornare nel 2015 al St. Paul's United.\nNazionale.\nDebutta in Nazionale il 10 ottobre 2012, in Saint Kitts e Nevis-Anguilla. Mette a segno la sua prima rete con la maglia della Nazionale il 5 settembre 2014, in Saint Kitts e Nevis-Dominica. Il 26 marzo 2015, in Turks e Caicos-Saint Kitts e Nevis, mette a segno una doppietta."}
{"id": "4352639", "revid": "1870933", "url": "https://it.wikipedia.org/wiki?curid=4352639", "title": "Azinho Solomon", "text": ""}
{"id": "4352641", "revid": "729019", "url": "https://it.wikipedia.org/wiki?curid=4352641", "title": "Peter Glinton", "text": ""}
{"id": "4352642", "revid": "716642", "url": "https://it.wikipedia.org/wiki?curid=4352642", "title": "Clifford Adams", "text": "Carriera.\nNazionale.\nNel 2011 ha giocato 2 partite di qualificazioni ai Mondiali."}
{"id": "4352643", "revid": "1855146", "url": "https://it.wikipedia.org/wiki?curid=4352643", "title": "Eroe greco con fanciullo", "text": "L'Eroe greco con fanciullo, conosciuto anche come il Gruppo statuario raffigurante Neottolemo ed Astianatte, \u00e8 una scultura marmorea di epoca romana databile agli inizi del III secolo e conservata presso il museo archeologico nazionale di Napoli.\nStoria e descrizione.\nIl gruppo scultoreo fu rinvenuto presso gli scavi delle terme di Caracalla a Roma. Fu cos\u00ec dapprima esposto nel cortile di palazzo Farnese, e poi, quando per volere di Ferdinando IV di Borbone venne ultimato il trasferimento della collezione Farnese a Napoli, avviata da Carlo di Borbone qualche decennio prima, nel 1787 l'Eroe greco fu trasferito nella capitale del regno e collocato nella villa reale, dove trovarono posto anche altre sculture romane. Nel 1826 invece la scultura trov\u00f2 definitiva sistemazione al museo archeologico di Napoli dove tuttora \u00e8 esposta.\nLa statua \u00e8 frutto di importanti restauri di epoca borbonica che hanno interessato soprattutto le teste dei personaggi. Per questo motivo, l'attribuzione certa della scena \u00e8 tutt'oggi di incerta interpretazione.\nDi certo \u00e8 che viene raffigurato un guerriero greco che sorregge un bambino completamente nudo ed ormai esanime. Lo sguardo spietato del guerriero e la fierezza con cui regge il cadavere lasciano intendere che abbia ucciso lui il fanciullo. Tuttavia, i soggetti potrebbero riferirsi a pi\u00f9 personaggi: a Neottolemo, nell'atto di uccidere il piccolo Astianatte; oppure ad Achille e Troilo; o ancora ad Atamante e Learco.\nLa testa dell'eroe greco, non pertinente, \u00e8 invece dell'imperatore Commodo."}
{"id": "4352646", "revid": "121533379", "url": "https://it.wikipedia.org/wiki?curid=4352646", "title": "Cattedrale di Toompea", "text": "La cattedrale di Toompea, o duomo di Toompea (in estone: Toomkirik, nome completo \"Tallinna Neitsi Maarja Piiskoplik Toomkirik\"; in tedesco \"Ritter- und Domkirche\"), \u00e8 la cattedrale luterana, sita sulla collina di Toompea (da cui \"Toomkirik\"), a Tallinn. \u00c8 consacrata a Santa Maria Vergine.\nFondata nel XIII secolo dai danesi, \u00e8 la chiesa pi\u00f9 antica di Tallinn e la principale dell'Estonia, unica costruzione a Toompea risparmiata da un devastante incendio nel XVII secolo.\nNacque come una cattedrale cattolica, divenne luterana nel 1561 e da allora appartiene alla Chiesa evangelica luterana estone di Tallinn. \u00c8 la sede dell'arcivescovo di Tallinn, il capo spirituale della Chiesa evangelica Luterana estone, ed \u00e8 la chiesa principale di tale Sinodo.\nStoria.\nDella prima chiesa, costruita in legno, si hanno notizie gi\u00e0 attorno al 1219, quando i danesi invasero Tallinn; nel 1229, con l'arrivo dei monaci domenicani, venne iniziata la ricostruzione in pietra. I monaci furono successivamente uccisi in una lotta tra i Cavalieri portaspada e i vassalli legati al papa nel 1233, e la chiesa fu sconsacrata. Nello stesso anno fu inviata una lettera a Roma per chiedere il permesso di riconsacrare la chiesa; questa missiva risulta essere la prima prova scritta dell'esistenza della cattedrale.\nI domenicani riuscirono ad erigere i muri portanti, ma non a terminare la costruzione, che fu completata nel 1240, con una sola navata e con un coro rettangolare. Nel 1240 venne scelta come cattedrale della diocesi di Reval e consacrata alla Vergine Maria. All'inizio del XIV secolo fu iniziato un profondo restauro della chiesa, che fu ampliata ed ingrandita, a partire dal coro e poi con l'aggiunta di una nuova sagrestia.\nL'ampliamento delle navate, che passarono da una a tre, cominci\u00f2 nel 1330; i lavori si protrassero per quasi un secolo. La parte nuova e longitudinale della chiesa, lunga 29 metri, fu edificata con la struttura di una basilica e completata nel 1430. La navata maggiore, con colonne rettangolari, venne anch'essa completata nella seconda met\u00e0 del XIV secolo.\nLa chiesa risult\u00f2 gravemente danneggiata nel grande incendio di Tallinn nel 1684, nel quale l'intero arredamento interno in legno venne distrutto irrimediabilmente. Alcune volte crollarono e molti dei dettagli scolpiti nella pietra vennero profondamente danneggiati, particolarmente attorno al coro principale.\nNel 1686 la chiesa fu restaurata completamente e torn\u00f2 allo splendore precedente. Il pulpito con le figure degli apostoli (1686) e la pala d'altare (1696) furono opera dello scultore ed incisore estone Christian Ackermann.\nL'esterno risale al XV secolo. La maggior parte dell'arredamento odierno risale al periodo tra il XVII secolo e il XVIII secolo. Tra il 1778 e il 1779 fu innalzata nella parte occidentale della navata una nuova guglia in stile barocco.\nAll'interno della cattedrale sono notevoli molte tombe, di diversi tipi, dal XIII secolo al XVIII secolo, un sarcofago di pietra intagliata del XVII secolo, l'altare con il coro ed il presbiterio, numerosi stemmi delle antiche famiglie tedesco-baltiche dal XVII secolo al XX secolo. Due delle quattro campane sono del XVII secolo, le altre due sono del XVIII secolo, e l'organo della chiesa \u00e8 del 1914.\nPersonaggi illustri sepolti.\nTra i personaggi illustri sepolti nella chiesa si ricordano:"}
{"id": "4352650", "revid": "478814", "url": "https://it.wikipedia.org/wiki?curid=4352650", "title": "Senape bianca", "text": ""}
{"id": "4352651", "revid": "478814", "url": "https://it.wikipedia.org/wiki?curid=4352651", "title": "Senape nera", "text": ""}
{"id": "4352653", "revid": "767487", "url": "https://it.wikipedia.org/wiki?curid=4352653", "title": "Mario Ferraguti", "text": "Carriera.\nDebutta in Serie B con il Parma nel 1963-1964, disputando 23 gare in quella stagione e 19 in quella successiva.\nIn seguito continua la carriera in Serie C con Pro Patria, Potenza e Torres.\nTermina la sua carriera nella stagione 1970-1971 militando in serie D nel San Secondo"}
{"id": "4352654", "revid": "767487", "url": "https://it.wikipedia.org/wiki?curid=4352654", "title": "Tod R. Lauer", "text": "Ha ottenuto il baccellierato in astronomia nel 1979 al Caltech e il dottorato nel 1983 all'Universit\u00e0 della California a Santa Cruz. \u00c8 diventato ricercatore al National Optical Astronomy Observatory.\nDal 1976 al 1977 ha partecipato al Planet-Crossing Asteroid Survey. Ha successivamente lavorato nel team del telescopio Hubble.\nIl suo campo principale di ricerca sono i buchi neri massicci, le popolazioni stellari, la struttura delle galassie e di altri oggetti su grande scala.\nIl Minor Planet Center gli accredita la scoperta dell'asteroide 2735 Ellen effettuata il 13 settembre 1977 in collaborazione con Schelte John Bus.\nGli \u00e8 stato dedicato l'asteroide 3135 Lauer."}
{"id": "4352658", "revid": "287204", "url": "https://it.wikipedia.org/wiki?curid=4352658", "title": "172425 Taliajacobi", "text": "172425 Taliajacobi \u00e8 un asteroide areosecante. Scoperto nel 2003, presenta un'orbita caratterizzata da un semiasse maggiore pari a 2,3633063\u00a0UA e da un'eccentricit\u00e0 di 0,3583719, inclinata di 21,34312\u00b0 rispetto all'eclittica.\nL'asteroide, scoperto presso l'osservatorio Wise in Israele, \u00e8 dedicato a Talia Jacobi, moglie dello scopritore."}
{"id": "4352662", "revid": "1442080", "url": "https://it.wikipedia.org/wiki?curid=4352662", "title": "Rodolfo Calanca", "text": "Biografia.\nDivulgatore scientifico, fu vicedirettore della rivista \"Coelum Astronomia\".\nIl Minor Planet Center gli ha accredito la scoperta dell'asteroide 20103 de Vico effettuata il 6 maggio 1995 presso l'osservatorio astronomico Geminiano Montanari di Cavezzo, in provincia di Modena."}
{"id": "4352664", "revid": "287204", "url": "https://it.wikipedia.org/wiki?curid=4352664", "title": "172947 Baeyens", "text": "172947 Baeyens \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,0025346\u00a0UA e da un'eccentricit\u00e0 di 0,0769018, inclinata di 11,47867\u00b0 rispetto all'eclittica.\nL'asteroide \u00e8 dedicato alla biologa molecolare statunitense Dennis A. Baeyens."}
{"id": "4352665", "revid": "124123", "url": "https://it.wikipedia.org/wiki?curid=4352665", "title": "Moshe Arens", "text": "\u00c8 stato membro del Knesset dal 1973 al 1992 e di nuovo dal 1999 al 2003, \u00e8 stato Ministro della difesa tre volte e una Ministro degli affari esteri. Arens ha anche servito nell'Ambasciata Israeliana negli Stati Uniti ed \u00e8 stato professore al Technion ad Haifa.\nBiografia.\nNato in Lituania, emigr\u00f2 negli Stati Uniti con la sua famiglia nel 1939 e divenne cittadino americano. Da giovane, divenne leader del movimento giovanile Betar. Studi\u00f2 ingegneria al Massachusetts Institute of Technology ed ingegneria aeronautica al California Institute of Technology. Durante la Seconda Guerra Mondiale, Arens serv\u00ec nello United States Army Corps of Engineers. All'indipendenza israeliana nel 1948, Arens fece aliyah e si un\u00ec all'Irgun. Pi\u00f9 tardi fu membro fondatore dell'Herut.\nTra il 1957 e il 1962 fu professore di aeronautica al Technion. Dal 1962 al 1971 fu Deputato Direttore Generale alle Industrie Aeree Israeliane, e vinse il Premio Israeliano per la Difesa nel 1971. Dopo la Guerra del Kippur entr\u00f2 in politica e fu eletto al Knesset come membro del Likud alle elezioni del 1973. Dopo essere stato rieletto alle elezioni del 1977, divenne Ministro degli affari esteri e Ministro della difesa.\nFu rieletto nel 1981, ma diede le dimissioni dal Knesset il 19 gennaio 1982, quando divenne ambasciatore negli Stati Uniti. Ritorn\u00f2 in Israele in febbraio 1983, dopo essere stato nominato Ministro della Difesa al posto di Ariel Sharon, forzato ad andarsene dal rapporto della Commissione Kahan sul massacro di Sabra e Shatila.\nFu rieletto nel 1984, ma divenne solo Ministro senza portafoglio. Dopo un'altra rielezione nel 1988 divenne ministro degli Affari Esteri, e nel 1990 ritorn\u00f2 alla Difesa.\nDopo la sconfitta del Likud alle elezioni del 1992, Arens si ritir\u00f2 dalla politica. Nonostante ci\u00f2, ritorn\u00f2 nel 1999 per sfidare Benjamin Netanyahu alla guida del Likud. Anche se fall\u00ec la sfida, vincendo solo il 18% dei voti, Netanyahu lo fece Ministro della Difesa al posto di Yitzhak Mordechai, che aveva lasciato il Likud per il Partito del Centro.\nAnche se Arens ritorn\u00f2 al Knesset dopo il 1999, il Likud perse le elezioni e lui lasci\u00f2 il Gabinetto. Perse il proprio posto per l'ultima volta nel 2003.\nOggi Arens lavora al Centro per la Samaria dell'Universit\u00e0 Ariel e scrive per \"Haaretz\".\nDa quando si \u00e8 ritirato dalla politica, ha anche dedicato considerevoli sforzi alla ricerca e commemorazione della storia dell'Unione Militare Ebrea (\u017bZW), che combatt\u00e9 al fianco della pi\u00f9 nota Organizzazione Combattente Ebrea (\u017bOB) nella Rivolta del ghetto di Varsavia. In parte grazie al suo intervento con Lech Kaczy\u0144ski, una piazza a Varsavia \u00e8 stata intitolata a Dawid Moryc Apfelbaum. In quel momento, Arens descrisse Apfelbaum come uno dei leader del Movimento di Revisione Sionista nel ghetto e scrisse che \"aveva gi\u00e0 organizzato la prima acquisizione di armi per il \u017bZW alla fine del 1939.\"\nArens \u00e8 autore di un certo numero di articoli sulla rivolta e di un libro, \"Flags over the Ghetto\", scritto in ebraico, polacco ed inglese. Gli storici, tuttavia, hanno contestato la sua metodologia e le sue conclusioni."}
{"id": "4352670", "revid": "731410", "url": "https://it.wikipedia.org/wiki?curid=4352670", "title": "Lingua aimara", "text": ""}
{"id": "4352671", "revid": "55186654", "url": "https://it.wikipedia.org/wiki?curid=4352671", "title": "Pierre Termier", "text": ""}
{"id": "4352674", "revid": "287204", "url": "https://it.wikipedia.org/wiki?curid=4352674", "title": "Eric Hassli", "text": ""}
{"id": "4352675", "revid": "478814", "url": "https://it.wikipedia.org/wiki?curid=4352675", "title": "Senape bruna", "text": ""}
{"id": "4352676", "revid": "44876", "url": "https://it.wikipedia.org/wiki?curid=4352676", "title": "Alberto Bazzarini", "text": "Carriera.\nGiocatore.\nHa giocato in Serie B con le maglie di Trani (48 presenze e 2 gol) ed Arezzo (4 presenze ed un gol). Ha inoltre vestito le maglie di Avellino, Jesi e Viterbese in Serie C, ed ha vinto due campionati di Serie D con Avellino e Sora.\nAllenatore.\nHa allenato per diversi anni a livello giovanile e nelle serie minori; ha allenato inoltre gli Allievi dell'Arezzo."}
{"id": "4352678", "revid": "154893", "url": "https://it.wikipedia.org/wiki?curid=4352678", "title": "Borgo Taro", "text": ""}
{"id": "4352679", "revid": "287204", "url": "https://it.wikipedia.org/wiki?curid=4352679", "title": "Krokocin", "text": ""}
{"id": "4352680", "revid": "228446", "url": "https://it.wikipedia.org/wiki?curid=4352680", "title": "FitzRoy Somerset Raglan", "text": ""}
{"id": "4352689", "revid": "124123", "url": "https://it.wikipedia.org/wiki?curid=4352689", "title": "Nati nel 918", "text": ""}
{"id": "4352694", "revid": "300067", "url": "https://it.wikipedia.org/wiki?curid=4352694", "title": "Aleksejs Anufrijevs", "text": "Carriera.\n\u00c8 stato convocato dalla per i Giochi olimpici di Berlino 1936, e gli Europei del 1935 e del 1937. Nel 1935 ha vinto la medaglia d'oro."}
{"id": "4352697", "revid": "827882", "url": "https://it.wikipedia.org/wiki?curid=4352697", "title": "Campionato mondiale di hockey su ghiaccio - Seconda Divisione 2013", "text": "Il Campionato mondiale di hockey su ghiaccio - Seconda Divisione 2013 \u00e8 un torneo di hockey su ghiaccio organizzato dall'International Ice Hockey Federation. Le dodici squadre partecipanti sono state divise in due gironi da sei ciascuno. Il torneo del Gruppo A si \u00e8 svolto a Zagabria, in Croazia, dal 14 al 20 aprile. Le partite del Gruppo B invece si sono giocate a \u0130zmit, in Turchia, dal 21 al 27 aprile. La ha vinto il Gruppo A, garantendosi cos\u00ec la partecipazione al Campionato mondiale di Prima Divisione - Gruppo B 2014. ha vinto il Gruppo B, garantendosi cos\u00ec la partecipazione al Campionato mondiale di Seconda Divisione - Gruppo A 2014. Al contrario la , giunta all'ultimo posto, \u00e8 stata retrocessa per il 2014 in Terza Divisione."}
{"id": "4352698", "revid": "287204", "url": "https://it.wikipedia.org/wiki?curid=4352698", "title": "Lesni Jakubov", "text": ""}
{"id": "4352703", "revid": "279183", "url": "https://it.wikipedia.org/wiki?curid=4352703", "title": "Francesco di Mayronis", "text": ""}
{"id": "4352704", "revid": "590", "url": "https://it.wikipedia.org/wiki?curid=4352704", "title": "A noi vivi", "text": "A noi vivi (titolo originale \"For Us, the Living\") \u00e8 un romanzo di fantascienza utopica scritto originariamente da Robert A. Heinlein tra il 1938 ed il 1939, pubblicato postumo negli Stati Uniti nel 2004 (in italiano nel 2005). Racconta la storia di un uomo morto nel 1939 che si risveglia nel 2086 in un altro corpo.\nSi tratta del primo romanzo di Heinlein e una delle sue prime produzioni in assoluto, ma non fu mai pubblicato durante la sua vita, poich\u00e9 giudicato inadatto e come tale respinto per due volte da diversi editori. Considerato perduto, verso la fine del 2002 ne fu fortunosamente recuperata una copia da Robert James, membro della Heinlein Society, e quindi pubblicato.\nTrama.\nDopo un incidente automobilistico mortale, avvenuto nel 1939, il giovane tenente di marina Perry Nelson si risveglia in un corpo che non \u00e8 il suo, in un'epoca altrettanto estranea. Si ritrova infatti nel 2086, completamente all'oscuro di tutto quello che \u00e8 avvenuto in quel secolo e mezzo, modificando radicalmente non solo la societ\u00e0, ma anche i modelli di comportamento delle persone. Grazie al supporto di Diana, la ragazza che lo ha fortunosamente trovato evitandogli una nuova morte, Perry ha l'opportunit\u00e0 di familiarizzare gradualmente con un futuro sconcertante, in cui il susseguirsi di passaggi storici piuttosto traumatici ha avuto come conseguenza una serie di cambiamenti sociali e politici radicali per gli Stati Uniti d'America, garantendo il raggiungimento di un livello di libert\u00e0 individuale finora mai sperimentata dal genere umano, libert\u00e0 a cui si accompagna un'altrettanto estrema tutela della privacy dell'individuo. Questo grazie anche ad uno sviluppo tecnologico che ha liberato l'uomo da molte delle sue preoccupazioni, ed all'affermazione di un modello economico che, dopo aver ristretto drasticamente l'influenza delle banche private, pu\u00f2 garantire a tutti un reddito minimo, rendendo il lavoro un'opzione volontaria, ed estendendo i diritti sociali alla salute e all'istruzione. Parallelamente, la morale comune si \u00e8 profondamente modificata, abbandonando i dettami religiosi e tutto quello che ne derivava sul piano sociale e politico, rendendo di conseguenza i comportamenti privati liberi da ogni costrizione, svincolando le persone da tutta una serie di obblighi non pi\u00f9 necessari. E sar\u00e0 proprio questo aspetto a mettere nei guai il povero Perry, che dopo aver stretto una relazione molto intensa con la sua anfitriona, mostrer\u00e0 di non saper controllare la propria gelosia, un comportamento giudicato profondamente patologico per i costumi dell'epoca. Si ritrover\u00e0 quindi sottoposto ad un trattamento di rieducazione psichiatrica per eliminare gli istinti atavici di cui non sembra in grado di liberarsi spontaneamente. Grazie all'aiuto di Olga, una psicoterapeuta che si prende a cuore il suo caso, riuscir\u00e0 a rimettere in discussione tutto il castello di convinzioni e valori di uomo del ventesimo secolo che ne condizionavano il modo di pensare, compresi i pi\u00f9 radicati e profondi, come il senso di possesso e la gelosia. Si trover\u00e0 cos\u00ec completamente guarito e pronto a dare il suo contributo alla societ\u00e0 di cui ora fa parte a pieno titolo, per diventare il primo uomo a raggiungere la luna.\nContenuti e temi.\nIl libro di Heinlein rientra nella tradizione del \"sognatore che si risveglia in una pseudo-utopia\", tema reso popolare dal romanzo \"Guardando indietro, 2000-1887\" di Edward Bellamy del 1888 (bench\u00e9 avesse precedenti nei romanzi filosofici a partire dal Settecento).\nCome spiegato nell'introduzione dallo scrittore Spider Robinson, il romanzo mostra chiaramente la sua natura di manifesto delle originali idee politiche, sociali ed economiche dell'autore, che all'epoca della stesura era fresco reduce da una poco fortunata avventura politica a sostegno delle tesi di Upton Sinclair e del suo programma EPIC; l'ambientazione futuristica rimane quindi poco pi\u00f9 di uno sfondo appena abbozzato, un semplice artificio per mascherare l'essenza di trattato su quello che Heinlein considerava un'utopia possibile (a suo vedere la migliore possibile) per il futuro genere umano, e anche la storia ed i caratteri dei personaggi ne risultano chiaramente sacrificati.\nD'altra parte, nel libro si possono ritrovare molti temi e idee che l'autore avrebbe poi sviluppato nelle sue opere pi\u00f9 famose, rendendo l'opera un vero e proprio modello embrionale (il \"DNA di RAH\") da cui poi il grande scrittore di fantascienza avrebbe successivamente recuperato quasi tutto, soprattutto nella sua produzione pi\u00f9 tarda, in cui pot\u00e9 permettersi di parlare di argomenti che nella cosiddetta epoca d'oro della fantascienza gli avrebbero precluso ogni possibilit\u00e0 di pubblicazione, come effettivamente avvenne."}
{"id": "4352705", "revid": "767487", "url": "https://it.wikipedia.org/wiki?curid=4352705", "title": "Visvaldis Melderis", "text": "Carriera.\nTre volte vincitore del campionato lettone (1939, 1940 e 1942) con l'ASK R\u012bga, ha disputato complessivamente 40 partite con la maglia della (record assoluto di presenze fino allo scoppio della seconda guerra mondiale).\nCon la propria Nazionale ha vinto l'oro agli Europei del 1935 e l'argento nell'edizione del 1939. Ha inoltre disputato i Giochi olimpici di Berlino 1936 (chiusi al 15\u00ba posto) e gli Europei 1937 (6\u00ba posto).\n\u00c8 morto in guerra nel 1944."}
{"id": "4352706", "revid": "555426", "url": "https://it.wikipedia.org/wiki?curid=4352706", "title": "Classifica perpetua della K-League", "text": ""}
{"id": "4352708", "revid": "287204", "url": "https://it.wikipedia.org/wiki?curid=4352708", "title": "Lesunky", "text": ""}
{"id": "4352713", "revid": "287204", "url": "https://it.wikipedia.org/wiki?curid=4352713", "title": "Lhanice", "text": ""}
{"id": "4352714", "revid": "599013", "url": "https://it.wikipedia.org/wiki?curid=4352714", "title": "Doris Neuner", "text": "\u00c8 sorella di Angelika, a sua volta ex slittinista di alto livello.\nBiografia.\nInizi\u00f2 a gareggiare per la nazionale austriaca nelle varie categorie giovanili nella specialit\u00e0 del singolo, non riuscendo per\u00f2 ad ottenere risultati di rilievo.\nA livello assoluto esord\u00ec in Coppa del Mondo nella stagione 1990/91, conquist\u00f2 il primo podio il 17 febbraio 1991 nel singolo ad Igls (3\u00aa) e la prima vittoria il 1\u00ba dicembre 1991 sempre nel singolo a Sigulda. In classifica generale, come miglior risultato, si piazz\u00f2 al secondo posto nella specialit\u00e0 del singolo nel 1992/93.\nPrese parte a due edizioni dei Giochi olimpici invernali, esclusivamente nel singolo: ad conquist\u00f2 la medaglia d'oro davanti alla sorella Angelika ed a concluse la gara al decimo posto.\nAi campionati mondiali ottenne quattro medaglie: due d'argento ed una di bronzo nella gara a squadre ed un'altra di bronzo nel singolo a Calgary 1993. Nelle rassegne continentali conquist\u00f2 una medaglia di bronzo nella gara a squadre."}
{"id": "4352715", "revid": "11959", "url": "https://it.wikipedia.org/wiki?curid=4352715", "title": "Vahram V", "text": ""}
{"id": "4352717", "revid": "124123", "url": "https://it.wikipedia.org/wiki?curid=4352717", "title": "Dawn Upshaw", "text": "Molti compositori, tra cui Osvaldo Golijov, John Harbison, Esa-Pekka Salonen, John Adams e Kaija Saariaho, hanno scritto per lei. Ha vinto cinque Grammy Award.\nBiografia.\nDawn Upshaw si \u00e8 laureata nel 1982 all'Illinois Wesleyan University, dove ha studiato canto con il Dr. David Nott, ed ha continuato a studiare canto con Ellen Faull presso la Manhattan School of Music di New York. Ha inoltre frequentato corsi tenuti da Jan DeGaetani nella Scuola di Musica di Aspen.\nHa debuttato al Metropolitan Opera House nel 1984 come Contessa di Ceprano in \"Rigoletto\" per arrivare nel 1989 ad Ilia in \"Idomeneo\", nel 1991 Pamina ne \"Il flauto magico\", nel 1992 Susanna ne \"Le nozze di Figaro\", nel 1994 Blanche de la Force ne \"I dialoghi delle Carmelitane\", nel 1996 Gretel in \"H\u00e4nsel e Gretel\", nel 1997 Cherubino ne \"Le nozze di Figaro\" ed Anne Trulove in \"La carriera di un libertino\", nel 1999 Daisy Buchanan nella prima esecuzione assoluta de \"Il grande Gatsby\" di John Harbison e nel 2000 M\u00e9lisande in \"Pell\u00e9as et M\u00e9lisande\".\n la Upshaw ha fatto 285 apparizioni al Met.\nAl Wiener Staatsoper nel 1990 \u00e8 Pamina ne \"Il flauto magico\" e nel 1998 Susanna ne \"Le nozze di Figaro\".\nAl Op\u00e9ra national de Paris nel 1992 \u00e8 l'Angelo in \"San Francesco d'Assisi\", nel 1996 Ilia in \"Idomeneo\", nel 1997 M\u00e9lisande in \"Pell\u00e9as et M\u00e9lisande\", nel 1999 Pamina ne \"Il flauto magico\" e nel 2004 Blanche ne \"I dialoghi delle Carmelitane\".\nAl Glyndebourne Festival Opera nel 1993 \u00e8 Hero in \"B\u00e9atrice et B\u00e9n\u00e9dict\" di Hector Berlioz e nel 1996 Theodora di Georg Friedrich H\u00e4ndel.\nAll'Opera di Santa Fe (Nuovo Messico) nel 1993 \u00e8 Romilda in \"Serse\" con Frederica von Stade, nel 2002 \u00e8 Clemence in \"L'Amour de Loin\" di Kaija Saariaho e nel 2005 Margarita Xirgu in \"Ainadamar\" di Osvaldo Golijov.\nAl San Francisco Opera nel 1995 \u00e8 Eurydice in \"Orfeo ed Euridice\" e nel 2004 The Vixen in \"The Cunning Little Vixen\" di Leo\u0161 Jan\u00e1\u010dek.\nAl Grand Th\u00e9\u00e2tre di Ginevra nel 1996 ha tenuto un recital con Olaf B\u00e4r e da sola nel 2003.\nAl Royal Opera House \u00e8 Vixen Sharp-Ears in \"The Cunning Little Vixen\" nel 2003.\nLa Upshaw ha raggiunto la fama internazionale con il suo milione di vendite dalla registrazione (terza posizione nella classifica Recording Industry Association of New Zealand e sesta posizione nella Official Albums Chart), con David Zinman, della Sinfonia n. 3 di Henryk G\u00f3recki, nota come la Sinfonia dei Cantici Dolorosi (Symfonia pie\u015bni \u017ca\u0142osnych).\nNegli ultimi dieci anni ha debuttato oltre 25 nuove opere ed ha abbracciato diversi lavori creati per lei, tra cui il Grawemeyer Award vincitore dell'opera L'Amour de Loin di Kaija Saariaho, Il Grande Gatsby di John Harbison, El Ni\u00f1o da John Adams (compositore), l'opera da camera Ainadamar ed il ciclo di canzoni Ayre di Osvaldo Golijov. Nel 2009 ha debuttato il ciclo di canzoni Il vento del Nord di David Bruce.\nOltre ai suoi dischi d'opera, ha anche cantato il ruolo della protagonista nella prima registrazione completa della partitura di George Gershwin \"Oh, Kay!\".\nHa inoltre inciso un album di canzoni di Vernon Duke e Richard Rodgers e Lorenz Hart. La Upshaw \u00e8 stata ospite del Presidente degli Stati Uniti Bill Clinton e della signora Clinton nel servizio della NBC per il Natale a Washington. La BBC ha presentato una trasmissione televisiva in prima serata del suo concerto al The Proms di Londra del 1996, \"Dawn at Dusk\", in cui ha eseguito brani di musical americani. Con James Levine ha inciso una registrazione nel 1997 di arie di Claude Debussy.\nDawn Upshaw \u00e8 Direttore Artistico del Corso di Laurea in Arti vocali presso il Bard College Conservatory of Music dal 2006 ed \u00e8 membro di facolt\u00e0 presso il Tanglewood Music Center. \u00c8 divorziata, madre di due figli e vive nei pressi di New York. Nel 2006 le \u00e8 stato diagnosticato e trattato in stadio precoce un cancro al seno.\nNel 2012 ha tenuto un concerto al Ravinia Festival di Chicago."}
{"id": "4352721", "revid": "300067", "url": "https://it.wikipedia.org/wiki?curid=4352721", "title": "R\u016bdolfs Jurci\u0146\u0161", "text": "Carriera.\nSei volte vincitore del campionato lettone (1928, 1930, 1934, 1935, 1936 e 1937) con l'Universit\u0101te Sports, ha vinto l'oro agli Europei del 1935. Ha inoltre disputato i Giochi olimpici di Berlino 1936 e gli Europei del 1937.\nCon la ha disputato complessivamente 23 partite."}
{"id": "4352727", "revid": "107486", "url": "https://it.wikipedia.org/wiki?curid=4352727", "title": "Remissione della querela", "text": ""}
{"id": "4352729", "revid": "767487", "url": "https://it.wikipedia.org/wiki?curid=4352729", "title": "M\u0101rti\u0146\u0161 Grundmanis", "text": "Carriera.\nHa disputato complessivamente 20 partite con la maglia della , vincendo la medaglia d'oro agli Europei 1935. In carriera ha militato nel JKS e nell'ASK R\u012bga."}
{"id": "4352732", "revid": "767487", "url": "https://it.wikipedia.org/wiki?curid=4352732", "title": "Washington Generals", "text": "I Washington Generals erano una squadra di pallacanestro statunitense da esibizione. Non partecipavano ad alcun campionato ed erano gli avversari tradizionali degli Harlem Globetrotters.\nStoria.\nI Generals sono stati fondati nel 1952 da Herm Klotz, gi\u00e0 proprietario dei Philadelphia Sphas, che li aveva concepiti fin da subito come una squadra da esibizione. Nel 1953 si accord\u00f2 ufficialmente con gli Harlem Globetrotters, affinch\u00e9 i Generals diventassero l'avversario itinerante dei Globetrotters. Da allora e fino al 1995, i Washington Generals vinsero 6 partite, perdendone pi\u00f9 di 13.000.\nI Washington Generals sconfissero gli Harlem Globetrotters con il punteggio di 100-99 il 5 gennaio del 1971 a Martin (Tennessee). Termin\u00f2 cos\u00ec una serie di sconfitte lunga 2.495 partite.\nNel corso degli anni la squadra ha spesso adottato una diversa denominazione, utilizzando i nomi: Boston Shamrocks, New Jersey Reds, Baltimore Rockets e Atlantic City Seagulls e New York Nationals. Dal 2011 al 2012, nel tour con gli Harlem Globetrotters, i Washington Generals hanno utilizzato i nomi \"International Elite\" e \"Global Select\".\nNell'agosto del 2015 gli Harlem Globetrotters decidono di non disputare pi\u00f9 altri incontri che li vedano opposti agli Washington Generals, motivando la decisione col desiderio di misurarsi con squadre professionistiche.\nSi chiude cos\u00ec, dopo 60 anni e circa 16.000 sconfitte la collaborazione dei Washington Generals con gli Harlem Globetrotters. "}
{"id": "4352733", "revid": "1543377", "url": "https://it.wikipedia.org/wiki?curid=4352733", "title": "Campionato mondiale di hockey su ghiaccio - Prima Divisione 2013", "text": "Il Campionato mondiale di hockey su ghiaccio - Prima Divisione 2013 \u00e8 un torneo di hockey su ghiaccio organizzato dall'International Ice Hockey Federation. Il torneo si \u00e8 disputato fra il 14 e il 20 aprile 2013. Le dodici squadre partecipanti sono state divise in due gironi da sei ciascuno. Il gare del Gruppo A si sono svolte a Budapest, in Ungheria. Le partite del Gruppo B invece si sono giocate a Donec'k, in Ucraina. Il e l', prima e seconda del Gruppo A, si sono garantite la partecipazione al Campionato mondiale di hockey su ghiaccio maschile 2014, mentre il \u00e8 stata retrocessa per il 2014 in Prima Divisione - Gruppo B. Nel Gruppo B l' ha conquistato la promozione in Prima Divisione - Gruppo A, mentre l', ultima classificata, \u00e8 stata retrocessa in Seconda Divisione - Gruppo A.\nGruppo A.\nRoster dell'Italia.\nAllenatore: Tom Pokel.\nLista dei convocati aggiornata al 14 aprile 2013."}
{"id": "4352734", "revid": "767487", "url": "https://it.wikipedia.org/wiki?curid=4352734", "title": "Nuova grammatica finlandese", "text": "Nuova grammatica finlandese \u00e8 un romanzo di Diego Marani del 2000. Il romanzo ha vinto il Premio Grinzane Cavour nel 2001.\nTrama.\nNella Trieste del 1943, un dottore tedesco di origine finlandese soccorre un soldato gravemente ferito. Il soldato ha perso completamente la memoria e l'uso della parola. Le uniche informazioni sull'identit\u00e0 del soldato sono il nome sulla sua casacca da marinaio, Sampo Karjalainen, e un fazzoletto con le iniziali \"S.K.\".\nIl dottore prende a cuore il caso del soldato, e comincia a insegnargli il finlandese. Appena ne ha la possibilit\u00e0, permette al soldato di tornare in Finlandia, dove continua la sua convalescenza in un'infermeria militare. Qui, il presunto Sampo, continua l'apprendimento della lingua, grazie all'amicizia con il cappellano militare Koskela, il quale lo istruisce con le sue discussioni basate spesso sul \"Kalevala\".\nIl soldato tiene un diario in cui registra la sua vita a Helsinki e i suoi progressi nello studio della grammatica finlandese. \u00c8 anche alla ricerca della propria identit\u00e0, che spera di recuperare acquisendo padronanza del linguaggio. In realt\u00e0 il suo tentativo di riscoprire il suo passato in Finlandia \u00e8 destinato a fallire, essendo lui in realt\u00e0 un soldato italiano che a Trieste era stato assalito da una spia tedesca di nome Stefan Klein che viaggiava a bordo della nave \"Sampo Karjalainen\", il quale, per potersi infiltrare meglio, gli aveva rubato gli abiti scambiandoli con i suoi."}
{"id": "4352736", "revid": "61051", "url": "https://it.wikipedia.org/wiki?curid=4352736", "title": "Britten Norman Islander", "text": ""}
{"id": "4352737", "revid": "287204", "url": "https://it.wikipedia.org/wiki?curid=4352737", "title": "ENAER T-35 Pillan", "text": ""}
{"id": "4352741", "revid": "793215", "url": "https://it.wikipedia.org/wiki?curid=4352741", "title": "Giovanni Carafa di Noja", "text": "Biografia.\nVisse alla corte del Re di Napoli, distinguendosi per la vasta cultura unita alla passione antiquaria e numismatica. Spese ingenti somme per il suo personale museo; dopo la morte le sue collezioni passarono al museo borbonico ed ora si possono ammirare nel Museo archeologico nazionale di Napoli. Ci ha lasciato la Carta topografica di Napoli e dintorni, conosciuta anche come Mappa del Duca di Noja, progetto ambizioso mai tentato prima di allora che fu completato dopo la sua morte. La mappa \u00e8 considerata un capolavoro della cartografia del Settecento"}
{"id": "4352742", "revid": "53508", "url": "https://it.wikipedia.org/wiki?curid=4352742", "title": "Penisola di Capo Verde", "text": "La penisola di Capo Verde (in francese \"Presqu'\u00eele du Cap-Vert\") \u00e8 una penisola posta lungo la costa atlantica dell'Africa occidentale, punto pi\u00f9 ad ovest dell'intero continente.\nEtimologia.\nIl nome al capo (\"Cabo Verde\") venne dato nel 1444 dal navigatore portoghese Dinis Dias, per la vegetazione lussureggiante in confronto con l'aridit\u00e0 del territorio circostante.\nNel 1455 venne raggiunto dal navigatore veneziano al servizio dei portoghesi Alvise Cadamosto, che l'anno dopo pass\u00f2 di nuovo presso il promontorio e poi scopr\u00ec le isole di Capo Verde.\nGeografia.\nLa penisola si protende nell'oceano Atlantico intorno alla latitudine di 14\u00b0 N, lungo la costa senegalese, che viene divisa dalla penisola nella \"Grande C\u00f4te\" e nella \"Petite C\u00f4te\", rispettivamente a nord e a sud della penisola. Il suo promontorio pi\u00f9 occidentale, la \"Pointe des Almadies\", situato alla longitudine di 17\u00b0 31' 48\" ovest, costituisce il punto pi\u00f9 occidentale del continente africano.\nLa penisola di Capo Verde \u00e8 pressoch\u00e9 interamente occupata dall'area urbana della citt\u00e0 di Dakar, capitale del Senegal, e dai suoi sobborghi. Gli originali abitatori della penisola erano pescatori di etnia lebou.\nPresso il promontorio si trovano l'isola di Gor\u00e9e e le \u00celes de la Madeleine."}
{"id": "4352747", "revid": "287204", "url": "https://it.wikipedia.org/wiki?curid=4352747", "title": "Tarik Benhabiles", "text": "Carriera.\nGiocatore.\nOttenne il suo best ranking in singolare l'8 giugno 1987 con la 22\u00aa posizione, mentre nel doppio divenne il 27 aprile 1987, il 76\u00ba del ranking ATP.\nIn carriera, raggiunse in due occasioni la finale di un torneo del circuito ATP, entrambe sul suolo italiano; ci\u00f2 avvenne nel 1984 al Torneo Internazionale Citt\u00e0 di Treviso, dove venne sconfitto da Vitas Gerulaitis, e nel 1990 all'Hypo Group Tennis International, torneo vinto da Ronald Ag\u00e9nor.\nLa migliore prestazione nei tornei del grande slam fu il quarto turno raggiunto nell'Open di Francia 1987; in quel torneo super\u00f2 al primo turno la testa di serie numero tredici, lo svedese Mikael Pernfors, al quale seguirono le vittorie contro Anders J\u00e4rryd e Andrej \u010cesnokov prima di soccombere per mano della testa di serie numero quattro, lo svedese Mats Wilander in quattro set.\nGioc\u00f2 un unico incontro di doppio, vincendolo, con la squadra francese di Coppa Davis nel 1987 contro la Corea del Sud.\nSi \u00e8 ritirato dall'attivit\u00e0 agonistica nel 1992.\nAllenatore.\nDal 1993 ha intrapreso l'attivit\u00e0 di allenatore negli anni con Nicolas Escud\u00e9, Andy Roddick, Richard Gasquet, Tatiana Golovin, Benjamin Becker e Vania King."}
{"id": "4352748", "revid": "547034", "url": "https://it.wikipedia.org/wiki?curid=4352748", "title": "Capo Verde (disambigua)", "text": ""}
{"id": "4352749", "revid": "80339", "url": "https://it.wikipedia.org/wiki?curid=4352749", "title": "Cap-Vert", "text": ""}
{"id": "4352750", "revid": "61051", "url": "https://it.wikipedia.org/wiki?curid=4352750", "title": "Panamanian Air Force", "text": ""}
{"id": "4352751", "revid": "1632387", "url": "https://it.wikipedia.org/wiki?curid=4352751", "title": "Lo Hobbit (trilogia)", "text": "Lo Hobbit (\"The Hobbit\") \u00e8 una trilogia cinematografica fantasy co-prodotta, co-scritta e diretta dal regista neozelandese Peter Jackson, basata sull'omonimo romanzo scritto da J. R. R. Tolkien nel 1937, con diverse parti tratte dalle \"Appendici\" de \"Il ritorno del re\", ultimo libro della saga de \"Il Signore degli Anelli \"e da altri scritti. La trilogia \u00e8 un prequel della trilogia de \"Il Signore degli Anelli\" di Jackson, ed \u00e8 formata da \"Un viaggio inaspettato\" (2012), \"La desolazione di Smaug\" (2013) e \"La battaglia delle cinque armate\" (2014).\nLa sceneggiatura \u00e8 stata scritta da Jackson, Fran Walsh, Philippa Boyens e Guillermo del Toro, il quale doveva inizialmente dirigere i film prima di abbandonare il progetto nel 2010. I film sono ambientati nella immaginaria Terra di Mezzo, sessant'anni prima degli eventi de \"Il Signore degli Anelli\", e narrano le avventure dello hobbit Bilbo Baggins (Martin Freeman), convinto dallo stregone Gandalf il Grigio (Ian McKellen) a seguire un gruppo di tredici nani guidati da Thorin Scudodiquercia (Richard Armitage) nella loro impresa di reclamare la Montagna Solitaria al drago Smaug (Benedict Cumberbatch). Nei film sono stati inoltre aggiunti elementi presi da altri scritti di Tolkien, come la ricerca di Gandalf a Dol Guldur e l'inseguimento dei nani da parte di Azog e Bolg, orchi in cerca di vendetta contro Thorin e la sua famiglia.\nI film presentano un ampio cast che include James Nesbitt, Ken Stott, Evangeline Lilly, Lee Pace e Luke Evans e in ruoli secondari Manu Bennett, Sylvester McCoy, Stephen Fry, Mikael Persbrandt, Barry Humphries e Lawrence Makoare. Inoltre molti attori riprendono i loro ruoli dal \"Signore degli Anelli\", tra cui Cate Blanchett, Orlando Bloom, Ian Holm, Christopher Lee, Hugo Weaving, Elijah Wood e Andy Serkis. Tornano inoltre nel cast tecnico gli illustratori John Howe e Alan Lee, lo scenografo Dan Hennah, il direttore della fotografia Andrew Lesnie e il compositore Howard Shore. Gli oggetti di scena sono stati nuovamente creati dalla Weta Workshop, mentre la Weta Digital si \u00e8 occupata degli effetti visivi.\nIl primo film della serie \u00e8 stato presentato all'Embassy Theatre di Wellington il 28 novembre 2012; pi\u00f9 di diecimila fan hanno partecipato all'evento, trasmesso in diretta su internet e in televisione. Il secondo film \u00e8 stato presentato il 2 dicembre 2013 al Dolby Theatre di Los Angeles. Il terzo film \u00e8 stato presentato a Leicester Square a Londra il 1 dicembre 2014.\nFilm.\nLa trilogia \u00e8 costituita da:\nPre-produzione.\nPrime fasi di sviluppo.\nLe prime idee di un film basato su \"Lo Hobbit\" risalgono al 1995, quando Peter Jackson e Fran Walsh espressero interesse nel realizzare una trilogia formata da un film basato su \"Lo Hobbit\" e due su \"Il Signore degli Anelli\". Lo sviluppo della trasposizione ebbe fine quando Harvey Weinstein e Saul Zaentz informarono Jackson che i diritti di distribuzione de \"Lo Hobbit\" erano in possesso della compagnia di produzione United Artists. Weinstein tent\u00f2 di acquistare i diritti dalla United Artists ma non ebbe successo; Weinstein convinse allora Jackson a provare ad adattare per il grande schermo \"Il Signore degli Anelli\", che verr\u00e0 poi prodotto dalla New Line Cinema.\nNuove idee sul film de \"Lo Hobbit\" iniziarono a circolare subito dopo l'uscita de \"Il Signore degli Anelli - Il ritorno del re\", che raccolse i favori di critica e pubblico ed incoraggi\u00f2 la New Line Cinema a realizzare un altro episodio. La Metro-Goldwyn-Mayer, che deteneva i diritti cinematografici del romanzo, espresse interesse nel realizzare l'adattamento de \"Lo Hobbit\", attraverso una collaborazione con la New Line Cinema e Jackson. Nel marzo 2005 per\u00f2 Jackson avvi\u00f2 una causa legale contro la New Line Cinema riguardo ai guadagni da lui ricevuti dal marketing de \"Il Signore degli Anelli - La Compagnia dell'Anello\" e questa azione deterior\u00f2 i suoi rapporti con il cofondatore della New Line, Robert Shaye. Nel gennaio 2007 Shaye accus\u00f2 Jackson di essere \"un uomo avido\" e promise che non avrebbe mai pi\u00f9 lavorato con lui. Subito il presidente della MGM, Harry Sloan, che voleva che fosse Jackson a occuparsi del film, blocc\u00f2 i lavori di trasposizione fino a quando le due parti in causa non avessero trovato un accordo.\nI numerosi flop al botteghino dei film della New Line, portarono Shaye a riappacificarsi con Jackson nell'agosto 2007. Shaye afferm\u00f2 di ammirare molto il lavoro di Jackson e di volerlo coinvolgere in qualche modo nella produzione dei film. Il 16 dicembre 2007 la New Line Cinema e la MGM annunciarono che Jackson avrebbe lavorato come produttore esecutivo e sceneggiatore del film. Sempre in quel periodo, inoltre, la New Line e la MGM annunciarono la decisione di dividere il film in due parti, ognuna con un budget di 150 milioni di dollari (contro i 94 milioni stanziati per ciascuno dei tre precedenti film di Jackson su \"Il Signore degli Anelli)\"\",\" fissando inoltre al dicembre 2011 e al dicembre 2012 le date di uscita dei due film; la New Line avrebbe distribuito il film negli Stati Uniti, mentre la MGM nel resto del mondo. Jackson conferm\u00f2 che non avrebbe diretto i film perch\u00e9 non voleva competere con la sua trilogia del \"Signore degli Anelli\".\nPoco dopo l'annuncio delle date d'uscita del film, gli eredi di J.R.R. Tolkien avviarono una causa legale contro la New Line Cinema e Peter Jackson per non aver ricevuto nessuno dei profitti ricavati dalla distribuzione della trilogia de \"Il Signore degli Anelli\", e chiesero 220 milioni di dollari di risarcimento. Secondo gli eredi la New Line aveva versato solo 62.000 dollari, nonostante la trilogia di Jackson avesse incassato tre miliardi di dollari in totale. Gli eredi obbligarono la New Line a versare circa il 7,5% di tutti i profitti realizzati dalla trilogia di Jackson, e minacciarono di porre fine alle riprese dei due film se non fossero stati risarciti. Tuttavia la New Line pag\u00f2 il risarcimento consistente in 38 milioni di dollari, e gli eredi dell'autore annunciarono la loro approvazione alle riprese de \"Lo Hobbit:\"\nL'arrivo di Guillermo del Toro.\nNonostante i problemi legali la produzione and\u00f2 avanti, e nell'aprile 2008 Guillermo del Toro fu assunto per dirigere i film. Del Toro disse di essere un grande fan della trilogia di Jackson e di essere rimasto in contatto con lui dal 2005, quando si erano incontrati per discutere un potenziale film di \"\". Del Toro scrisse sul sito \"TheOneRing.net\" di essere rimasto incantato da \"Lo Hobbit\" sin da piccolo, ma di aver trovato gli altri scritti di Tolkien troppo complessi quando prov\u00f2 a leggerli da giovane.\nLa produzione inizi\u00f2 intorno all'agosto 2008 con la realizzazione del trattamento da parte di del Toro, Jackson, Fran Walsh e Philippa Boyens. Del Toro comunicava tramite videoconferenza con i suoi colleghi e volava in Nuova Zelanda da Los Angeles ogni tre settimane per lavorare vicino ai colleghi. Del Toro passava le mattine a scrivere mentre il pomeriggio leggeva gli altri lavori di Tolkien in modo da poter comprendere al meglio il lavoro dello scrittore. Si document\u00f2 anche sulla prima guerra mondiale guardando documentari e leggendo libri (alcuni consigliati da Jackson, collezionista di memorabilia di guerra); Del Toro pensava infatti che l'esperienza in guerra avesse influenzato molto le storie di Tolkien.\nIntorno a novembre 2008 il lavoro sulla sceneggiatura si fece pi\u00f9 pesante, arrivando a 12 ore di scrittura al giorno. Del Toro inoltre nei primi mesi del 2009 cominci\u00f2 a incontrarsi quotidianamente con gli artisti della Weta per progettare l'aspetto di creature e ambienti. Nel marzo 2009 gli sceneggiatori terminarono la scrittura e consegnarono il loro trattamento agli studios, che diedero il via libera alla scrittura della sceneggiatura. Nello stesso periodo vennero fissate le riprese ai primi mesi del 2010; fu inoltre prevista una pausa nel mezzo delle riprese per permettere a del Toro di cominciare il montaggio del primo film mentre venivano costruiti i set del secondo film. Il regista programm\u00f2 le riprese per una durata di 370 giorni.\nIn fase di sceneggiatura gli autori decisero di ampliare la trama de \"Lo Hobbit\" mostrando nei film anche fatti presenti in altre opere di Tolkien o nelle appendici de \"Il Signore degli Anelli\", e aggiungendo personaggi non presenti nel racconto originale come Frodo Baggins, Saruman e Galadriel, soprattutto per creare maggiori collegamenti tra la trilogia de \"Il Signore degli Anelli\" e quella de \"Lo Hobbit\". L'inserimento di Frodo nei film viene collocato poco prima gli eventi de \"Il Signore degli Anelli\". Secondo quanto riportato da \"TheOneRing.net\":\nLa presenza di nuovi personaggi nella storia garant\u00ec a Jackson e agli altri sceneggiatori di prendersi pi\u00f9 libert\u00e0 nella stesura della sceneggiatura. Gli autori esplorarono personaggi che Tolkien aveva pi\u00f9 o meno citato in alcune occasioni. Tra questi personaggi spiccano principalmente lo stregone Radagast, scritto apposta per il suo interprete, Sylvester McCoy, e l'orco bianco Azog il Profanatore, il cui ruolo differisce di gran lunga da quello del romanzo.\nNel novembre 2009 Jackson annunci\u00f2 che la sceneggiatura non sarebbe stata pronta prima dell'inizio del 2010, rimandando le riprese all'inizio dell'estate, molti mesi dopo rispetto ai piani iniziali. L'annuncio cre\u00f2 dei dubbi sul fatto che i film avrebbero rispettato le date di uscita inizialmente pianificate, e infatti nel gennaio 2010 il presidente della Warner Bros., Alan Horn, conferm\u00f2 che il primo film non sarebbe uscito prima del quarto trimestre del 2010.\n\"Lo Hobbit\" di del Toro.\nDel Toro e Jackson lavoravano in sintonia, cercando di sorvolare sui disaccordi per il bene del film. Jackson si offr\u00ec di aiutare Del Toro come regista di seconda unit\u00e0, ma quest'ultimo decise di girare il film da solo. Programm\u00f2 di girare il film in un rapporto di 2.35:1 e contatt\u00f2 il direttore della fotografia Guillermo Navarro per poter lavorare insieme a lui.\nSecondo del Toro \"Lo Hobbit\" \u00e8 ambientato in un mondo inizialmente pacifico, innocente, e afferm\u00f2 che era sua intenzione portare lo spettatore da questo mondo puro a uno pi\u00f9 oscuro, ma mantenendo inalterato lo spirito del libro. Del Toro individu\u00f2 due temi centrali nel libro: la perdita dell'innocenza, che colleg\u00f2 all'esperienza inglese dopo la prima guerra mondiale, e l'avidit\u00e0, rappresentata da Smaug e Thorin. Bilbo avrebbe affermato la sua personalit\u00e0 nel terzo atto del film, durante l'incontro con il drago. Il cuore del film sarebbe stato il rapporto tra Thorin e Bilbo. Inoltre disse che gli Elfi sarebbero stati meno solenni rispetto alla trilogia di Jackson.\nDel Toro condivideva la passione di Jackson per i modellini in scala e i fondali dipinti, ma decise di concentrarsi sull'uso di animatronics: alcuni personaggi sarebbero stati un mix di computer grafica e animatronics, mentre altri sarebbero stati creati solo tramite animatronics; Gollum sarebbe stato completamente digitale come nella trilogia di Jackson. Del Toro decise inoltre di modificare il design di alcuni personaggi, ma lavor\u00f2 comunque con gli artisti John Howe e Alan Lee, il capo della Weta Workshop Richard Taylor e il truccatore Gino Acevedo in modo da poter mantenere una certa continuit\u00e0 con i precedenti film. Pens\u00f2 anche di utilizzare dei disegni fatti da Tolkien che non erano stati usati nella trilogia. Assunse anche gli artisti Mike Mignola e Wayne Barlowe per aiutare Howe e Lee. Del Toro diede un nuovo aspetto ai Goblin e agli Orchi, e anche i ragni di Bosco Atro avrebbero avuto un aspetto diverso da Shelob. Inoltre, Toro decise di distinguere i vari nani, creando per ognuno di loro un aspetto e una personalit\u00e0 ben precisa, contrariamente a quanto scritto nel romanzo da Tolkien.\nDel Toro si concentr\u00f2 molto sul design di Smaug; voleva infatti che la sua creazione fosse la prima a essere avviata e l'ultima ad essere approvata. Il regista \u00e8 da sempre affascinato dai draghi e fece avere a John Howe un libro in cui venivano approfonditi i diversi simbolismi dei draghi nelle varie culture in modo da aiutarlo a realizzare meglio Smaug.\nJackson e Del Toro credevano che l'arrivo di Bard l'Arciere e lo svenimento di Bilbo durante la battaglia dei Cinque Eserciti fossero dei momenti poco cinematografici e legati molto pi\u00f9 a un aspetto fiabesco che al \"Signore degli Anelli\"; decisero quindi di cambiarli per rendere \"Lo Hobbit\" pi\u00f9 omogeneo con la trilogia di Jackson.\nDurante la produzione del Toro cominci\u00f2 anche ad occuparsi del casting del film. Scrisse la parte di Beorn con in mente Ron Perlman (a cui aveva inizialmente proposto di doppiare Smaug), e si incontr\u00f2 con l'attore Brian Blessed per un suo coinvolgimento come Thorin. Disse inoltre che Ian McShane sarebbe un nano perfetto. Del Toro aveva anche in mente una parte per Doug Jones, suo frequente collaboratore, che aveva ammesso di voler interpretare il Re degli Elfi Thranduil. Del Toro fu il primo a volere Sylvester McCoy come Radagast il Bruno, scelta che verr\u00e0 poi condivisa da Peter Jackson. Inizialmente del Toro voleva che Ian Holm tornasse a interpretare Bilbo, ma disse poi di aver sempre supportato la scelta di Martin Freeman come protagonista. Inoltre voleva che i personaggi apparsi nel \"Signore degli Anelli\" fossero interpretati, dove possibile, dagli attori originali.\nNel dicembre 2012 Philippa Boyens si disse dispiaciuta di non poter vedere la versione del film di del Toro. Rivel\u00f2 che il film di del Toro avrebbe avuto una sceneggiatura e uno stile molto diverso e che avrebbe ricordato molto una fiaba. Il personaggio di Bilbo per del Toro \"aveva uno sguardo pi\u00f9 innocente verso il mondo, era un giovane che aveva perso il suo spirito per l'avventura e si ritrovava ora pigro e annoiato\".\nL'abbandono di Guillermo del Toro.\nNel 2010 Guillermo del Toro lasci\u00f2 il progetto a causa dei continui ritardi. Il 28 maggio spieg\u00f2 in una conferenza stampa che a causa dei problemi finanziari della MGM il progetto non aveva ancora ricevuto il via libera. Del Toro disse:\nImmediatamente cominciarono a circolare indiscrezioni sul nuovo regista; gli studios avrebbero voluto Jackson, ma circolarono anche i nomi di Neill Blomkamp, Brett Ratner, David Yates e David Dobkin.\nMolti fan reagirono negativamente all'abbandono di del Toro, accusando la MGM di aver ritardato inutilmente il progetto. In molti cercarono di convincere lo studio a vendere i diritti alla Warner Bros. Il 27 luglio del Toro rispose ai fan dicendo che si trattava di film molto complicati sia economicamente sia politicamente e non era la MGM l'unica 'colpevole'.\nIl 25 giugno 2010 Jackson entr\u00f2 in trattative per dirigere i due film. Il 15 ottobre la New Line e la Warner Bros. confermarono che Jackson avrebbe diretto il film e fissarono l'inizio delle riprese per il febbraio 2011.\nDopo l'abbandono di del Toro, Peter Jackson afferm\u00f2 che nessuno dei disegni dell'ex regista sarebbe stato utilizzato nella pellicola: \u00abGuillermo \u00e8 un visionario, ma la sua visione era appunto la sua. Sentivo che per realizzare bene questa trilogia avrei dovuto impossessarmi del materiale, riscrivere e ridisegnare tutto a modo mio. \u00c8 stato un lavoro rapido e furioso, e molto impegnativo.\u00bb\nLa disputa legale in Nuova Zelanda.\nIl 24 settembre 2010 i membri della federazione internazionale degli attori (FIA, International Federation of Actors), che comprende la Canadian Actors' Equity Association, l'Actors' Equity Association e la Screen Actors Guild, invitarono i loro membri a non lavorare a \"Lo Hobbit\", a causa del rifiuto da parte dei produttori dei film di firmare un accordo riguardo ai diritti degli attori neozelandesi, che non fanno ancora parte della federazione. Quest'ultima rifer\u00ec, inoltre, che gli attori che avrebbero partecipato ai film sarebbero stati puniti ed espulsi dalla societ\u00e0. In risposta la Warner Bros. e la New Line Cinema considerarono l'idea di proseguire le riprese del film altrove; Jackson menzion\u00f2 la possibilit\u00e0 di girare in Europa orientale.\nIl 25 ottobre 2010 alcuni manifestanti neozelandesi si radunarono per chiedere alle due case di produzione di rimanere in Nuova Zelanda, specificando che lo spostamento della lavorazione de \"Lo Hobbit\" avrebbe causato un enorme danno economico all'industria locale.\nIl 27 ottobre 2010 il primo ministro neozelandese John Key annunci\u00f2 che i film sarebbero stati girati in Nuova Zelanda, come previsto sin dall'inizio. In cambio il governo della Nuova Zelanda accett\u00f2 di introdurre una legislazione per chiarire la distinzione tra contraenti indipendenti e dipendenti che lavorano nell'industria di produzione cinematografica e di ampliare il suo sostegno finanziario al budget dei film.\nDa due a tre film.\nSin dal 2006 il progetto era stato pianificato in due film, ma durante lo sviluppo cambiarono spesso i contenuti della storia. Nel 2006 la MGM espresse interesse in un secondo film ambientato tra \"Lo Hobbit\" e \"Il Signore degli Anelli\". Jackson concord\u00f2 con lo studio, affermando che uno dei difetti maggiori de \"Lo Hobbit\" \u00e8 la sua brevit\u00e0 rispetto al \"Signore degli Anelli\". Ci sono molte sezioni in cui personaggi come Gandalf non appaiono per molto tempo e poi compaiono all'improvviso, senza che nessuno sappia cos'\u00e8 successo. Jackson inoltre voleva mostrare il viaggio di Gollum a Mordor e la sorveglianza della Contea da parte di Aragorn.\nDopo essere stato assunto nel 2008, del Toro conferm\u00f2 che il secondo film avrebbe mostrato i fatti del primo film da un punto di vista differente, prendendo informazioni dalle \"Appendici\" del \"Signore degli Anelli\". Nel novembre 2008 per\u00f2 si accorse che il libro, seppur breve, era pieno di eventi; decise quindi di abbandonare l'idea di un film ponte tra le due trilogie e si concentr\u00f2 sulla trasposizione di materiale solo da \"Lo Hobbit\".\nDel Toro disse di avere due sequenze in mente con cui dividere i due film, tra cui la sconfitta di Smaug. Secondo lui il secondo film doveva finire collegandosi direttamente alla \"Compagnia dell'Anello\". Nel giugno 2009 del Toro rivel\u00f2 di aver seguito i commenti dei fan riguardo alla scena con cui dividere i due film, e che la storia del secondo film sarebbe dipesa da quanti attori del cast originale sarebbero potuti tornare a interpretare i loro ruoli.\nIl 30 luglio 2012 Jackson rivel\u00f2 di avere intenzione di realizzare un terzo film, rendendo l'adattamento in due parti una trilogia. Jackson disse che per il terzo film avrebbero attinto in gran parte dalle Appendici scritte da Tolkien alla fine del \"Ritorno del re\". Vennero dunque programmate delle riprese aggiuntive per il terzo film, tra cui la battaglia dei Cinque Eserciti. Il secondo film cambi\u00f2 nome in \"La desolazione di Smaug\" (\"The Desolation of Smaug\") e il terzo film fu intitolato \"Andata e ritorno\" (\"There and Back Again\"). Il 24 aprile 2014 il terzo film cambia nome in \"La battaglia delle cinque armate\" (\"The Battle of the Five Armies\"). Sul cambio di titolo Jackson disse che \"Andata e ritorno\" era il titolo giusto per un secondo film che raccontasse l'arrivo di Bilbo a Erebor e il suo ritorno a casa, ma con la divisione in tre film Bilbo arriva a destinazione ne \"La desolazione di Smaug\" e il titolo fu ritenuto inadatto. Shaun Gunner, direttore della The Tolkien Society, support\u00f2 la decisione affermando che \"La battaglia delle cinque armate\" cattura molto meglio lo spirito del film ed esprime in modo pi\u00f9 accurato l'essenza della storia.\nCasting.\nA inizio ottobre 2010 fu annunciato ufficialmente che Martin Freeman avrebbe interpretato Bilbo Baggins. Inizialmente Freeman aveva dovuto rinunciare alla parte per via dei suoi impegni con la serie tv \"Sherlock\", ma la produzione spost\u00f2 le riprese in modo da poterlo avere nel film. Riguardo Freeman Jackson disse:\nPer la parte furono considerati anche Tobey Maguire, James McAvoy e Daniel Radcliffe.\nA fine ottobre altri attori entrarono nel cast, tra cui Richard Armitage (Thorin), Graham McTavish (Dwalin), Aidan Turner (K\u00edli), Mark Hadlow (Dori), John Callen (\u00d3in), Stephen Hunter (Bombur) e Peter Hambleton (Gl\u00f3in). Il casting di McTavish risult\u00f2 complicato poich\u00e9 l'attore doveva lavorare al videogioco \"\", ma la storia del gioco fu modificata in modo da permettere all'attore di andare in Nuova Zelanda a girare il film. Tutti gli attori si rivelarono entusiasti di poter lavorare al film. Hadlow aveva gi\u00e0 lavorato con Jackson in \"Meet the Feebles\" e in King Kong.\nIl 1\u00ba novembre 2010 fu annunciata l'entrata nel cast di James Nesbitt e Adam Brown, rispettivamente Bofur e Ori. Le figlie di Nesbitt inoltre appaiono nel film nel ruolo di Sigrid e Tilda, le figlie di Bard l'Arciere. Il 7 dicembre altri attori entrarono a far parte del film: Cate Blanchett come Galadriel; Sylvester McCoy come Radagast il Bruno; Mikael Persbrandt come Beorn, William Kircher come Bifur, Ken Stott come Balin e Jed Brophy come Nori. La Blanchett fu la prima attrice del \"Signore degli Anelli\" a ritornare per i nuovi film, nonostante il suo personaggio non appaia nel libro di Tolkien. McCoy, noto per aver lavorato nella serie tv \"Doctor Who\", entr\u00f2 in trattative nell'ottobre 2010 e subito lo si colleg\u00f2 a Radagast. Durante la produzione del \"Signore degli Anelli\" McCoy era stato contattato da Jackson per interpretare Bilbo e fino all'ultimo Jackson fu indeciso tra lui e Ian Holm. Jed Brophy aveva gi\u00e0 collaborato con Jackson in diversi film tra cui Splatters - Gli schizzacervelli, Creature del cielo e la trilogia del \"Signore degli Anelli\" in vari ruoli.\nIl 7 gennaio 2011 il sito TheOneRing.net conferm\u00f2 il ritorno di Elijah Wood come Frodo Baggins. Dal momento che Frodo non \u00e8 ancora nato durante gli eventi de Lo Hobbit il suo inserimento nel film indic\u00f2 il fatto che parte della storia sarebbe stata ambientata poco prima gli eventi de \"\"Il Signore degli Anelli\"\", come riportato dal sito:\nIl 10 gennaio 2011 fu annunciato che Ian McKellen e Andy Serkis sarebbero tornati nei panni di Gandalf e Gollum. Inoltre fu rivelato che Serkis avrebbe aiutato Jackson come regista di seconda unit\u00e0. Serkis disse: \"penso di conoscere lo stile di Peter e abbiamo la stessa visione della Terra di Mezzo. Molti membri della troupe sarebbero tornati per \"Lo Hobbit\". Ti fa capire come Peter voglia intorno a s\u00e9 persone che riescano a comprendere al meglio il lavoro e il materiale di partenza\".\nL'11 gennaio 2011 Christopher Lee fu confermato nuovamente nel ruolo di Saruman il Bianco. Lee disse che gli sarebbe piaciuto mostrare come Saruman viene inizialmente corrotto da Sauron, ma che non se la sentiva di volare in Nuova Zelanda alla sua et\u00e0. Lee disse che gli sarebbe piaciuto dare la voce a Smaug, in modo da poter registrare la sua parte in Inghilterra senza bisogno di viaggiare. Tuttavia Jackson decise di girare le scene di Lee ai Pinewood Studios di Londra e l'attore entr\u00f2 nel cast.\nIl 21 marzo 2011 entrarono nel cast Jeffrey Thomas nel ruolo di Thr\u00f3r e Mike Mizrahi in quello di Thr\u00e1in II; il 4 aprile Bret McKenzie fu ingaggiato come Lindir. \nIl 22 aprile 2011 Jackson conferm\u00f2 che Ian Holm avrebbe ripreso il suo ruolo di Bilbo Baggins da anziano. Anche Guillermo del Toro avrebbe voluto coinvolgere l'attore inserendolo come narratore del film.\nCon del Toro alla regia si vocifer\u00f2 che il ruolo di Thranduil sarebbe andato a Doug Jones, ma il 29 aprile 2011 Jackson annunci\u00f2 che il personaggio sarebbe stato interpretato da Lee Pace. Il 30 aprile Dean O'Gorman entr\u00f2 nel cast come F\u00edli. O'Gorman sostitu\u00ec l'attore Rob Kazinsky che era entrato nel progetto nell'ottobre 2010, lasciando poi nell'aprile 2011 per ragioni personali.\nIl ritorno di Hugo Weaving come Elrond fu confermato il 1\u00ba maggio 2011.\nIl 19 maggio Stephen Fry e Ryan Gage furono annunciati rispettivamente nei ruoli del Governatore della Citt\u00e0 del Lago e Alfrid. Gage era stato inizialmente preso per interpretare Drogo Baggins, ma Jackson rimase colpito dalla bravura dell'attore tanto da dargli una parte pi\u00f9 grande.\nJackson annunci\u00f2 su Facebook il 27 maggio che Orlando Bloom sarebbe tornato a interpretare Legolas. Bloom rivel\u00f2 di essere sempre stato in contatto con il regista, il quale gli aveva dato una copia della sceneggiatura, assicurandogli che il suo ritorno sarebbe stato molto probabile.\nIl 19 giugno entrarono nel cast altri attori: Luke Evans nel ruolo di Bard l'Arciere, Evangeline Lilly in quello di Tauriel, Barry Humphries nel ruolo del Grande Goblin e Benedict Cumberbatch in quelli di Smaug e di Sauron. Cumberbatch e Humphries hanno interpretato i loro ruoli attraverso il motion capture. Il casting di Cumberbatch era stato gi\u00e0 rivelato da Martin Freeman (sua co-star in Sherlock) durante i BAFTA Television Awards nel maggio 2011. Inoltre Ian McKellen scrisse di aver visto grazie a Philippa Boyens uno screen test di Cumberbatch e di averlo trovato \"impressionante, vocalmente e fisicamente\".\nBilly Connolly si aggiunse al cast come D\u00e1in II Piediferro il 9 febbraio 2012. Inoltre entrarono nel cast John Bell (Bain), Manu Bennett (Azog), Craig Hall (Galion), Conan Stevens (Bolg), Ben Mitchell (Narzug), John Rawls (Yazneg), Stephen Ure (Fimbul e Grinnah), Kiran Shah (un goblin scriba) e Stephen Colbert in un cameo. Nel secondo film Stevens venne poi sostituito da Lawrence Makoare.\nProduzione.\nDurante la lavorazione dei film Peter Jackson ingaggi\u00f2 il linguista David Salo per ricostruire quel poco di Khuzdul (la lingua dei nani) ricavabile dai racconti di Tolkien, ampliandolo in maniera tale da poterlo usare nei film.\nPer immedesimarsi nei ruoli e replicare le movenze del tipo di razza che dovevano interpretare, gli attori si allenarono duramente insieme a Terry Notary (esperto dei movimenti di tutte le razze della Terra di Mezzo), facendo equitazione, palestra e imparando ad utilizzare delle armi.\nBudget.\nLa trilogia \u00e8 ufficialmente la produzione cinematografica pi\u00f9 costosa della storia. Infatti, ancor prima che uscisse al cinema il terzo capitolo, le spese per la trilogia sono state di di dollari.\nRiprese.\nLe riprese cominciarono il 21 marzo 2011 a Wellington. La produzione cominci\u00f2 a girare ai Wellington Stone Street Studios. La troupe si spost\u00f2 poi nella citt\u00e0 di Matamata e in altre localit\u00e0 intorno alla Nuova Zelanda per girare le riprese in esterni. A Matamata vennero girate le sequenze di Hobbiville.\nNel luglio 2011 la produzione si spost\u00f2 ai Pinewood Studios di Londra per girare le scene con Christopher Lee.\nLe riprese in Nuova Zelanda ripresero poi alla fine di agosto e terminarono a dicembre. Le riprese principali terminarono il 6 luglio 2012, dopo 266 giorni di riprese.\nNel marzo 2013 si sono tenute in Nuova Zelanda delle riprese aggiuntive per il secondo e il terzo film, durate 10 settimane.\nHigh frame rate.\nJackson gir\u00f2 i film in formato 3D con l'uso di cineprese Red Epic. Secondo il diario di produzione sono state utilizzate 48 macchine da presa Epic. Durante la lavorazione \u00e8 stata usata un'attrezzatura, sviluppata dalla societ\u00e0 3ality Technica, composta da due macchine da presa e uno specchio che davano un effetto intraoculare simile a quello dell'occhio umano, imitando la distanza tra gli occhi di un umano.\nNell'aprile 2011 Jackson rivel\u00f2, tramite un post sulla sua pagina Facebook, di stare girando i film a 48 fotogrammi al secondo anzich\u00e9 i tradizionali 24:\nInoltre i film vennero girati a una risoluzione di 5K, che garantisce un'immagine pi\u00f9 dettagliata dei convenzionale 4K. I film sono stati girati in digitale su hard disk da 128 GB montati sulle macchine da prese Red Epic.\nCostumi e trucco.\nUna delle priorit\u00e0 per i costumisti \u00e8 stata quella di ridisegnare il vestito di Gandalf e di renderlo pi\u00f9 fedele al romanzo, cosa che nel \"Signore degli Anelli\" non era stata fatta. La costumista Ann Maskrey ha aggiunto al vestiario dello stregone gli stivali neri e la sciarpa argentata, gi\u00e0 comparsa brevemente ne \"La Compagnia dell'Anello\", legata al carretto di Gandalf a Hobbiville. Ian McKellen ha affermato di aver interagito con la sciarpa durante la recitazione e che, per gioco, l'ha trasformata \u00abin un turbante molto stiloso\u00bb. Il naso di Gandalf \u00e8 stato modificato rispetto alla trilogia per volere di Ian McKellen, che ne voleva uno pi\u00f9 piccolo. Per ricreare il naso gli scultori della WETA hanno deciso di non utilizzare pi\u00f9 la gelatina, che tendeva a sfaldarsi nel caso uno starnutisse, ma hanno preferito utilizzare il silicone.\nCon l'avvento del 3D nei film de \"Lo Hobbit\", molti dei truccatori si sono dovuti adeguare a tale tecnologia e apportare alcuni cambiamenti al trucco. Essi si sono accorti che la resa di questo formato dava alla pelle dei nani un colore giallastro, reagendo quindi in maniera differente rispetto alla normale pelle. Per ovviare a questo problema, hanno deciso di aggiungere al make-up dei nani molte tonalit\u00e0 di rosso e anche del sangue, per rendere possibile un maggiore realismo.\nA differenza degli altri nani, K\u00edli e Thorin (interpretati da Aidan Turner e Richard Armitage) hanno delle barbe naturali.\nPost-produzione.\nColonna sonora.\nLe musiche della trilogia de \"Lo Hobbit\" sono state composte e prodotte da Howard Shore, gi\u00e0 compositore delle musiche de \"Il Signore degli Anelli\". Le registrazioni per il primo film si sono tenute dal 20 agosto 2012 agli Abbey Road Studios; il secondo film \u00e8 stato invece registrate in Nuova Zelanda.\nLe musiche di \"Un viaggio inaspettato\" sono state eseguite dalla London Philharmonic Orchestra, con cui Shore aveva collaborato per le musiche della trilogia di Jackson, mentre per \"La desolazione di Smaug\" Jackson e Shore hanno scelto la New Zealand Symphony Orchestra. Il cantante Neil Finn ha composto e interpretato la canzone \"Song of the Lonely Mountain\" per \"Un viaggio inaspettato\", per \"La desolazione di Smaug\" Ed Sheeran ha eseguito \"I See Fire\" ed infine Billy Boyd ha composto, insieme a Fran Walsh e Philippa Boyens, ed eseguito \"The Last Goodbye\" per \"La battaglia delle cinque armate\".\nAlcuni temi della trilogia de \"Il Signore degli Anelli\" sono stati ripresi e adattati alle nuove atmosfere dei film.\nEffetti speciali e grafica.\nI film sono caratterizzati da un ampio utilizzo di effetti speciali innovativi e di modellini e diorama, sviluppati interamente dalla Weta Digital e dalla Weta Workshop. Nella trilogia de\" Signore degli Anelli\" gli interpreti dei Goblin e degli Orchi indossavano delle protesi facciali. Secondo Jackson, queste protesi, seppur concepite in maniera molto dettagliata, non potevano nascondere n\u00e9 gli occhi e n\u00e9 la bocca dell'attore, motivo per il quale le creature apparivano, per certi versi, molto simili agli uomini. Per \"Lo Hobbit\", invece, Richard Taylor e la Weta Workshop hanno fatto indossare agli interpreti delle creature solo un costume fino alla testa, in maniera tale da poter liberamente modificare il volto in CGI attraverso il motion capture. Ci\u00f2 ha permesso, ad esempio, di distanziare enormemente gli occhi, e far urlare e parlare le creature in maniera differente da un essere umano. Il Grande Goblin \u00e8 stato ricreato completamente tramite motion capture per conferire al personaggio una certa personalit\u00e0 oscillante tra il comico e il tragico grazie all'interpretazione dell'attore Barry Humphries.\nCome accaduto per la trilogia de \"Il Signore degli Anelli\", Gollum \u00e8 stato interpretato da Andy Serkis tramite la motion capture. Soprattutto a causa delle numerose innovazioni in campo tecnologico, la Weta ha dovuto svolgere un lavoro decisamente pi\u00f9 meticoloso sul personaggio rispetto alla precedente trilogia. Ad esempio, quando Gollum cambiava personalit\u00e0 ne \"Il Signore degli Anelli\" si poteva assistere alla dilatazione delle sue pupille, mentre ne \"Lo Hobbit\" la Weta ha arricchito questa transizione con uno spasmo fisico.\nIl personaggio di Azog, originariamente, non avrebbe dovuto avere l'aspetto mostrato nei film. Tuttavia, dopo la decisione di ampliare i film de \"Lo Hobbit\" da due a tre, Peter Jackson decise di dare maggior spazio al personaggio e di stravolgere il suo aspetto per renderlo pi\u00f9 minaccioso e singolare. Per questa ragione, per interpretare Azog, Jackson ha scelto l'attore Manu Bennett, noto per la sua prestanza fisica.\nSmaug \u00e8 interpretato in motion capture da Benedict Cumberbatch. Il drago si ispira alle illustrazioni del libro di Alan Lee, raggiunge ben 150 metri di lunghezza/altezza ed \u00e8 rappresentato come una viverna, con le zampe anteriori e ali unite assieme. L'aspetto del drago \u00e8 stato completato durante la produzione de \"La desolazione di Smaug\"; infatti, in una breve sequenza de \"Un viaggio inaspettato\", il drago appare con un aspetto provvisorio: \u00e8 di colore blu e alcune parti del corpo (come coda e zampe) sono diverse dall'aspetto definitivo.\nDistribuzione.\nIl primo film della trilogia, \"Lo Hobbit - Un viaggio inaspettato\" (\"The Hobbit: An Unexpected Journey\"), \u00e8 uscito nelle sale il 13 dicembre 2012, \"Lo Hobbit - La desolazione di Smaug\" (\"The Hobbit: The Desolation of Smaug\") \u00e8 uscito il 12 dicembre 2013 e \"Lo Hobbit - La battaglia delle cinque armate\" (\"The Hobbit: The Battle of the Five Armies\") \u00e8 uscito il 17 dicembre 2014."}
{"id": "4352758", "revid": "986213", "url": "https://it.wikipedia.org/wiki?curid=4352758", "title": "Claud Hamilton (1843-1925)", "text": "Biografia.\nEra il secondo figlio maschio di James Hamilton, I duca di Abercorn (1811-1885), e di sua moglie, lady Louisa Jane Russell (1812-1905). Studi\u00f2 alla Harrow School.\nSpos\u00f2 Carolina Chandos-Pole (19 Luglio 1857 \u2013 21 Settembre 1911) (una pronipote del V conte di Harrington) il 20 Luglio 1878 ed ebbero due figli.\nCarriera politica.\nHamilton serv\u00ec nell'esercito britannico, prima nelle Grenadier Guards, poi nei Royal Inniskilling Fusiliers, prima di dedicarsi alla vita politica.\nNel 1865 divenne un deputato conservatore per Londonderry fino al 1868 quando fu nominato Lord del Tesoro durante il governo di Benjamin Disraeli. Nel 1869, divenne deputato per Lynn fino al 1880, per Liverpool (1880-1885), per Liverpool West Derby dal 1885 fino a che non si dimise nel 1888 e per South Kensington dal gennaio 1910 al 1918.\nRicopr\u00ec l'incarico di Aiutante di campo della regina Vittoria dal 1887 al 1897 e fu nominato Consigliere privato di Sua Maest\u00e0 nel 1917.\nMatrimonio.\nSpos\u00f2, il 20 luglio 1878, Carolina Chandos-Pole, figlia di Edward Sacheverell Chandos-Pole e di Lady Anna Caroline Stanhope. Ebbero due figli:\nMorte.\nMor\u00ec il 26 gennaio 1925, all'et\u00e0 di 81 anni. Fu seppellito nel Cimitero di Richmond."}
{"id": "4352759", "revid": "1776051", "url": "https://it.wikipedia.org/wiki?curid=4352759", "title": "Roque P\u00e9rez", "text": "Roque P\u00e9rez \u00e8 una citt\u00e0 dell'Argentina, capoluogo dell'omonimo partido nella provincia di Buenos Aires.\nLa citt\u00e0 \u00e8 attraversata dal fiume Salado del Sur."}
{"id": "4352762", "revid": "99637567", "url": "https://it.wikipedia.org/wiki?curid=4352762", "title": "The Americans", "text": ""}
{"id": "4352764", "revid": "6923", "url": "https://it.wikipedia.org/wiki?curid=4352764", "title": "Corso Cavour (Verona)", "text": "Corso Cavour, situato nel centro storico di Verona, ne \u00e8 una delle vie pi\u00f9 importanti e signorili.\nStoria.\nCorso Cavour \u00e8 una via di Verona che si estende da porta Borsari a Castelvecchio con direzione nord-est sud-ovest. Questa \u00e8 una via molto antica con circa 2.000 anni di storia. In epoca romana essa era la parte prospiciente alla citt\u00e0 della Via Postumia, che collegava Genova con Trieste attraverso Verona. Lungo i fianchi della via i romani solevano seppellire i propri defunti, per questo sono stati trovati numerosi reperti di una necropoli. Oggi vi si affacciano numerosi e sontuosi edifici: in particolare Palazzo Bevilacqua e Palazzo Canossa, entrambi progettati da Sanmicheli nel 1530. I vari edifici presentano diversi stili di costruzione, tra l'altro su molti si vede ancora la marcatura delle piene dell\u00b4Adige che inond\u00f2 Verona pi\u00f9 volte nella sua storia, l'ultima alla fine del 1800.\nLa via \u00e8 stata dedicata a Camillo Benso Conte di Cavour dopo l'Unit\u00e0 d'Italia, con il posizionamento di una statua in suo onore, poi spostata nella piazza prospiciente la Stazione di porta Nuova per lasciar spazio alla ricostruzione dell'Arco dei Gavi. La statua \u00e8 stata riposizionata lungo il corso nel 2012, non pi\u00f9 nell'antico sito, ancora occupato dall'arco, bens\u00ec di fronte a Castelvecchio.\nConformazione e viabilit\u00e0.\nLa via, pavimentata a pav\u00e9, \u00e8 una delle pi\u00f9 importanti di Verona, e rappresenta una delle grandi arterie per arrivare nel centro storico, oltre ad essere uno degli snodi principali per le linee degli autobus cittadini e non. La via \u00e8 pertanto aperta al traffico, ma solo in un'unica direzione \u00e8 permesso circolare a tutti i veicoli, l'altra direzione \u00e8 infatti riservati ai soli mezzi pubblici.\nMonumenti ed edifici.\nMonumenti romani.\nPorta Borsari.\nLa Porta Borsari risale al I secolo a.C. e delinea l\u00b4ingresso sud-ovest alla citt\u00e0. Originariamente denominata \u201cPorta Iovia\u201d, data la sua vicinanza al tempio di Giove, ricev\u00e9 il suo nome odierno nel Medioevo.\nI doganieri (o bursarii) vennero qui piazzati con il compito di far pagare le imposte sulle merci portate attraverso la porta. La Porta Borsari era, come anche la Porta Leoni, concepita come una piccola struttura di difesa con torri di osservazione che circondavano un cortile. Oggi \u00e8 possibile vedere soltanto i resti delle torri, volte verso l'esterno della citt\u00e0.\nArco dei Gavi.\nL'Arco dei Gavi venne eretto lungo la via Postumia, non distante del punto in cui a questa si congiungeva la via Gallica, e a soli 150 metri da porta Borsari, quindi a breve distanza dalle mura della citt\u00e0 romana.\nIl luogo in cui venne realizzato lo fece risultare una quinta scenografica, infatti giungendo dalla citt\u00e0 delimitava il principale asse stradale della citt\u00e0, mentre giungendo dalla campagna aveva come sfondo le mura della citt\u00e0 e la scenografia del monumentale colle San Pietro, su cui sorgevano il teatro romano cittadino e un tempio pagano.\nL'Arco venne distrutto dai napoleonici nell'agosto del 1805, ufficialmente per ragioni di viabilit\u00e0. I blocchi che formavano l'Arco finirono depositati, dopo alcune sistemazioni momentanee, sotto gli arcovoli dell'Arena, e vennero riutilizzati solamente nel 1932 per essere ricomposti non pi\u00f9 nella sede originaria, ma in una piazza a breve distanza, di fianco a Castelvecchio. Il luogo in cui sorgeva originariamente l'Arco \u00e8 individuabile grazie ad un rettangolo di marmo visibile sulla carreggiata della strada di fronte al castello.\nPalazzi.\nPalazzo Bevilacqua.\nPalazzo Bevilacqua \u00e8 un antico palazzo di Verona attribuito a Michele Sammicheli. Il palazzo ha ospitato per diversi anni la collezione d'arte del conte Marco Bevilacqua, che comprendeva opere di artisti veronesi, come l'Orbetto, ma anche di nomi internazionali come Tintoretto.\nCeduto dall'ultima duchessa Bevilacqua all'autorit\u00e0 pubblica, \u00e8 ora sede dell'ITCS Lorgna-Pindemonte.\nPalazzo Canossa.\nPalazzo Canossa \u00e8 un celebre palazzo privato veronese, considerato uno dei capolavori architettonici della citt\u00e0. Costruito su commissione della famiglia dei marchesi di Canossa, una delle famiglie pi\u00f9 antiche ed illustri d'Italia su progetto di Michele Sammicheli nel 1527. Di chiaro impianto manierista, non presenta l'entrata direttamente sulla strada, ma leggermente spostata in dentro, sotto un porticato.\nConsiderata la sua importanza e bellezza venne anche utilizzato per ospitare, nel 1822, il celebre congresso di Verona, a cui parteciparono quasi tutti gli Stati d'Europa. Uno dei soffitti del Palazzo era affrescato da Gian Battista Tiepolo, ma \u00e8 andato perduto durante i bombardamenti che colpirono la citt\u00e0 durante la seconda guerra mondiale.\nPalazzo Balladoro n41.\nEretto nel XVIII secolo dalla famiglia Balladoro operante nell'industria della seta.\nIl Salone d\u2019onore \u00e8 affrescato nel 1780 da Pio Piatti e poi restaurato da Carlo Ederle.\nNel primo cortile vi sono tre meridiane.\nPalazzo Muselli.\nVoluto dalla famiglia Muselli (una delle pi\u00f9 ricche della Verona del XVII secolo) come sede di rappresentanza, il palazzo assunse le forme attuali nel 1662, ma fu poi interessato da un'importante modifica ottocentesca secondo il gusto neoclassico. Nel tempo il palazzo \u00e8 stato propriet\u00e0 delle famiglie Marioni, Perez e Pompei, prima di passare all'INPS e infine alla Banca d'Italia che l'ha anche utilizzato per un breve periodo come propria sede veronese fino al trasferimento nell'adiacente Palazzo Portalupi. Fu gravemente danneggiato durante la ritirata tedesca della seconda guerra mondiale, per essere poi restaurato dagli ultimi proprietari di INPS e Banca d'Italia.\nCastelvecchio.\nCastelvecchio, originariamente chiamato Castello di San Martino in Aquaro, \u00e8 un castello di Verona attualmente adibito a ospitare il museo civico, \u00e8 il pi\u00f9 importante monumento militare della signoria Scaligera, dei quali fu anche reggia.\nArchitetture religiose.\nChiesa dei Santi Apostoli.\nLa chiesa dei Santi Apostoli \u00e8 situata nella piazzetta omonima che si affaccia su Corso Cavour, poco lontano da Porta Borsari. Come l'attiguo sacello, dedicato alle Sante Teuteria e Tosca(V secolo), si pu\u00f2 considerare come il pi\u00f9 antico luogo paleocristiano della zona assieme alla vicina chiesa di San Lorenzo.\nChiesa di San Lorenzo Martire.\nSi trova tra corso Cavour e il fiume Adige. Le origini dell'edificio risalgono al IV secolo, ma le chiesa fu completamente distrutta da un violento terremoto che colp\u00ec la citt\u00e0 e venne integralmente ricostruita agli inizi del XII secolo in stile romanico. Fu ampiamente restaurata nel 1877."}
{"id": "4352765", "revid": "1008732", "url": "https://it.wikipedia.org/wiki?curid=4352765", "title": "ISON", "text": ""}
{"id": "4352770", "revid": "1522738", "url": "https://it.wikipedia.org/wiki?curid=4352770", "title": "Duecento al secondo", "text": "Duecento al secondo era un programma televisivo italiano di genere game show condotto da Mario Riva, in onda sul Programma Nazionale alle 21.15 della domenica sera, dal 19 giugno al 18 settembre 1955 per 15 puntate. L'idea originale fu presa dal format statunitense del programma \"Beat the Clock\". \"Duecento al secondo\" fu il primo gioco a premi proposto dalla televisione italiana. Ideato da Garinei e Giovannini, fu trasmesso dal Teatro Lirico di Milano.\nI concorrenti erano sottoposti a varie domande alle quali dovevano rispondere entro un certo numero di secondi, i giocatori che non rispondevano alle domande venivano sottoposti a penitenze, le vittime delle penitenze ricevevano per\u00f2 per la loro prestazione la somma di 200 lire per ogni secondo che trascorrevano davanti alle telecamere.\nIl concorrente poteva ritirarsi in ogni momento e aggiudicarsi la cifra capitalizzata fino ad allora; se invece interveniva \"l'imprevisto\" (affidato al telecronista esterno), il concorrente perdeva la somma accumulata, che veniva devoluta in beneficenza.\nIl programma fu sospeso il 22 settembre 1955 dopo una polemica parlamentare scaturita dalle penitenze messe in atto nel gioco, giudicate troppo severe. A indignare, tra le altre cose, fu il \"vedere un uomo anziano, un padre di famiglia, mettersi carponi e abbaiare, imitando un cane, \u00e8 cosa che non solo non fa ridere ma che suscita un senso di viva indignazione. Indignazione verso coloro che, speculando appunto sul disagio economico di certa gente, comprando la dignit\u00e0 di qualche operaio o di qualche statale per allestire spettacoli che rivelano soltanto la volgarit\u00e0 d'animo dei loro ideatori\"."}
{"id": "4352771", "revid": "767487", "url": "https://it.wikipedia.org/wiki?curid=4352771", "title": "Luigi Mainardi", "text": "Carriera.\nDopo gli esordi in Serie C con il Siena ed una presenza in Serie A nella stagione 1962-1963 con la Sampdoria, passa al Livorno con cui disputa 27 partite e segna sei gol nel campionato di Serie B 1964-1965.\nGioca per un altro anno in Serie C con il prima di passare al Perugia, con cui vince il campionato di Serie C 1966-1967 e disputa altre due stagioni tra i cadetti per un totale di 51 presenze e cinque gol."}
{"id": "4352772", "revid": "767487", "url": "https://it.wikipedia.org/wiki?curid=4352772", "title": "Rocco Panio", "text": "Carriera.\nDopo aver militato nella Juventus, disputando una gara amichevole nella stagione 1959-1960, esordisce in Serie C con la maglia del Casale, passando successivamente a Biellese e Carrarese sempre in Serie C. Debutta in Serie B con il Perugia nella stagione 1967-1968; con gli umbri disputa quattro campionati cadetti per un totale di 133 presenze.\nDifensore roccioso, anche se non dotato di qualit\u00e0 tecniche eccelse, era particolarmente amato dal pubblico perugino del Santa Giuliana proprio per la sua generosit\u00e0. Nel 1971 lascia il Perugia e il calcio italiano per trasferirsi negli Stati Uniti."}
{"id": "4352773", "revid": "1543377", "url": "https://it.wikipedia.org/wiki?curid=4352773", "title": "Apia International Sydney 2013 - Singolare femminile", "text": "Il singolare femminile dell'Apia International Sydney 2013 \u00e8 stato un torneo di tennis facente parte del WTA Tour 2013.\nLa detentrice del titolo era Viktoryja Azaranka che ha deciso di non partecipare, complice un problema al piede.\nIn finale Agnieszka Radwa\u0144ska ha sconfitto Dominika Cibulkov\u00e1 con un doppio 6-0.\nTeste di serie.\nLe prime 2 teste di serie hanno ricevuto un bye per il 2\u00ba turno."}
{"id": "4352779", "revid": "478133", "url": "https://it.wikipedia.org/wiki?curid=4352779", "title": "Amico \u00e8", "text": ""}
{"id": "4352780", "revid": "287204", "url": "https://it.wikipedia.org/wiki?curid=4352780", "title": "Volta ao Algarve 2010", "text": "La Volta ao Algarve 2010, trentaseiesima edizione della corsa, valida come prova del circuito UCI Europe Tour 2010 categoria 2.1, si svolse in 5 tappe dal 17 al 21 febbraio 2010 su un percorso di 724,9\u00a0km complessivi, con partenza dallo Stadio di Algarve e arrivo a Portim\u00e3o. Fu vinta dallo spagnolo Alberto Contador dell'Astana, che si impose in 19 ore 57 minuti e 48 secondi, alla media di 36,31\u00a0km/h.\nA Portim\u00e3o 138 ciclisti portarono a termine la corsa."}
{"id": "4352782", "revid": "228587", "url": "https://it.wikipedia.org/wiki?curid=4352782", "title": "Feeling So Real", "text": "Feeling So Real \u00e8 una canzone del musicista statunitense di musica elettronica Moby, pubblicato nel 1994 come secondo singolo estratto dal quarto album in studio \"Everything Is Wrong\".\nIl brano ha raggiunto la posizione numero 30 nella Official Singles Chart e la numero 9 delle classifiche dance di \"Billboard\".\n\"Feeling So Real\" ha un'introduzione chiaramente hip-hop, in cui fanno da protagonisti la drum-machine e il rapper Kochie Banton che ripete le frasi \"\"sound system rocking\" e \"set it up DJ\" (che verranno ritrovate anche nel brano che succede questo nell'album, a sua volta poi pubblicato come singolo, \"Everytime You Touch Me\"). Quest'ultima d\u00e0 avvio al brano vero e proprio, potente e solare, cantato da Rozz Morehead.\n\u00c8 stato girato un video promozionale, in cui si vede Moby che esegue il singolo in un piccolo rave party situato in un vicolo cittadino. Le scene sono a volte alternate con quelle in cui si inquadra il primo piano di una ragazza che canta la canzone. Questa non \u00e8 per\u00f2 Morehead, ma una semplice attrice.\nIl b-side di \"Feeling\" consiste in una cover di un classico dei Joy Division, \"New Dawn Fades\", che \u00e8 stata successivamente inclusa nell'album-tributo della band. Moby stesso avrebbe poi suonato insieme al nuovo progetto del fondatore del gruppo, i New Order.\nNella versione CD del singolo, oltre a tutti i suoi remix, si trova anche una versione di \"Everytime Tou Touch Me\" con gli strumenti che lo eseguono in parti separate (in una parte vi \u00e8 solo la voce, in un'altra solo gli archi, un'altra ancora solo la batteria, ecc). Per questo motivo la Mute e l'Elektra hanno indetto un concorso in cui si doveva utilizzare le parti per creare un remix \"in qualsiasi stile che si desiderava\"\" e spedirlo in versione Digital Audio Tape (DAT) entro il 18 novembre 1994. I remix vincitori sono stati inclusi sul singolo pi\u00f9 tardi.\nTracce.\nTutto il materiale composto, eseguito e prodotto da Richard Melville Hall."}
{"id": "4352783", "revid": "1442080", "url": "https://it.wikipedia.org/wiki?curid=4352783", "title": "Messina Challenger 1990 - Doppio", "text": "Il doppio del torneo di tennis Messina Challenger 1990, facente parte dell'ATP Challenger Series, ha avuto come vincitori Il tabellone di doppio del Messina Challenger 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stato vinto da Germ\u00e1n L\u00f3pez Montoya e Francisco Roig. In finale hanno sconfitto la coppia formata da Pablo Arraya e Carlos Costa con il punteggio di 6-3, 6-2."}
{"id": "4352784", "revid": "1543377", "url": "https://it.wikipedia.org/wiki?curid=4352784", "title": "Apia International Sydney 2013 - Doppio femminile", "text": "Il doppio femminile dell'Apia International Sydney 2013 \u00e8 stato un torneo di tennis facente parte del WTA Tour 2013.\nLe detentrici del titolo sono Kv\u011bta Peschke e Katarina Srebotnik, ma hanno deciso di non partecipare insieme; la prima far\u00e0 coppia con Anna-Lena Gr\u00f6nefeld mentre la seconda con Nadia Petrova. La prima di queste coppie \u00e8 stata battuta da Sara Errani e Roberta Vinci.In finale Petrova e Srebotnik hanno sconfitto Errani e Vinci per 6-3, 6-4."}
{"id": "4352785", "revid": "124123", "url": "https://it.wikipedia.org/wiki?curid=4352785", "title": "Nati nel 2004", "text": ""}
{"id": "4352786", "revid": "709406", "url": "https://it.wikipedia.org/wiki?curid=4352786", "title": "Holter dinamico", "text": ""}
{"id": "4352792", "revid": "300067", "url": "https://it.wikipedia.org/wiki?curid=4352792", "title": "Dimitrios Papanikolaou", "text": ""}
{"id": "4352793", "revid": "124123", "url": "https://it.wikipedia.org/wiki?curid=4352793", "title": "Morti nel 167 a.C.", "text": ""}
{"id": "4352794", "revid": "247222", "url": "https://it.wikipedia.org/wiki?curid=4352794", "title": "Segnaletica stradale nella Citt\u00e0 del Vaticano", "text": ""}
{"id": "4352798", "revid": "125050976", "url": "https://it.wikipedia.org/wiki?curid=4352798", "title": "Episodi di Shameless (serie televisiva 2011) (terza stagione)", "text": "La terza stagione della serie televisiva Shameless \u00e8 stata trasmessa in prima visione assoluta negli Stati Uniti dal canale via cavo Showtime dal 13 gennaio al 7 aprile 2013.\nIn Italia viene trasmessa su Joi, canale pay della piattaforma Mediaset Premium, dal 1\u00ba aprile al 17 giugno 2013; in chiaro \u00e8 stata trasmessa da La5 dal 10 novembre 2013 al 26 gennaio 2014.\nLa lunga strada verso casa.\nTrama.\nLa terza stagione inizia con Jimmy/Steve che vive e prepara colazioni per tutti in casa Gallagher. Frank sparito da 137 giorni, si ritrova misteriosamente in Messico, e per ritornare negli Stati Uniti, deve inventarsi qualcosa. intanto Debbie \u00e8 triste per Frank.\nLip e Ian rubano un laser tecnologicamente avanzato, per montarlo su un modulo marziano in miniatura, che useranno in un torneo di macchine radiocomandate. Per il furto, Lip viene arrestato e poi rilasciato su cauzione.\nSheila e Jody da quando hanno deciso di adottare Hymie il figlio di Karen, affetto dalla sindrome di down, si trovano ad affrontare una nuova realt\u00e0.\nVeronica e Kevin vogliono guadagnare in rete, con rapporti sessuali sadomaso ripresi da una telecamera.\nNando, padre di Estefania, \u00e8 un narcotrafficante tenuto d'occhio dalla Dea, che, preoccupato per la figlia, viene a scoprire che se la spassa con Marco e lo uccide. Nando chiede a Jimmy, se \u00e8 un uomo, di onorare i propri impegni di marito con Estefania, (solo per proteggerla dai federali per l'immigrazione), pertanto ordina a Beto di vegliare su di lui.\nLa relazione fra Ian e Lloyd \"Ned\" Lishman (il padre di Jimmy) continua. Fiona perde il lavoro come addetta alla raccolta di rifiuti tossici, e cerca di sfondare nel mondo dell'imprenditoria, prendendo in gestione un club notturno in qualit\u00e0 di manager. Ma ci\u00f2 coster\u00e0 1000 dollari di deposito che Fiona \"sfiler\u00e0\" dalla cassa di casa. Soldi che dovranno servire a pagare la tassa sulla propriet\u00e0.\nIl sogno americano.\nTrama.\nFrank cerca di riprendersi il suo letto per poter dormire, con l'aiuto amorevole di Debbie. Per\u00f2 gli occupanti di casa Gallagher, non sono d'accordo. Frank non \u00e8 riconoscente con Debbie, anche se \u00e8 stata l'unica in famiglia ad essere contenta per il suo ritorno. Si dovr\u00e0 per\u00f2 ricredere quando Frank, per cialtroneria, distrugger\u00e0 la sua ricerca sulla guerra civile. Frank verr\u00e0 sbattuto fuori di casa e per vendetta telefoner\u00e0 ai servizi sociali, denunciando tutta la famiglia Gallagher per negligenza, e cos\u00ec, per poter avere un tetto sulla testa, andr\u00e0 a casa di Sheila con la scusa di fare da balia al piccolo Hymie. Mickey intanto \u00e8 uscito dal carcere per sovraffollamento. Fiona deve fare affari con la famiglia Roselli per avere una buona fornitura di liquori per la serata al club. Ma a party finito, malgrado sia andato bene, si accorger\u00e0 che le spese superano l'incasso. Lip \u00e8 arrabbiato con Fiona per aver messo mani alla cassa senza consultare la famiglia, e non crede che Fiona riuscir\u00e0 a guadagnare i soldi per la tassa sulla propriet\u00e0, ma pensa di farlo lui, inventandosi qualcosa. Beto continua a controllare gli spostamenti di Jimmy. A casa di Kevin e Veronica, si presenta una bionda con un ragazzo: dice di essere la moglie di Kevin.\nUna crudele menzogna.\nTrama.\nHymie ha il suo primo appuntamento con il pediatra, ma Sheila \u00e8 troppo stanca, visto che passa le notti insonne dovute agli strilli del piccolo che non le d\u00e0 pace. Cos\u00ec Frank si offre \"volontario\" per portarcelo. Veronica deve vedersela con Cheryl, la moglie di Kevin, la quale ammette che Kyle potrebbe essere suo figlio. Si scopre poi che si \u00e8 inventata tutto e viene cacciata dopo una violenta lite da V, che \u00e8 riuscita a farle firmare i documenti per il divorzio. Debbie si sta innamorando di Kyle. Mentre Fiona \u00e8 al supermercato con Debbie e Liam, alla cassa una dipendente d\u00e0 di matto e si licenzia. A Fiona balena subito l'idea di un nuovo lavoro. Ma al direttore del negozio servono dipendenti che si prestano anche per dei \"servizi speciali\". A Fiona non piace questa proposta e ne parla con Veronica che registrer\u00e0 un video compromettente, dove il protagonista \u00e8 il direttore del supermercato che vistosi scoperto, ceder\u00e0 alle condizioni di Fiona. Frank porta Hymie all'Alibi e fa un buco sul braccio di Hymie con una puntina sommariamente sterilizzata con alcol, che simulerebbe il vaccino. Guardando la tv, scopre che esiste una fondazione che elargisce denaro ai bambini con problemi. Pensa di sfruttare la malattia di Hymie, ma si tratta solo di bambini in fase terminale, cos\u00ec fa passare Carl per malato di cancro all'ultimo stadio, e invece del denaro, riesce a \"strappare\" un posto ad un campeggio estivo. Tramite internet, Lip scopre che il quartiere \u00e8 pieno di pedofili. I ragazzi Gallagher con l'aiuto dei Milkovich, armati di mazza e coltelli, si mettono alla ricerca per dar loro una lezione. Cos\u00ec, invece di scovare un pedofilo, bussano alla porta di una certa Blake Collins, che risulta essere una bionda ex insegnante accusata di aver avuto un rapporto sessuale con un suo alunno. Lip successivamente per provare che la donna \u00e8 davvero una pedofila, va a casa sua fingendosi un quindicenne per offrirsi di tagliare le siepi, e alla fine i due finiscono per avere un rapporto sessuale. Quando Mandy lo scopre, va a casa di Blake e la costringe a trasferirsi con la minaccia di una tomba scavata nel giardino dai suoi fratelli, che si fanno poi pagare per sotterrare un cadavere. Lloyd si presenta al negozio gestito da Ian, dove incontra Mickey. Ian rivela a quest'ultimo che ha rapporti sessuali con Lloyd, arrabbiato perch\u00e9 Mickey ha avuto un rapporto sessuale con una ragazza. Mickey successivamente segue Ian e Lloyd e, quando questi lo invita al suo appartamento per una threesome definendolo \"il ragazzo di Ian\", Mickey lo picchia ripetutamente per poi scappare con Ian. Steve nel frattempo simula un matrimonio con Estefania per l'INS e alla fine Estefania ha un rapporto non consenziente con Steve in macchina, sotto la sorveglianza di Beto. Tornato a casa, si sente rivelare da Fiona che si fida di lui, cosa che ritiene pi\u00f9 grande dell'amore.\nL'ultimo campeggio.\nTrama.\nLip deve accompagnare Mandy nella citt\u00e0 vicina per \"recuperare\" la sua sorellastra Molly, per non farla finire in affidamento con i servizi sociali, visto che la madre \u00e8 appena morta per overdose di metanfetamina. Carl, preoccupato per la sua condizione di salute, si sta preparando per andare al campeggio. Sheila oramai \u00e8 stanca di avere un rapporto sessuale con Jody sempre alla stessa maniera, vorrebbe riprendere in mano la situazione con il bondage ma Jody non ne vuole sapere. Cos\u00ec cerca di fare pressione su Frank (oramai \"risistemato\" a casa sua), perch\u00e9 possa convincere Jody a fare i \"giochini\" con lei. Fiona deve affrontare le colleghe di lavoro che si sacrificano nella \"pausa Bobby\", per non perdere il posto, e organizza un party di lavoro per farle desistere dal continuare di essere usate per i piaceri sessuali del loro capo. Ma per Fiona \u00e8 una vera sorpresa sapere che il sesso orale, dopo tutto, non dispiace alle colleghe. Carl \u00e8 insoddisfatto del campeggio, perch\u00e9 non trova tutti i divertimenti che gli erano stati promessi. Cos\u00ec fa di tutto perch\u00e9 il suo amico soddisfi un ultimo desiderio, ovvero il piacere di vedere un paio di tette prima di morire. Debbie \u00e8 sempre alle prese con un record da battere, quello del massimo tempo in apnea. Jimmy riceve una telefonata dal padre, che lo invita a bere un drink, mentre sta per essere cacciato di casa dalla moglie. Debbie ospita Molly in camera sua per la notte, ma \u00e8 sorpresa, quando scopre che la nuova amichetta \u00e8 transgender. La serata non \u00e8 ancora finita e, in casa Gallagher, si presenta Jimmy con suo padre ubriaco, appena ritornati dall'Alibi. Lloyd riconosce Ian e appena tutti sono a dormire, avvolto dai fumi dell'alcool, va a trovarlo nella sua stanza, ma si infila nel letto di Lip, palpandolo. Jimmy si rende subito conto degli orientamenti sessuali del padre.\nI peccati della mia badante.\nTrama.\nGli operai del Comune devono scavare nel giardino di casa Gallagher per dei lavori alle fognature. Fiona \u00e8 preoccupata che venga ritrovato il cadavere della zia Ginger, e cos\u00ec allerta Frank. Jimmy non riesce a convincersi che il padre \u00e8 gay. Veronica vuole assolutamente avere un figlio da Kevin, che ce la mette tutta, ma senza speranza, visto che \u00e8 quasi certo Veronica non ne pu\u00f2 avere. Quindi chiede aiuto alla madre, che tenta di \"auto-inseminarsi\" con lo sperma di Kevin. Il padre di Jimmy, dopo essere stato sbattuto fuori di casa dalla moglie, vuole riprendersi quello che gli appartiene. Cos\u00ec chiede aiuto a Ian che insieme a Mickey affrontano un raid spericolato in casa Lishman. La \"sorellastra\" di Mandy (Molly) si scopre essere un maschio con tanto di pene. Sheila ha una nuova \"paziente\" portata da padre Pete, una suora in fase terminale, in carrozzella, che ha fatto voto di silenzio. Sheila, convinta di potersi sfogare liberamente con la suora, confida ad essa le sue perversioni. Ma la suora, anche se chiusa nel suo mutismo, attraverso il suo blog porta a conoscenza le manie di Sheila. Jimmy, distrutto dal pensiero del padre \"diverso\", pensa di non essere capito da Fiona e se ne va da Estefania. Fiona, stanca di scavare, finalmente viene ricompensata con il ritrovamento di alcune ossa umane. Ma non fa in tempo a gioire di ci\u00f2, che viene allarmata da urla provenienti da casa sua. In casa Gallagher, succede di tutto: Mickey, impallinato nel di-dietro mentre scappa da casa Lishman, si ritrova disteso sul tavolo della cucina pronto per essere operato da Lloyd, mentre dei bambini posteggiati davanti alla tv e piangenti, in una casa tutta in disordine, assistono indifesi e una Debbie euforica per aver quasi affogato in piscina una sua coetanea che si prendeva gioco di lei. Tutto sotto lo sguardo allibito e terrorizzato di un'assistente sociale del Servizio Protezione Minori. In pi\u00f9 Mickey decide di baciare Ian per non farsi vedere inferiore al padre di Jimmy dato che Ian aveva detto a Mickey che lui, a differenza sua non aveva paura di baciarlo.\nReazione a catena.\nTrama.\nGli assistenti sociali stanno portando via tutti i minori di casa Gallagher. Fiona si chiede chi pu\u00f2 essere stato a denunciarli. Frank, intanto, prepara tutta la sua roba in un sacco e, preoccupato per il ritrovamento della zia Ginger, vuole darsela a gambe. Jimmy \u00e8 ritornato da Fiona, cos\u00ec riprende ad occuparsi delle faccende di casa, mentre Fiona si affretta per andare al lavoro. Il manager del supermercato, Bobby, richiama Fiona perch\u00e9 \u00e8 in ritardo mentre lei vorrebbe delle ore di permesso, per andare ai servizi sociali e chiedere dove sono stati portati i fratelli. Ma Bobby pronto a rivendicarsi, le propone qualcosa di disgustoso. Fiona non accetta e se ne va infuriata, mollando anche il lavoro. Intanto Ian e Lip vengono affidati ad una casa famiglia di livello 14. Debbie viene data in affido ad una matura signora di colore, \"mamma Kamala\", che sembra interessata pi\u00f9 ai soldi che ai bambini. Carl e Liam trovano la loro sistemazione a casa di una coppia gay, Cassius e Lanier, che hanno fatto esplicita richiesta per un bambino di colore. Fiona chiede aiuto a Veronica, proponendogli di adottare, anche provvisoriamente, i suoi fratelli. Veronica in seguito fa sapere che non pu\u00f2, visto che \u00e8 andata male con Ethel in affidamento. Fiona e Jimmy vanno all'Alibi bar per incontrare Frank, che a sua volta viene a sapere del ritrovamento di Ginger. Fiona \u00e8 determinata a coinvolgere il padre per potersi riprendere i suoi fratelli. Frank accetta, ma con la condizione di rimettere piede in casa. Ian, durante il giorno, ha la possibilit\u00e0 di ritornare al lavoro in negozio, mentre Lip deve lavorare per scontare con i servizi sociali. Consigliato dalla sua avvocatessa, Frank, per riavere i figli, deve coinvolgere anche Monica, che al momento non si sa dove sia. Mandy fa sapere a Lip che Molly \u00e8 ritornata con la madre, che misteriosamente non \u00e8 morta. Kevin e Veronica devono trovare un rimedio, per far s\u00ec che Carol rimanga incinta, dopo una serie di inutili tentativi. Cos\u00ec, propone alla madre e a Kevin di farlo in modo \"tradizionale\" e soprattutto mentre Carol \u00e8 in fase di ovulazione. Intanto Frank, per riottenere la custodia dei figli, deve chiedere a Sheila se vuole prendere il posto di Monica, visto che \u00e8 sparita dalla circolazione. Durante un rapporto sessuale Ian e Mickey vengono colti di sorpresa dal padre Terry che, infuriato con il figlio, lo obbliga ad avere un rapporto sessuale con una donna, pur di farlo \"ritornare\" etero. Fiona \u00e8 ritornata ai servizi sociali, dove i documenti per la custodia dei suoi fratelli sono tutti pronti. Bisogna solo aspettare la sentenza e, con grande sorpresa, viene a sapere che l'autore della telefonata anonima ai servizi sociali, \u00e8 partita proprio dal padre: Frank.\nSi torna a casa.\nTrama.\nMamma Kamala continua a sfruttare i piccoli a lei affidati, costringendoli a produrre collanine e braccialetti in cambio di cibo sotto uno scantinato, dove anche Debbie dovr\u00e0 contribuire. A casa di Sheila si presenta un ragazzo asiatico con sua madre: dice di essere il padre del piccolo e lo rivuole indietro. La signora Wuong riesce a convincere Sheila a dar loro il piccolo Hymie visto che Timmy \u00e8 il padre biologico. Fiona chiede ad un avvocato di sostenerla legalmente per riavere la custodia dei fratelli, ma ci\u00f2 comporta procurarsi dei documenti legali. Pertanto, per produrre il certificato per ottenere la rinuncia dei genitori, deve falsificare la firma della madre, ma sar\u00e0 difficile avere anche quella del padre. Intanto Ian e Lip produrranno un falso testamento per avere la casa e, per produrre un certificato di morte della zia Ginger, a Veronica tocca procurare un cadavere. A Jimmy arrivano delle strane telefonate di sua \"madre\", ma in effetti \u00e8 un escamotage che usa per non far sapere che va da Estefania, la quale \u00e8 controllata dell'emigrazione che ha dei sospetti e quindi spetta a Jimmy essere sempre presente. Debbie, stanca dei soprusi di \"mamma Kamala\", scappa dalla casa affidataria mentre tutti dormono, ma non prima di aver incollato le palpebre della megera. Per il bene del piccolo Hymie, Sheila vuole che la sua casa sia un ambiente sano, per questo chiede aiuto a Frank e a Tommy l'ubriacone per obbligare Jody a dire basta con le pratiche sessuali e per farlo uscire dalla sua dipendenza. In cambio Sheila permetter\u00e0 a Frank di restare a casa sua. Successivamente Karen ritorna a casa da sua madre, chiedendole scusa per quello che ha fatto. Lip si reca all'ufficio per registrare il testamento, ma viene a sapere che da poco ne \u00e8 stato gi\u00e0 registrato un altro sempre a nome di Ginger Gallagher, presentato dal cugino Patrick Gallagher, al quale ha lasciato la casa. Al giorno dell'udienza per la custodia ci sono tutti i Gallagher, compreso Frank, il quale vuole dimostrare davanti al giudice di essere un padre amoroso verso i figli. Ma la testimonianza di Fiona verso un padre snaturato, irresponsabile, alcolizzato e drogato \u00e8 stata commovente e toccante. A fine udienza, il giudice delibera: a Frank i diritti genitoriali e a Fiona la custodia dei fratelli. L'epilogo della puntata non smentisce mai la carica di Frank, che fa del bicchiere mezzo vuoto, un bicchiere sempre pieno.\nQuando c'\u00e8 la volont\u00e0.\nTrama.\nIl cugino Patrick, a un angolo di strada, commemora la defunta zia Ginger, con in mano le sue ceneri. Intanto i Gallagher cercano di capire come riavere la propria casa. Carol va a casa di Kev e Veronica, tutta \"in tiro\" e con un'ovulazione in corso, pronta per essere \"sottoposta ad una nuova terapia\". Intanto, in casa Gallagher, tutti i fratelli si sono riuniti in \"consiglio di guerra\", per organizzare un piano che possa controbattere la manifestata delusione. Cos\u00ec, a votazione conclusa, Lip si \"vestir\u00e0\" nei panni di avvocato consultando internet, per sfuggire al falso testamento di Patrick. Karen, oramai ristabilitasi a casa sua, non perde l'occasione per rivedere Lip e chiede a Ian di aiutarla. Sheila vuole far riavvicinare Hymie alla madre, ma Karen non \u00e8 altrettanto convinta. Frank, tranquillo e convinto di aver trovato sistemazione in casa di Sheila, si deve ben presto ricredere, perch\u00e9 quanto prima verr\u00e0 sbattuto fuori di casa. Patrick intanto si presenta dai Gallagher, per dir loro di andarsene di casa. Come ordinato dal giudice, Frank partecipa alle riunioni degli alcolisti anonimi, dove conosce Christopher; costui chiede a Frank di essere il suo sponsor, offrendogli anche un alloggio. Per i fratelli Gallagher i tempi si fanno sempre pi\u00f9 stretti. Devono consegnare la casa al cugino Patrick e cos\u00ec optano per l'opzione tre, ovvero spaventare l'odiato nemico, coinvolgendo i Milkovich armati di mazze e pistole. Purtroppo il piano fallisce. Veronica, malgrado voglia con tutta se stessa avere un figlio dalla madre, \u00e8 preoccupata perch\u00e9 la stessa, ad ogni incontro con Kevin, si comporta come se andasse da un amante e non come se fosse una procedura medica, cos\u00ec come vorrebbe la figlia. Jimmy, adesso lavora presso una caffetteria, ma le cose non vanno bene. Qui rivede Andy, un suo vecchio compagno di universit\u00e0, che tuttora fa il medico al County General e, in memoria dei tempi passati, gli propone una rimpatriata tra vecchi amici. Patrick, mentre continua a lavorare a casa Gallagher per delle ristrutturazioni, ha un attacco di vomito, sotto lo sguardo \"maligno\" del piccolo Carl che lo vuole uccidere con del veleno per topi. Karen incontra \"casualmente\" Mandy e le racconta dell'incontro con Lip. Mandy \u00e8 gelosa perch\u00e9 Lip si \u00e8 incontrato con Karen, ma Lip non sopporta queste scenate. Sheila viene a sapere dalla signora Wuong che \u00e8 stata Karen a voler che Hymie andasse a vivere con loro. Il giorno dell'udienza, Fiona e gli altri pensano che Patrick non si presenter\u00e0 ma, con grande sorpresa, il cugino Patrick \u00e8 ancora vivo e i Gallagher perdono la causa e la casa. Quando per\u00f2 Patrick si presenta con la polizia ed un avviso di sfratto, Debbie lo accusa di averla molestata; cos\u00ec i Gallagher non perdono la casa.\nI diritti di un cittadino.\nTrama.\nFiona trova un impiego a termine in un ufficio, per sostituire una certa Maria. L'ambiente \u00e8 tranquillo e familiare, anche se all'inizio non tutto filer\u00e0 liscio, a causa di una chiamata personale a Debbie e di una visita al sito sulla circoncisione suggerita da Veronica, ma alla fine Fiona ricever\u00e0 i complimenti del capo per aver compiuto bene il suo lavoro. Frank oramai vive da Chris a tempo pieno e questo, secondo lui, rende loro una famiglia, e vuole rivendicare cos\u00ec i diritti di una coppia di fatto (\u00e8 ovvio che Frank fa tutto questo per ottenere una copertura assicurativa). La burocrazia per\u00f2 non la pensa allo stesso modo, quindi Frank si scontrer\u00e0 con le istituzioni parlando anche davanti ad una telecamera dichiarando le sue tendenze omosessuali. Chris infuriato, corre a casa tutto trafelato, rimproverando Frank per aver detto a tutti che loro sono due gay, mettendolo cos\u00ec in ridicolo di fronte agli amici e alla madre. Mandy, sempre gelosa di Karen, comunica a Lip di aver fatto al posto suo domande per il college, ma Lip non \u00e8 d'accordo. Debbie porta Liam da Sheila, ma la trova triste e in pianto. Cos\u00ec, invece di andare a scuola, preferisce stare da lei per consolarla e per farle compagnia. Ian viene a sapere da Mandy che Mickey adesso vive con una donna che dovr\u00e0 sposare tra un paio di settimane, visto che l'ha messa incinta. Cos\u00ec va a parlare con Mickey che, irritato per quella visita, prende a pugni Ian. Un certo Scott Walker, rappresentante del Mit, va a trovare Lip a casa sua e, malgrado lui sia contrariato ad andare al college, si fa convincere per fare un test: raccontare in 250 parole la sfida pi\u00f9 importante della sua vita. Jimmy sta passando un brutto periodo. Oltre al lavoro nella caffetteria che lo stressa, si vede riprendere l'auto che lui ha rubato al suo proprietario e viene a sua volta derubato mentre preleva dal bancomat. Lip affronta Karen, per dirle che non devono pi\u00f9 vedersi, visto che lui ora sta con Mandy. Pi\u00f9 tardi riceve un messaggio da Lip che le dice di raggiungerlo al parco, ma mentre attraversa la strada, un'auto a fari spenti la travolge, lasciandola sull'asfalto. L'auto che l'ha investita era guidata da Mandy Milkovich. Frank viene sbattuto fuori anche dalla casa di Chris, costretto dalla madre. Ma la sua \"buona stella\" continua ad assisterlo. Un certo Abraham Paige lo vuole nel suo Movimento per i Diritti dei Gay.\nLa partita di softball.\nTrama.\nFrank si sente oramai parte integrante del Movimento per i Diritti dei Gay. Parla alle assemblee, diverte con termini piccanti, fa aprire i portafogli dei convenuti a delle offerte generose, per le casse del movimento e per la gioia di Abraham Paige. Tutto ci\u00f2 rende Frank molto felice, data anche l'agiata vita a cui va incontro. Mandy non sopporta il continuo interessamento per Karen da parte di Lip che, preoccupato, va a trovarla in ospedale. Intanto per Fiona si protrae il suo impiego a tempo, in ufficio. Qui le viene chiesto di partecipare ad una partita di softball. Jimmy dice a Beto che vuole andare in Michigan per continuare a studiare medicina, ma Beto gli comunica che sar\u00e0 difficile far trasferire anche Estefania. All'Alibi bar Frank conosce un certo Alistair Huddleston che lavora per il progetto \"Ritorno in Paradiso\", che si occupa di terapia di riconversione, facendo tornare gli omosessuali a una vita eterosessuale. Huddleston offre a Frank un lavoro ben remunerato, con l'impegno di sottoporsi ad una terapia. Il trattamento per Frank ha inizio: deve andare a letto con Scotty, una lesbica. In ospedale, Jody e Sheila sperano che Karen, operata alla testa, si svegli quanto prima dal coma. Sheila racconta a Lip del messaggio che lui le aveva inviato prima dell'incidente. A Lip cominciano a venire dei sospetti, non avendo mai lui inviato quel messaggio. Abraham trova Frank in un bar, lo rimprovera per non averlo richiamato e gli fa cambiare albergo. Veronica fa fare il test alla madre che risulta positivo. Jimmy dice a Fiona che per studiare medicina dovr\u00e0 andare in Michigan. Fiona \u00e8 contrariata, ma alla fine accetta a malincuore. In albergo, Frank ha un altro incontro con Scotty. Un cameriere vede tutto. Jody, rimasto solo in ospedale, distrattamente comincia ad accarezzare i piedi di Karen, poi la caviglia e vede che le dita della sua mano lentamente si muovono. Continua fino a baciarla sull'inguine e, mentre il monitor inizia a pulsare sempre pi\u00f9 veloce, Karen ha un sussulto e si sveglia. Abraham, avvertito da Jesus, scopre Frank mentre ha un rapporto con Scotty. Con la sua abile e manipolatrice parlantina, Frank cerca di convincere Abraham di essere omosessuale. Ma di tutta risposta, Abraham vuole che glielo dimostri, chiamando a s\u00e9 due giovani gay denudati.\nServizio in camera.\nTrama.\nIan non riesce a non pensare al matrimonio di Mickey con Svetlana. Frank, dopo aver vissuto un breve lasso di vita regolare, dopo una discussione sul treno con un barbone, incontra Carl mentre va scuola e gli confessa che non ha un posto dove dormire. Carl gli concede un posto nel furgone. Fiona comunica alla famiglia che Mike, il suo capo, ha invitato tutti in campeggio nel weekend, e inoltre, che Jimmy, dovendo riprendere a studiare medicina, andr\u00e0 a stare nel Michigan. Karen \u00e8 tornata a casa dall'ospedale. Lip nota subito la sua espressione vaga e infantile. Fiona oramai non sta nella pelle, per il trasferimento nel Michigan, con tutta la famiglia. Ha gi\u00e0 preso contatti per delle case a buon prezzo, ma sembra che Jimmy non voglia portarli con s\u00e9, visto che ha gi\u00e0 stipulato un contratto per un monolocale. Fiona si scontra con Jimmy fuori dalla caffetteria e se ne va infuriata, dopo che lui si \u00e8 lamentato della maniera in cui \u00e8 stato trattato e aver definito la casa una topaia. Carl, assorbito dai racconti del padre, delle sue malefatte e sempre senza soldi, rivela a Frank che la casa di Cassius e Lanier (gli affidatari gay) \u00e8 piena di roba da rubare. Cos\u00ec decidono di fargli \"visita\", prendendo tutto ci\u00f2 che possono trasportare. Ian infuriato con Mickey, lo va a trovare al suo matrimonio per convincerlo a ripensarci. Mickey gli fa capire che dopo sposato potranno continuare a vedersi. Nando dice a Jimmy che a casa della figlia \u00e8 andata l'immigrazione e intendono rimpatriarla. La fiducia del boss della droga \u00e8 venuta meno dei confronti di Jimmy. Al campeggio Fiona e Mike, dopo una chiacchierata e qualche birra, si baciano e hanno quasi un rapporto sessuale, dato che Fiona si ferma prima di proseguire. Jody porter\u00e0 Karen e Hymie a Sidona in Arizona, con il consenso dei Wuong. Lip va a trovarla in camera e le rivela che \u00e8 stata Mandy ad investirla con l'auto. Karen, data la sua condizione, sembra non recepire. Allora Lip, infuriato, va al matrimonio di Mickey, trova Mandy e l'aggredisce. Lei per niente pentita, dice di averlo fatto per lui e, stanca di Lip, si \u00e8 gi\u00e0 trovata un nuovo ragazzo. Ian (totalmente ubriaco) si lamenta con Lip per aver perso Mickey, rivelando a Mandy la sua \"relazione\" con il fratello. Beto costringe Jimmy a salire sulla barca di Nando e gli butta il telefonino in acqua. Il piccolo Carl viene arrestato dalla polizia per il furto in casa dei suoi ex genitori affidatari, Cassius e Lanier, ma Frank, preso da un inaspettato istinto paterno, si dichiara l'autore del furto, scagionando Carl. Fiona continua a telefonare Jimmy, con l'intenzione di perdonarlo.\nLa sopravvivenza del pi\u00f9 forte.\nTrama.\nFrank, mentre si trova in cella con un altro detenuto, Julius, ha un malore. Viene rilasciato essendo troppo malato, e costerebbe troppo curarlo. Ian, in divisa militare, si presenta all'ufficio reclutamento, ormai convinto di arruolarsi nei Marines come servizio attivo. A casa Gallagher stanno preparando una festa a sorpresa per Lip, appena diplomato. Lip, ritirato frettolosamente il diploma a scuola, va all'Alibi bar, per festeggiare. Qui incontra Frank e, alla notizia del figlio che si \u00e8 diplomato, apre con uno dei suoi sproloqui, parlando dell'effetto travolgente che fanno i Gallagher sulla societ\u00e0. Ma ai presenti, Frank non passa inosservato quando accusa dei dolori al fianco. Cos\u00ec, per sdrammatizzare la cosa, organizza delle scommesse su chi riesce a fare pi\u00f9 flessioni, vincendo la gara e molti soldi. Frank propone a Lip di festeggiare al ristorante, ma al momento di pagare, i due scappano. Fiona non smette di pensare a Jimmy, cos\u00ec va a trovare il dott. Lishman, che, abituato ai comportamenti insoliti del figlio, non si preoccupa pi\u00f9 di tanto. Sheila saluta tristemente Jody, Karen e Hymie, che sono in partenza per Sidona. Carol va alla prima ecografia, dove Veronica viene a sapere che la madre \u00e8 incinta da ben dodici settimane. Carol in effetti sapeva di essere incinta, ma non ha mai voluto dirlo perch\u00e9 entusiasta del trattamento a cui il genero la sottoponeva. Fiona, al lavoro, chiede a Mike di inserirla in un posto che si \u00e8 appena liberato, (visto che il contratto a tempo sta per scadere), ma lui (o meglio lo zio Matt) vuole solo gente con esperienza. Frank, mentre si trova con Lip, ha un malore, espelle dalla bocca un fiume di sangue e viene ricoverato in ospedale. Beto va da Fiona, le lascia una busta piena di soldi a nome di Jimmy e dice di voltare pagina, cos\u00ec come ha fatto lui. Ian va a casa di Mickey per dirgli che lascia la citt\u00e0, che per\u00f2 lo implora di non farlo. A casa Gallagher, durante i festeggiamenti per Lip, Fiona incornicia con soddisfazione il diploma del fratello e d\u00e0 a Kevin un bel po' di soldi, dicendogli di fare un ordine di bicchieri di carta per l'Alibi bar. Sar\u00e0 Fiona a raccogliere l'ordine sostanzioso, conquistandosi cos\u00ec la riconoscenza dello zio Matt e le due settimane di prova per un salto di livello. Carl, preoccupato per il padre, va a trovarlo in ospedale, per tagliargli i capelli in modo che il sole penetri e distrugga il cancro. A Lip arriva la comunicazione dal M.i.t. per una borsa di studio e, malgrado tutto, lo fa sapere anche a Mandy. Sheila, ormai rimasta sola, riceve in casa le sue nuove amiche per fare quello che le riesce meglio: vendere abbigliamento e accessori bondage. Ian sale sull'autobus per il campo, per essere arruolato, usando i documenti del fratello maggiorenne. Frank, stanco di essere curato, lascia l'ospedale in sordina, con le scarpe in mano e vestito solo di una camicia da notte. L'aspetta una strada buia e fredda, in una Chicago coperta di neve. Fiona, rassegnata, invia l'ultimo messaggio a Jimmy e rientra a casa."}
{"id": "4352800", "revid": "287204", "url": "https://it.wikipedia.org/wiki?curid=4352800", "title": "Martins Grundmanis", "text": ""}
{"id": "4352801", "revid": "287204", "url": "https://it.wikipedia.org/wiki?curid=4352801", "title": "Rudolfs Jurcins", "text": ""}
{"id": "4352803", "revid": "767487", "url": "https://it.wikipedia.org/wiki?curid=4352803", "title": "Abdelghani Faouzi", "text": ""}
{"id": "4352807", "revid": "841530", "url": "https://it.wikipedia.org/wiki?curid=4352807", "title": "Tzomet", "text": "Tzomet (Ebraico \u05e6\u05d5\u05de\u05ea, lett. \"Incrocio\") \u00e8 un partito secolare di destra israeliano.\nIdeologia.\nIl partito \u00e8 stato uno dei primi a sostenere la cosiddetta linea politica della \"pace in cambio di pace\", slogan che oggi \u00e8 usato da tutti i partiti e movimenti politici israeliani di destra che indicano la linea della pace con gli arabi in cambio solo di pace, vale a dire senza alcuna restituzione dei territori occupati dopo la Guerra dei Sei giorni del 1967.\nIl partito, a differenza dei partiti religiosi di destra, sostiene la separazione tra religione e Stato.\nStoria.\nIl partito \u00e8 stato fondato dal Generale Rafael Eitan nel 1983, dopo il suo congedo dalle forze armate israeliane, in cui era diventato nel 1982 Capo di Stato Maggiore. Il partito intendeva essere una formazione secolare, conservatrice, con una forte componente di agricoltori, tanto pi\u00f9 che proprio fra essi militavano numerose organizzazioni oltranziste di coloni, il \"Gush Emunim\" innanzi tutte. Molti dei componenti dello Tzomet e del MK erano vicini di Eitan a Tel Adashim (una piccola comunit\u00e0 di agricoltori). Tzomet partecip\u00f2 alle elezioni legislative del 1984 in una lista comune col partito Tehiya (nato nel 1979 per contrastare gli Accordi di Camp David dell'anno precedente, che avevano posto fine all'ostilit\u00e0 ultradecennale con l'Egitto) ed Eitan risult\u00f2 eletto come unico loro rappresentante alla Knesset. Tzomet e il Tehiya si separarono nel 1987 e Tzomet partecip\u00f2 da solo, l'anno dopo, alle nuove elezioni legislative, guadagnando due seggi. Il partito entr\u00f2 nel governo formato da Yitzhak Shamir nel 1990 ed Eitan fu nominato ministro dell'Agricoltura. Tuttavia il partito abbandon\u00f2 la coalizione governativa nel dicembre 1991 in segno di protesta per la partecipazione di Shamir alla Conferenza di Madrid del 1991.\nNelle elezioni legislative del 1992 Tzomet guadagn\u00f2 otto seggi, ma i suoi parlamentari non furono (comprensibilmente) inclusi nella coalizione governativa di centro-sinistra. Il successo del partito coincise quasi con il suo fallimento. Nessuno dei deputati aveva alcuna esperienza politica e molti erano del tutto sconosciuti. Una battuta di spirito dell'epoca descriveva il partito come \"Raful e i sette nani\". Vennero portate alla conoscenza alla luce dell'opinione pubblica accuse sui metodi alquanto spicci e autoritari dell'ex militare e tre membri - Gonen Segev, Esther Salmovitz e Alex Goldfarb - abbandonarono il partito fondando il partito Yiud (che si fuse poi col partito Atid). I tre parlamentari abbandonarono Tzomet perch\u00e9 a Segev fu offerto il posto di ministro dell'Energia da Yitzhak Rabin se avesse votato a favore degli Accordi di Oslo, che Tzomet invece avversava, .\nTutto ci\u00f2 ridusse la popolarit\u00e0 relativa del partito e nelle elezioni legislative del 1996 Tzomet opt\u00f2 per presentarsi in una lista comune con il Likud e il Gesher, sotto l'etichetta \"Lista del Campo nazionale\" (in riferimento agli accordi di Camp David). A Tzomet furono assicurati vari posti di relativo rilievo nella Lista, in parte come riconoscimento della candidatura a Primo ministro ritirata da Eitan - le elezioni del 1996 furono le prime \"a doppia tornata\", un voto per la Knesset e uno per il Primo Ministro. Tre candidati dello Tzomet furono votati per la Knesset, sebbene uno di loro, Moshe Peled, rompesse subito col partito per dar vita al suo movimento partitico, Mekhora, che poi raggiunse il Moledet.\nNelle elezioni legislative del 1999 Tzomet si present\u00f2 da solo per la Knesset. Tuttavia aveva a quel punto perduto qualsiasi sostegno politico ed ebbe solo 4.128 voti, meno dell'1,0% dei votanti, senza poter quindi superare la soglia di sbarramento dell'1,5%. Dopo questa sconfitta umiliante, Eitan si ritir\u00f2 dalla vita politica.\nIl partito continu\u00f2 nondimeno a esistere e si present\u00f2 alle elezioni legislative del 2003, a quelle del 2006 e a quelle del 2009 ma ebbe rispettivamente appena 2.023, 1.342 e 1.520 voti, non superando perci\u00f2 la prevista soglia di sbarramento, necessaria per entrare nella Knesset."}
{"id": "4352812", "revid": "47767", "url": "https://it.wikipedia.org/wiki?curid=4352812", "title": "Aivaras", "text": ""}
{"id": "4352813", "revid": "729019", "url": "https://it.wikipedia.org/wiki?curid=4352813", "title": "Open di Francia 1982 - Doppio femminile", "text": "Martina Navr\u00e1tilov\u00e1 e Anne Smith hanno battuto in finale Rosie Casals e Wendy Turnbull 6-3, 6-4."}
{"id": "4352814", "revid": "767487", "url": "https://it.wikipedia.org/wiki?curid=4352814", "title": "Regione di Siparia", "text": "La regione di Siparia \u00e8 una regione di Trinidad e Tobago. Il capoluogo \u00e8 Siparia. \nInclude i centri abitati di Cedros, Fyzabad, La Brea, Santa Flora e Siparia."}
{"id": "4352817", "revid": "729019", "url": "https://it.wikipedia.org/wiki?curid=4352817", "title": "Duodenodigiunostomia", "text": "La duodenodigiunostomia \u00e8 un intervento chirurgico finalizzato alla creazione di un'anastomosi tra il duodeno ed il digiuno.\nIndicazioni.\nQuesto tipo di operazione \u00e8 una delle ultime soluzioni da adottare per curare la sindrome dell'arteria mesenterica superiore. Se, infatti, alla nutrizione parenterale non segue una remissione della sintomatologia, bisogna lecessariamente agire per via laparotomica, ovvero, mediante una digiunostomia. Tuttavia \u00e8 sempre pi\u00f9 frequente l'utilizzo delle procedure laparoscopiche e mini-invasive. La duodenodigiunostomia laparoscopica pu\u00f2 essere dunque un approccio alternativo al trattamento chirurgico dei casi di sindrome SMA.\nTale operazione fornisce i vantaggi di essere una tecnica definitiva e minimamente invasiva."}
{"id": "4352818", "revid": "438678", "url": "https://it.wikipedia.org/wiki?curid=4352818", "title": "Laparoscopica", "text": ""}
{"id": "4352822", "revid": "729019", "url": "https://it.wikipedia.org/wiki?curid=4352822", "title": "Open di Francia 1981 - Doppio femminile", "text": "Rosalyn Nideffer e Tanya Harford hanno battuto in finale Candy Reynolds e Paula Smith 6-1, 6-3."}
{"id": "4352823", "revid": "155634", "url": "https://it.wikipedia.org/wiki?curid=4352823", "title": "Open di Francia 1980 - Doppio femminile", "text": "Kathy Jordan e Anne Smith hanno battuto in finale Ivanna Madruga-Osses e Adriana Villagran-Reami 6-1, 6-0."}
{"id": "4352824", "revid": "169529", "url": "https://it.wikipedia.org/wiki?curid=4352824", "title": "Territorio (diritto)", "text": ""}
{"id": "4352826", "revid": "1305772", "url": "https://it.wikipedia.org/wiki?curid=4352826", "title": "Good Kid, M.A.A.D City", "text": "Good Kid, M.A.A.D City (reso graficamente come good kid, m.A.A.d city) \u00e8 il secondo album in studio del rapper statunitense Kendrick Lamar, pubblicato il 22 ottobre 2012 dalle etichette Top Dawg, Aftermath Entertainment e Interscope Records.\nIl disco \u00e8 il primo che l'artista pubblica attraverso una major; \u00e8 stato preceduto da \"Section.80\", pubblicato esclusivamente tramite iTunes Store come album indipendente.\nL'album \u00e8 un grande successo sia a livello di critica che a livello commerciale.\nDescrizione.\nL'album \u00e8 stato registrato in diversi studi in California, con produttori come Dr Dre, Just Blaze, Pharrell Williams, Hit-Boy, Scoop DeVille, Jack Splash e T-Minus, insieme a molti altri che hanno contribuito alla realizzazione del progetto. Sottotitolato \"a short film by Kendrick Lamar\" (\"un cortometraggio realizzato da Kendrick Lamar\"), il concept dell'album segue la storia delle esperienze adolescenziali di Lamar vissute in strada, nel difficile ambiente delle gang della sua citt\u00e0 natale, Compton.\nSuccesso commerciale.\n\"Good Kid, M.A.A.D City\" ha ricevuto un grande successo da parte dei critici, che ne hanno elogiato la portata tematica e i testi. Il disco ha procurato a Lamar quattro nomination ai 56\u00b0 Grammy Awards, tra cui Album dell'anno. Ha debuttato alla numero 2 della Billboard 200 ed \u00e8 entrato anche nelle classifiche di altri 13 Paesi, vendendo 242,000 copie nella sua prima settimana, ottenendo il record per il pi\u00f9 alto numero di vendite di un album hip-hop di un artista maschile durante la prima settimana nell'anno 2012, insieme al record per il pi\u00f9 alto numero di vendite per un album di debutto di un artista maschile nel 2012. \u00c8 diventato il primo album di Lamar ad entrare nella UK Album Chart, posizionandosi al numero 16, e ad entrare nella UK R&amp;B Album Chart alla posizione numero 2. Successivamente \u00e8 stato certificato disco di platino dalla RIAA nell'agosto 2013. A giugno 2017, l'album ha venduto 1,6 milioni di copie negli Stati Uniti.\nDal 27 ottobre 2012 ad oggi si trova ancora nella Billboard 200, essendo cos\u00ec uno degli album con il maggior numero di settimane nella classifica. Al 13 aprile 2021 conta pi\u00f9 di 440 settimane di permanenza nella classifica."}
{"id": "4352827", "revid": "155634", "url": "https://it.wikipedia.org/wiki?curid=4352827", "title": "Open di Francia 1979 - Doppio femminile", "text": "Betty St\u00f6ve e Wendy Turnbull hanno battuto in finale Fran\u00e7oise D\u00fcrr e Virginia Wade 3-6, 7-5, 6-4."}
{"id": "4352829", "revid": "155634", "url": "https://it.wikipedia.org/wiki?curid=4352829", "title": "Open di Francia 1978 - Doppio femminile", "text": "Mima Jau\u0161ovec e Virginia Ruzici hanno battuto in finale Lesley Bowrey e Gail Benedetti 5-7, 6-4, 8-6."}
{"id": "4352830", "revid": "767487", "url": "https://it.wikipedia.org/wiki?curid=4352830", "title": "Hans Feodor von Milde", "text": "Biografia.\nMarito del soprano Rosa Agthe-Milde, si esib\u00ec per quarant'anni nel teatro di Weimar, distinguendosi in particolare nei ruoli wagneriani. \nCant\u00f2 per molti anni sotto la direzione di Franz Liszt con l'Aght\u00e9-Milde, partecipando tra l'altro nel 1850 nella prima rappresentazione assoluta del \"Lohengrin\" nel ruolo di Telramund, nel 1852 Fieramosca in \"Benvenuto Cellini\", nel 1854 Mauregato nella prima assoluta di Alfonso ed Estrella e nel 1858 Kalif nella prima assoluta di \"Der Barbier von Bagdad\" di Peter Cornelius.\nAncora a Weimar con l'Aght\u00e9-Milde nel 1863 \u00e8 Claudio in B\u00e9atrice et B\u00e9n\u00e9dict e nel 1865 Graf Ruy Diaz nella prima assoluta di \"Der Cid\" di Cornelius.\nSempre a Weimar nel 1877 \u00e8 Oberpriester nella prima assoluta di \"Simson und Delila\" (Samson et Dalila) e nel 1881 Ludwig in \"Die Legende von der heiligen Elisabeth\" di Liszt."}
{"id": "4352832", "revid": "155634", "url": "https://it.wikipedia.org/wiki?curid=4352832", "title": "Open di Francia 1977 - Doppio femminile", "text": "Regina Mar\u0161\u00edkov\u00e1 e Pam Teeguarden hanno battuto in finale Rayni Fox e Helen Cawley 5-7, 6-4, 6-2."}
{"id": "4352833", "revid": "214753", "url": "https://it.wikipedia.org/wiki?curid=4352833", "title": "Natalie Obkircher", "text": "Biografia.\nEsord\u00ec in Coppa del Mondo nella stagione 1989/90, senza riuscire mai a salire sul podio in una gara di Coppa. In classifica generale, come miglior risultato, si piazz\u00f2 all'ottavo posto nella specialit\u00e0 del singolo nel 1998/99.\nPrese parte a quattro edizioni dei Giochi olimpici invernali, esclusivamente nel singolo: ad ottenne la diciannovesima posizione, a concluse la gara al quinto posto, a termin\u00f2 dodicesima ed a giunse in diciassettesima posizione.\nAi campionati mondiali ottenne cinque medaglie: una d'argento e quattro di bronzo tutte nella gara a squadre. Nelle rassegne continentali conquist\u00f2 sei medaglie: una d'oro, una d'argento e quattro di bronzo sempre nella gara a squadre.\nSi ritir\u00f2 dalle competizioni poco prima dell'inizio della stagione 2003/04, non essendosi pi\u00f9 rimessa completamente da un infortunio che le aveva condizionato la preparazione fisica."}
{"id": "4352834", "revid": "155634", "url": "https://it.wikipedia.org/wiki?curid=4352834", "title": "Open di Francia 1976 - Doppio femminile", "text": "Fiorella Bonicelli e Gail Benedetti hanno battuto in finale Kathleen Harter e Helga Masthoff 6-4, 1-6, 6-3."}
{"id": "4352835", "revid": "729019", "url": "https://it.wikipedia.org/wiki?curid=4352835", "title": "Ipertensione da camice bianco", "text": "Per ipertensione da camice bianco o sindrome da camice bianco si intende un temporaneo innalzamento dei valori pressori oltre la norma che si manifesta solo in determinate circostanze essenzialmente legate a dinamiche di natura emotiva. Nella maggior parte dei casi, questo tipo di ipertensione emerge nel momento in cui il paziente si sottopone ad un normale controllo della pressione arteriosa eseguito da personale medico specializzato (da qui il nome della condizione clinica); lo stato di agitazione che tale pratica provoca in alcuni soggetti pu\u00f2 determinare tachicardia e aumento della pressione che viene rilevato dallo sfigmomanometro. Questa condizione non \u00e8 tuttavia da considerare un \"falso allarme\", in quanto evidenze cliniche hanno dimostrato che l'ipertensione da camice bianco aumenterebbe il rischio di sviluppare un'ipertensione stabile.\nEziologia.\nLe cause della sindrome sono molteplici, alcune delle quali sconosciute. La pi\u00f9 comune \u00e8 il disturbo dell'ansia.\nDiagnosi.\nLa diagnosi dell'ipertensione da camice bianco risulta tutt'altro che immediata, in quanto pu\u00f2 essere facilmente scambiata per una normale condizione di ipertensione arteriosa e trattata come tale. Per distinguere le due patologie \u00e8 necessaria una ricerca diagnostica pi\u00f9 approfondita, che non si limiti ad una singola prova della pressione. Per diagnosticare ipertensione da camice bianco la patologia deve presentare determinate caratteristiche:\nNonostante questi siano criteri accettati per diagnosticare ipertensione da camice bianco, non sono esclusivi, in quanto esiste la possibilit\u00e0 che un paziente normoteso misuri in qualsiasi circostanza un'elevata pressione arteriosa in conseguenza del fatto che la pratica stessa della misurazione provoca nel paziente uno stato transitorio di agitazione che si traduce in ipertensione. In questo caso, la patologia viene trattata come ipertensione arteriosa, anche in virt\u00f9 del fatto che un'ipertensione da camice bianco con queste caratteristiche ha elevata probabilit\u00e0 di evolvere in ipertensione.\nTerapia.\nLa terapia varia a seconda dell'entit\u00e0 della sindrome e del peso della componente psicologica dell'ipertensione da camice bianco. Qualora la patologia venga identificata come propedeutica all'instaurarsi dell'ipertensione arteriosa, i farmaci di prima scelta sono i betabloccanti, la cui somministrazione ha significato profilattico. Per contrastare il fattore emotivo in associazione ai betabloccanti vengono somministrati farmaci ansiolitici.\nTra i metodi non farmacologici efficaci troviamo il rilassamento progressivo e il biofeedback; nei casi in cui la componente psicologica sia un fattore predominante pu\u00f2 esser utile anche la psicoterapia o un intervento di tipo psicologico."}
{"id": "4352836", "revid": "1318658", "url": "https://it.wikipedia.org/wiki?curid=4352836", "title": "Volley Bergamo 2005-2006", "text": "Questa voce raccoglie le informazioni riguardanti il Volley Bergamo nelle competizioni ufficiali della stagione 2005-2006.\nStagione.\nLa stagione 2005-06 \u00e8 per il Volley Bergamo, sponsorizzata da Radio 105 e Foppapedretti, la dodicesima consecutiva in Serie A1; sulla panchina, al posto di Giovanni Caprara, viene chiamato Marco Fenoglio, mentre la rosa rimane praticamente simile rispetto alla stagione precedente, con l'arrivo delle palleggiatrici Katarzyna Gujska e Eleonora Lo Bianco, al posto di Katja Luraschi e Iryna \u017dukova, e della schiacciatrice Riikka Lehtonen, chiamata a sostituire Ljubov' Sokolova.\nLa stagione si apre con la Supercoppa italiana: dopo aver superato agevolmente in semifinale il Chieri Volley per 3-0, il Volley Bergamo viene sconfitto in finale dall'Asystel Volley per 3-2.\nIl campionato si apre con sette successi consecutivi: il primo stop arriva all'ottava giornata in casa della Pallavolo Sirio Perugia, seguito nella giornata successiva da una nuova sconfitta contro il Robursport Volley Pesaro; il girone di andata si conclude con la vittoria sul Vicenza Volley e il terzo posto in classificata generale. Il girone di ritorno \u00e8 caratterizzato esclusivamente da successi, eccetto una sola sconfitta, sempre contro la squadra di Pesaro: il Volley Bergamo chiude la \"regular season\" al secondo posto in classifica. Nei quarti di finale dei \"play-off\" scudetto la sfida \u00e8 contro il Vicenza Volley, che viene superato in due gare, mentre in semifinale viene battuto in tre gare l'Asystel Volley; divide la squadra orobica dal settimo scudetto la serie finale contro il Giannino Pieralisi Volley, che viene battuto in tre gare.\nAlla Coppa Italia 2005-06 partecipano tutte le squadre che disputano la Serie A1 2005-06: grazie ai risultati ottenuti nella stagione precedente il Volley Bergamo parte direttamente dai quarti di finale, dove supera vincendo sia la gara d'andata che quello di ritorno il Chieri Volley; in semifinale vince al \"tie-break\" contro la formazione di Pesaro, mentre in finale vince 3-1 contro il Giannino Pieralisi Volley, conquistando il quarto successo nella competizione.\nIl primo posto in regular season e il raggiungimento della finale scudetto nella stagione 2004-05, ha permesso al Volley Bergamo di partecipare alla Champions League 2005-06: la fase ha gironi \u00e8 un susseguirsi di vittorie, eccetto una sconfitta contro il Racing Club de Cannes. Superati anche i \"play-off\" a 6, dove la squadra batte sia nella gara d'andata che in quella di ritorno l'Az\u0259rreyl Voleybol Klubu, accede alla \"Final Four\" di Cannes: nelle semifinali viene sconfitta dalle padrone di casa del Racing Club de Cannes, mentre riesce a vince la finale per il terzo posto contro il Vak\u0131fBank Spor Kul\u00fcb\u00fc.\nOrganigramma societario.\nArea direttiva\nArea tecnica\nArea sanitaria"}
{"id": "4352837", "revid": "767487", "url": "https://it.wikipedia.org/wiki?curid=4352837", "title": "Karashi", "text": "Il \u00e8 un tipo di senape particolarmente piccante usato come condimento nella cucina giapponese. A differenza del peperoncino, il cui effetto agisce prevalentemente in bocca, il \"karashi\" stimola sensibilmente il setto nasale, e una dose eccessiva provoca una forte lacrimazione, con un effetto simile a quello del \"wasabi\".\nPreparazione.\nIl \"karashi\" si ottiene macinando i semi di \"brassica nigra\", \"brassica alba\" e \"brassica juncea\", mischiandoli e lasciando il composto a macerare in acqua tiepida a 40\u00b0. Il gusto piccante si deve all'assenza del frumento nel composto di base, presente in alcune delle senapi in vendita in Europa.\nUtilizzo.\nViene utilizzato per insaporire i \"nikuman\" e i \"natt\u014d\", popolari \"snack\" nazionali, ed accompagna pietanze come l'\"oden\", zuppa ristretta a base di \"dashi\" (brodo di pesce), e gli \"shumai\", ravioli della cucina cinese popolari anche in Giappone.\nIl \"karashi\" viene mischiato con la maionese e la salsa che ne deriva prende il nome \"karashi mayon\u0113su\", oppure con aceto e \"miso\" per fare la salsa \"karashi su miso\".\nSe aggiunto alle melanzane giapponesi sottaceto, il piatto prende il nome di \"karashi-nasu\". \nUno dei pi\u00f9 apprezzati \"meibutsu\" della cucina di Kumamoto \u00e8 il \"Karashi Renkon\", una radice di loto ripiena di \"karashi\" che viene servita tagliata a fette.\nProdotti in commercio.\nLa senape giapponese viene venduta in polvere o in tubetti che contengono una pasta cremosa simile a quella della senape in commercio in Italia. Il termine \"karashi\" indica entrambi i prodotti, mentre quello in pasta viene chiamato pi\u00f9 propriamente \"neri karashi\".\nIn commercio si trovano anche senapi non piccanti, simili a quelle che si vendono in Italia, chiamate \"y\u014d garashi\". Tutte le senapi in commercio in Giappone vengono chiamate \"karashi\" o , e l'acquisto del prodotto desiderato richiede una certa attenzione. Al pari della senape, il \"karashi\" \u00e8 profondamente diverso dalla mostarda italiana."}
{"id": "4352845", "revid": "729019", "url": "https://it.wikipedia.org/wiki?curid=4352845", "title": "Torneo di Wimbledon 2001 - Doppio femminile", "text": "Lisa Raymond e Rennae Stubbs hanno battuto in finale Kim Clijsters e Ai Sugiyama 6-4, 6-3."}
{"id": "4352846", "revid": "88740", "url": "https://it.wikipedia.org/wiki?curid=4352846", "title": "Val Bisoglio", "text": "Biografia.\nNato in una famiglia di origini italiane, entr\u00f2 nel mondo del cinema soltanto dopo i 30 anni. Recit\u00f2 in numerose serie televisive degli anni settanta, tra le quali \"M*A*S*H\", \"Roll Out\", \"Kojak\" e \"Agenzia Rockford\".\nBisoglio \u00e8 pi\u00f9 probabilmente conosciuto per aver interpretato il ristoratore Danny Tovo nella serie televisiva \"Quincy\" (1976-1983), con protagonista Jack Klugman, e per il ruolo di Frank Manero senior (padre del protagonista Tony Manero, interpretato da John Travolta) nel film \"La febbre del sabato sera\" (1977).\nLa sua ultima apparizione televisiva risale al 2002 in tre episodi della serie \"I Soprano\", nel ruolo di Murf Lupo."}
{"id": "4352847", "revid": "729019", "url": "https://it.wikipedia.org/wiki?curid=4352847", "title": "Torneo di Wimbledon 2001 - Doppio misto", "text": "Leo\u0161 Friedl e Daniela Hantuchov\u00e1 hanno battuto in finale Mike Bryan e Liezel Huber 4-6, 6-3, 6-2."}
{"id": "4352853", "revid": "729019", "url": "https://it.wikipedia.org/wiki?curid=4352853", "title": "Torneo di Wimbledon 2000 - Doppio misto", "text": "Donald Johnson e Kimberly Po hanno battuto in finale Lleyton Hewitt e Kim Clijsters 6-4, 7-63."}
{"id": "4352871", "revid": "300067", "url": "https://it.wikipedia.org/wiki?curid=4352871", "title": "North Bergen (New Jersey)", "text": ""}
{"id": "4352880", "revid": "729019", "url": "https://it.wikipedia.org/wiki?curid=4352880", "title": "Ferrovia La Thuile-Arpy", "text": "La ferrovia mineraria La Thuile-Arpy fu realizzata dalla societ\u00e0 Cogne per lo sfruttamento delle miniere di carbone poste nei pressi di La Thuile.\nStoria.\nLa linea fu attivata 1929 come parte di un sistema di trasporto per l'alimentazione del complesso siderurgico di Aosta assieme alla teleferica mineraria Arpy-Morgex e la ferrovia Aosta-Pr\u00e9-Saint-Didier. Per lo sfruttamento delle miniere di magnetite di Cogne venne realizzata la ferrovia Cogne-Acque Fredde.\nNel 1961 la Cogne ridimension\u00f2 l'estrazione del carbone a causa di costi maggiori dovuti all'abbassamento dei fronti di scavo, di conseguenza la ferrovia e la teleferica vennero chiuse e smantellate. Ci\u00f2 provoc\u00f2 una drastica riduzione del traffico sulla ferrovia Aosta-Pr\u00e9-Saint-Didier che fu la causa della sua de-elettrificazione nel 1968.\nCaratteristiche.\nLa linea, armata con scartamento ridotto minerario americano da 900 mm, fu realizzata per il trasporto del carbone estratto dalla miniera di Col della Croce (in francese, \"Col de la Croix\"): dai fronti di scavo il materiale percorreva una galleria mineraria di 2,5\u00a0km (piano inclinato) per poi essere caricato sui convogli della ferrovia mineraria La Thuile-Arpy di 1.800 metri lungo il piano di Arpy e passare ad una teleferica che lo scaricava nei silo degli impianti di lavorazione a Morgex, raccordati alla ferrovia.\nPercorso.\nIl capolinea era situato presso le miniere di antracite di Col di Croce, poste all'altitudine di 1.738 metri s.l.m.. Da qui, con un percorso quasi in piano che comprendeva un tunnel di 2.495 metri, si raggiungeva la piana di Arpy, a 1.740 metri di altitudine.\nSuperata la galleria era presente un binario di incrocio adiacente alla sottostazione elettrica di alimentazione della linea, superata la quale i treni impegnavano un percorso a mezza costa in mezzo alla pineta al termine del quale si raggiungeva infine, all'altitudine di 1.696 metri, la teleferica per la stazione di Morgex.\nMateriale rotabile.\nOltre alle locomotive a vapore impegnate all'epoca della costruzione, sulla ferrovia vennero impiegate tre locomotive elettriche a 2 assi simili al tipo L della ferrovia Cogne-Acque Fredde costruite dalle Officine Savigliano: dal 1929 venne impiegata la locomotiva a vapore mineraria a propulsione Diesel proveniente dalla Cogne-Acque Fredde."}
{"id": "4352886", "revid": "287204", "url": "https://it.wikipedia.org/wiki?curid=4352886", "title": "Jasliska", "text": ""}
{"id": "4352898", "revid": "228587", "url": "https://it.wikipedia.org/wiki?curid=4352898", "title": "Gratton", "text": ""}
{"id": "4352901", "revid": "298229", "url": "https://it.wikipedia.org/wiki?curid=4352901", "title": "RCW Tag Team Championship", "text": "L'RCW Tag Team Championship \u00e8 l'alloro di coppia della Real Championship Wrestling (RCW)."}
{"id": "4352910", "revid": "709406", "url": "https://it.wikipedia.org/wiki?curid=4352910", "title": "Sindrome da camice bianco", "text": ""}
{"id": "4352914", "revid": "1305772", "url": "https://it.wikipedia.org/wiki?curid=4352914", "title": "Dalle Vedove", "text": ""}
{"id": "4352919", "revid": "287204", "url": "https://it.wikipedia.org/wiki?curid=4352919", "title": "Ja\u015bliska", "text": "Ja\u015bliska \u00e8 un comune rurale polacco del distretto di Krosno, nel voivodato della Precarpazia. Ricopre una superficie di 98,63 km\u00b2 e nel 2010 contava 2.076 abitanti."}
{"id": "4352924", "revid": "767487", "url": "https://it.wikipedia.org/wiki?curid=4352924", "title": "Benyoucef Benkhedda", "text": ""}
{"id": "4352925", "revid": "124876335", "url": "https://it.wikipedia.org/wiki?curid=4352925", "title": "Piscataway (New Jersey)", "text": "Piscataway \u00e8 un comune (\"township\") degli Stati Uniti d'America, nella contea di Middlesex, nello Stato del New Jersey.\nFa parte dell'area metropolitana Trenton-Princeton-New Brunswick ed \u00e8 equidistante da New York e Filadelfia.\nIl nome deriva probabilmente da quello del fiume Piscataqua, tra New Hampshire e Maine, territori dal quale provenivano i coloni, Quaccheri e Battisti, che fondarono il primo insediamento nel 1666.\nLocalit\u00e0.\nIl comune comprende il \"census-designated place\" di:\ne le localit\u00e0 di:\nSport.\nLa citt\u00e0 \u00e8 sede dello Sky Blue, societ\u00e0 di calcio femminile professionistico fondata nel 2009 e che al debutto, iscritta alla neoistituita Women's Professional Soccer, \u00e8 riuscita ad ottenere la vittoria nel campionato. Dopo un anno di pausa, dal 2012 \u00e8 iscritta al National Women's Soccer League (NWSL), massima lega professionistica di calcio femminile degli Stati Uniti d'America."}
{"id": "4352931", "revid": "767487", "url": "https://it.wikipedia.org/wiki?curid=4352931", "title": "Episodi di Ore no im\u014dto ga konna ni kawaii wake ga nai", "text": "Ore no im\u014dto ga konna ni kawaii wake ga nai \u00e8 una serie televisiva anime giapponese, conosciuta anche come \"Oreimo\" ed \u00e8 basata sull'omonima serie di light novel scritta da Tsukasa Fushimi e illustrata da Hiro Kanzaki. \"Oreimo\" \u00e8 diretto da Hiroyuki Kanbe e prodotto dallo studio di animazione AIC Build e dalla compagnia di produzione Aniplex. Kana Ishida e Tetsuya Kawakami sono i capo-animatori, e il character design \u00e8 di Hiroyuki Oda. La sceneggiatura \u00e8 stata scritta da Hideyuki Kurata, con Tsukasa Fushimi che ha scritto l'episodio 9. Composta da Satoru K\u014dsaki, la musica \u00e8 prodotta da Aniplex con Satoshi Motoyama come direttore del suono. La serie \u00e8 composta da due stagioni.\nLa prima stagione, composta da 12 episodi, fu trasmessa tra il 3 ottobre e il 19 dicembre 2010 sulla rete televisiva Tokyo MX. Fu trasmessa posticipata di poco anche su BS11, Chiba TV, MBS, TVA, TVH, TVK, TVS, e TVQ. Aniplex USA inizi\u00f2 la trasmissione in streaming e in simulcasting della serie nel Nord America attraverso Anime News Network (ANN) sotto l'abbreviazione \"Oreimo\", ma i problemi di sicurezza legati alla fuoriuscita illegale del secondo episodio in linea ha portato al blocco della messa in onda. Lo trasmissione di \"Oreimo\" su ANN ritorn\u00f2 con i primi quattro episodi l'8 novembre 2010. La serie fu distribuita in otto BD/DVD, contenenti due episodi ciascuno, tra il 22 dicembre 2010 e il 27 luglio 2011.\nQuattro episodi ONA sono stati diffusi in streaming attraverso il sito ufficiale, oltre che ad altri importanti siti giapponesi di streaming quali Nico Nico Douga, Showtime Japan e MovieGate, iniziando il 22 febbraio 2011, per poi trasmettere un episodio ogni mese fino al 31 maggio 2011. Essi sono stati poi distribuiti nei due DVD/BD che chiudono la raccolta home video della serie: i primi due il 27 giugno 2011 e gli altri due il 27 luglio 2011. Questi episodi riprendono la storia da dove si \u00e8 interrotta nell'episodio 12 della serie TV, proponendo un diverso finale di tale episodio, dando cos\u00ec una nuova conclusione alla serie TV. Un box DVD in inglese sottotitolato, contenenti gli episodi trasmessi in TV e quelli in streaming, fu pubblicato nel Nord America da Aniplex of America nell'ottobre 2011.; in Italia \u00e8 inedita.\nLa serie fu uso di 13 brani musicali differenti: una sigla di apertura e 12 sigle di chiusura. La sigla di apertura \u00e8 \"Irony\", interpretata dalle ClariS e composta da Kz dei Livetune, mentre ciascun episodio presenta una sigla di chiusura differente, interpretata dai doppiatori dei personaggi della serie.\nUna seconda stagione dell'anime, intitolata e prodotta stavolta dallo studio A-1 Pictures, \u00e8 stata trasmessa dal 7 aprile al 30 giugno 2013. A dispetto del cambio dello studio di animazione rispetto alla prima stagione, la seconda stagione ha avuto lo stesso staff di produzione della prima. Un contest \u00e8 stato aperto per decidere la sigla di chiusura della seconda stagione.\nPubblicazione.\nGiappone.\nGli episodi di \"Ore no im\u014dto ga konna ni kawaii wake ga nai\" sono stati raccolti in otto volumi BD/DVD che sono stati distribuiti in Giappone per il mercato home video tra il 22 dicembre 2010 e il 27 luglio 2011. La seconda stagione \u00e8 stata a sua volta raccolta in otto BD/DVD pubblicati tra il 19 giugno 2013 e il 22 gennaio 2014."}
{"id": "4352933", "revid": "47767", "url": "https://it.wikipedia.org/wiki?curid=4352933", "title": "Arvidas Janonis", "text": ""}
{"id": "4352937", "revid": "184755", "url": "https://it.wikipedia.org/wiki?curid=4352937", "title": "Arvid", "text": "Origine e diffusione.\nContinua il nome norreno \"Arnvi\u00f0r\", che \u00e8 formato dagli elementi \"arn\" (\"aquila\", da cui anche Arne, Arnbj\u00f8rg e Arn\u00f3r) e \"vi\u00f0r\" (\"albero\", da cui anche Vidar). In Norvegia \u00e8 impiegato altres\u00ec come cognome, bench\u00e9 assai raro.\nOnomastico.\n\u00c8 un nome adespota, in quanto non \u00e8 portato da alcun santo; l'onomastico pu\u00f2 essere festeggiato il 1\u00ba novembre, in occasione di Ognissanti. In Svezia ed Estonia si celebra un onomastico laico il 31 agosto, mentre in Norvegia \u00e8 celebrato il 1\u00ba aprile."}
{"id": "4352938", "revid": "47767", "url": "https://it.wikipedia.org/wiki?curid=4352938", "title": "Arv\u012bds", "text": ""}
{"id": "4352939", "revid": "47767", "url": "https://it.wikipedia.org/wiki?curid=4352939", "title": "Arvydas", "text": ""}
{"id": "4352940", "revid": "121837", "url": "https://it.wikipedia.org/wiki?curid=4352940", "title": "Talare", "text": ""}
{"id": "4352945", "revid": "47767", "url": "https://it.wikipedia.org/wiki?curid=4352945", "title": "Arved", "text": ""}
{"id": "4352993", "revid": "1718925", "url": "https://it.wikipedia.org/wiki?curid=4352993", "title": "Bambus", "text": "Il bambus \u00e8 una bevanda alcolica a base di vino rosso e cola. Viene consumato principalmente nei paesi dell'ex Jugoslavia e a Trieste.\nTradizionalmente per la composizione del drink \u00e8 preferibile utilizzare vino rosso di scarsa qualit\u00e0, abbinato con cola di qualit\u00e0 eccelsa. "}
{"id": "4352995", "revid": "2220326", "url": "https://it.wikipedia.org/wiki?curid=4352995", "title": "Cecilia Zorzi", "text": "Biografia.\nNata e cresciuta in Trentino, ha iniziato il suo percorso nella vela sul Lago di Caldonazzo con l'imbarcazione Optimist. Ha proseguito nelle classi giovanili navigando prima in Laser e poi in 470. Nel 2017 \u00e8 entrata nel gruppo sportivo della Marina Militare, per gareggiare con il Nacra 17. \nDopo anni di navigazione sulle derive, barche pensate per le regate vicino a costa, si \u00e8 appassionata alla vela d'altura. Dal 2020 ha navigato sia in equipaggio ridotto che insieme a team di 10-12 persone, affrontando ben due giri d\u2019Italia non-stop in regata."}
{"id": "4352996", "revid": "15756", "url": "https://it.wikipedia.org/wiki?curid=4352996", "title": "7 Seeds", "text": " \u00e8 un manga giapponese fantascientifico scritto e illustrato da Yumi Tamura. \u00c8 in corso di pubblicazione da parte di Shogakukan da novembre 2001, prima serializzato sulla rivista \"Bessatsu Sh\u014djo Comic\" e in seguito su \"Flowers\". La serie \u00e8 ambientata in un futuro post-apocalittico, dove in seguito alla caduta di un meteorite sulla Terra si sono evolute nuove specie, e segue le lotte di cinque gruppi di giovani adulti per la propria sopravvivenza dopo che sono stati fatti rivivere dalla conservazione crionica. Il titolo deriva dai sette rifugi di approvvigionamento, chiamati \"seeds\", stabiliti dal governo giapponese. Nel 2007 la serie ha vinto lo \"Shogakukan Manga Award\" nella categoria manga \"sh\u014djo\". Una serie anime \u00e8 stata prodotta e pubblicata in streaming da Netflix.\nAmbientazione.\n\"7SEEDS\" si svolge un numero imprecisato di anni dopo la collisione di un grande meteorite con la Terra. Come risultato dell'impatto, il clima in Giappone \u00e8 cambiato notevolmente rispetto a come lo conoscevano i personaggi ai giorni nostri. Nella regione del Kansai ci sono soltanto due stagioni, una con clima secco e una pi\u00f9 lunga molto piovosa. Takahiro del gruppo Inverno descrive gli inverni dell'isola settentrionale di Hokkaid\u014d con un clima del tutto mite e simile a quello che vi era nella Prefettura di Kanagawa, ove lui \u00e8 cresciuto. Inoltre, il livello del mare \u00e8 aumentato notevolmente: la citt\u00e0 bassa di Yokohama \u00e8 completamente sommersa, soltanto le dita della mano della statua nel Nagasaki Peace Park sono al di sopra della superficie dell'acqua. Anche la geografia del Giappone \u00e8 cambiata: in seguito ad un'eruzione del Monte Aso, il Ky\u016bsh\u016b si \u00e8 diviso in due isole, e la regione del Kansai \u00e8 separata dalla centrale Honsh\u016b da un ampio stretto. La serie mostra un Giappone in cui, a seguito del cambiamento ambientale e dell'estinzione di varie specie, gli ecosistemi sono mutati e diverse nuove specie di animali e piante sono comparse e si sono evolute.\nTrama.\nQuando gli astronomi predissero che la Terra sarebbe stata colpita da un meteorite, i principali uomini al potere nel mondo si trovarono per sviluppare un piano per la sopravvivenza degli umani, noto come il progetto Seven Seeds. Ogni nazione dovr\u00e0 preservare crionicamente un numero di giovani individui in buona salute, che avrebbero permesso al gene umano di sopravvivere alla devastazione che sarebbe seguita all'impatto. Una volta che un computer determiner\u00e0 che la Terra sarebbe stata nuovamente vivibile, ogni gruppo di individui sarebbe stato fatto rivivere.\nIl governo giapponese ha creato cinque gruppi di sopravvissuti denominati Inverno, Primavera, Estate A, Estate B e Autunno. Ogni gruppo \u00e8 composto da sette membri, i quali non sono a conoscenza di ci\u00f2 che \u00e8 avvenuto prima che fossero messi in preservazione criogenica, e da una guida adulta che \u00e8 addestrata nelle tecniche di sopravvivenza. Questi gruppi sono sparpagliati per tutto il Giappone: i gruppi estivi sono nel Ky\u016bsh\u016b meridionale e settentrionale, il gruppo Autunno nell'occidentale Honsh\u016b, il gruppo Primavera nella regione centrale dell'Honsh\u016b vicino a Tokyo e il gruppo Inverno si trova nella regione dell'Hokkaid\u014d. Il progetto ha previsto la preparazione anche di nascondigli sigillati contenenti dei semi e dei libri didattici, posizionati vicino ai \"sette Fuji\". Questi sette Fuji sono collegati al noto Fuji, bens\u00ec sono punti di riferimento regionali chiamati anche Fuji: \nRisvegliati dal sonno criogenico molti anni dopo, i giovani sopravvissuti si ritrovano in mezzo ad un ambiente ostile, privo di forme di vita umane. Il Giappone dove sono nati \u00e8 cambiato notevolmente e, completamente soli, si ritrovano a dover sopravvivere contando soltanto sulle loro forze nel nuovo mondo.\nMedia.\nManga.\n\"7SEEDS\" \u00e8 scritto e illustrato da Yumi Tamura e pubblicato da Shogakukan. Inizi\u00f2 la sua serializzazione nel numero di novembre 2001 della rivista mensile per manga \"sh\u014djo\" \"Betsucomi\"; nel marzo 2002 la serie si spost\u00f2 sulla rivista mensile di manga josei \"Flowers\". La serie \u00e8 terminata ne luglio 2017 a quasi sedici anni dall'inizio delle pubblicazioni e i capitoli sono stati raccolti in 35 volumi \"tank\u014dbon\", editi da Shogakukan sotto l'etichetta \"Flower Comics\". Nella raccolta, questi volumi sono stati raggruppati in diverse parti chiamate \"Chapters\" (capitoli), ciascuno dei quali incentrato su un diverso gruppo di sopravvissuti, i cui titoli che contengono una parte kigo (parola stagionale), appropriata per il nome del gruppo. Oltre che in giapponese, \"7SEEDS\" \u00e8 pubblicato dal 2010 anche in francese da Pika \u00c9dition.\nRadio drama.\n\"7SEEDS\" fu adattato in un radio drama che fu trasmesso dal 9 dicembre 2003 al 6 febbraio 2004. I nove episodi furono raccolti in 3 drama CD:\nAnime.\nLa produzione di un anime \u00e8 stata annunciata il 26 novembre 2018. La serie televisiva \u00e8 stata prodotta dallo studio d'animazione Gonzo e diretta da Yukio Takahashi, con Touko Machida accreditata per la composizione serie; Youko Satou si \u00e8 occupato di delineare l'aspetto dei personaggi. Originariamente programmata per essere distribuita su Netflix nell'aprile 2019, la pubblicazione \u00e8 stata posticipata a giugno 2019 a causa di alcuni ritardi in fase di produzione. La cantante majiko ha interpretato il brano usato come sigla di chiusura, \"WISH\".\nAccoglienza.\n\"7SEEDS\" ha vinto nel 2007 lo \"Shogakukan Manga Award\" nella categoria per manga \"sh\u014djo\". La serie risulta essere tra i manga pi\u00f9 venduti in Giappone, avendo venduto pi\u00f9 di 10 milioni di copie a settembre 2008; il volume 12 ha raggiunto la settima posizione nella lista dei best seller di Tohan e il volume 13 ha raggiunto la decima posizione nella stessa classifica."}
{"id": "4352997", "revid": "767487", "url": "https://it.wikipedia.org/wiki?curid=4352997", "title": "Kick down", "text": "Il kick down o kick-down (tradotto letteralmente \"calcio gi\u00f9\") \u00e8 una manovra che si effettua premendo a fondo il pedale dell'acceleratore di un veicolo a cambio automatico.\nDescrizione.\nNegli automezzi muniti di cambio automatico, si effettua il \"kick down\" per scalare una o pi\u00f9 marce inferiori a quella attualmente inserita: il cambio provvede a scalare marcia (purch\u00e9 in questo modo non si porti il motore a un regime di rotazione troppo elevato), per iniziare una salita oppure effettuare un sorpasso. Se in fase di accelerazione si tiene il pedale completamente premuto, le marce vengono cambiate solo al limite massimo di giri stabilito dal costruttore, e non prima rendendo la ripresa del veicolo pi\u00f9 brillante: \u00e8 quindi possibile cambiare manualmente marcia con un cambio automatico quando le condizioni di marcia lo richiedano.\nIn origine, il sistema era di tipo meccanico, con cavi e leve che agivano direttamente sul gruppo cambio. Oggi \u00e8 gestito dalla centralina elettronica di controllo del cambio tramite un pulsante situato a fondo corsa del pedale dell'acceleratore. Nei mezzi dotati di pulsantiera (c.d. cambio sequenziale con palette - o \"paddles\" - al volante), \u00e8 possibile scalare marcia semplicemente inserendo un pulsante con una marcia inferiore o superiore, anche se il \"kick down\" \u00e8 installato."}
{"id": "4353008", "revid": "80339", "url": "https://it.wikipedia.org/wiki?curid=4353008", "title": "Vitalij Abalakov", "text": ""}
{"id": "4353010", "revid": "339392", "url": "https://it.wikipedia.org/wiki?curid=4353010", "title": "Qualificazioni alla Coppa delle Nazioni Africane 2014", "text": ""}
{"id": "4353016", "revid": "580", "url": "https://it.wikipedia.org/wiki?curid=4353016", "title": "Pointe des Almadies", "text": ""}
{"id": "4353019", "revid": "1013865", "url": "https://it.wikipedia.org/wiki?curid=4353019", "title": "CJ Adams", "text": "Biografia.\nCameron \u00e8 nato a Rhode Island, New England. Figlio di Donna e Matt Adams, un autore di bestselling del New York Times, esperto di golf, e ospite dello show sul canale radio satellitare SiriusXM.\n\u00c8 conosciuto soprattutto per aver interpretato il ruolo di \"Timothy Green\" nel film \"L'incredibile vita di Timothy Green\" (2012), per il quale riceve lo Young Artist Award ed \u00e8 nominato al Saturn Award. Prima di questo aveva recitato nel film \"L'amore secondo Dan\" (2007) e nel video \"\" (2008). Successivamente ha interpretato il ruolo di \"Zach Wade\" nel film \"Against the Wild\" (2013), nel quale due ragazzi con il loro cane, un Alaskan Malamute, devono sopravvivere nella natura selvaggia dopo un incidente aereo. La sua carriere di attore bambino si conclude con la partecipazione a tre episodi della serie televisiva \"Chicago Fire\" (2013-14) e al film \"Godzilla\" (2014)."}
{"id": "4353021", "revid": "686936", "url": "https://it.wikipedia.org/wiki?curid=4353021", "title": "Emmitt Thomas", "text": "Carriera professionistica.\nThomas firm\u00f2 coi Kansas City Chiefs della American Football League come free agent non scelto nel Draft. Thomas fu nominato All-Star della AFL nel 1968 e convocato per il Pro Bowl della NFL 4 volte (1971, 1972, 1973, 1975) dopo che i Chiefs si unirono alla NFL dopo la fusione tra le due leghe del 1970. Nel 1969 guid\u00f2 le due leghe con 9 intercetti ritornati per 146 yard e un touchdown, contribuendo alla vittoria del campionato AFL e del Super Bowl IV quando i Chiefs batterono 23-7 i Minnesota Vikings, gara in cui mise a segno un intercetto. Nel 1974, Thomas guid\u00f2 la NFL in intercetti (12), yard ritornate (214) e touchdown su ritorno (2.\nThomas si ritir\u00f2 dopo tredici stagioni concludendo con 58 intercetti ritornati per 937 yard e 5 touchdown, oltre a recuperare 4 fumble. Il 2 agosto 2008 fu inserito nella Pro Football Hall of Fame.\nSmessi i panni del giocatore, Thomas fu nello staff degli allenatori di diverse squadre della NFL, in particolare vinse altri due Super Bowl mentre era allenatore dei wide receiver e dei defensive back dei Washington Redskins tra il 1986 e il 1984.\nStatistiche.\nGiocatore\nRecord da capo-allenatore"}
{"id": "4353022", "revid": "163662", "url": "https://it.wikipedia.org/wiki?curid=4353022", "title": "Thomas-Alexandre Davy de la Pailleterie", "text": ""}
{"id": "4353035", "revid": "1543377", "url": "https://it.wikipedia.org/wiki?curid=4353035", "title": "Davo Karni\u010dar", "text": "\u00c8 famoso in particolare per aver compiuto la prima discesa senza interruzione dalla cima dell'Everest, per il versante sud in cinque ore, il 7 ottobre 2000, e per aver realizzato tra il 2000 e il 2006 la discesa con gli sci di tutte e sette le Seven Summits, le montagne pi\u00f9 alte per ciascuno dei sette continenti.\nBiografia.\nCome sciatore alpino fu membro del Team di Sci Alpino Nazionale dal 1975 al 1982. \u00c8 alpinista dal 1980 e ha finora registrato 1400 scalate e discese sciistiche.\nNel seguente elenco le discese di tutte le Seven Summits, impresa completata da Karni\u010dar per primo tra il 2000 e il 2006:\nLe altre cime significative da cui egli sci\u00f2 includono il versante nord-est dell'Eiger, il versante est del Cervino e il Monte Bianco. A febbraio 2001 apr\u00ec la prima scuola sci per i bambini del Nepal sul ghiacciaio Khumbu."}
{"id": "4353049", "revid": "640537", "url": "https://it.wikipedia.org/wiki?curid=4353049", "title": "Gary E. Johnson", "text": ""}
{"id": "4353055", "revid": "801854", "url": "https://it.wikipedia.org/wiki?curid=4353055", "title": "Arda (fiume Italia)", "text": ""}
{"id": "4353059", "revid": "254059", "url": "https://it.wikipedia.org/wiki?curid=4353059", "title": "Rio San Pellegrino", "text": "Il Rio di San Pellegrino (\"Rif de S\u00e8n Pelegrin\" in ladino, anticamente \"Rif de Meda\") \u00e8 un torrente del Trentino orientale che nasce presso il Passo San Pellegrino come emissario dell'omonimo lago alla base del Col Margherita, ad un'altitudine di circa 1900 metri s.l.m..\nPercorre la Valle di San Pellegrino, affiancato dalla Strada statale 346; poco a monte di Moena, parte delle sue acque viene deviata in tunnel per contribuire ad alimentare il bacino artificiale di Pezz\u00e9/Pec\u00e9.\nFra gli affluenti, i principali sono il Rif dai Fi\u00e9 e il Rif dal Van in destra orografica; il Rif de Ciadinon, il Rif de Poza e il Ri' de Vanc in sinistra orografica.\nSfocia nel torrente Avisio in corrispondenza del paese di Moena, a circa 1200\u00a0m.s.l.m. di quota. Il corso d'acqua e il suo bacino ricadono interamente nei confini di questo comune."}
{"id": "4353066", "revid": "547992", "url": "https://it.wikipedia.org/wiki?curid=4353066", "title": "Fabio Riva", "text": "Biografia.\nRagioniere, figlio di Emilio Riva, \u00e8 stato arrestato il 21 gennaio 2013 dalla polizia di Londra con mandato di cattura europeo nell'ambito dell'inchiesta \"Ambiente svenduto\" riguardante l'Ilva di Taranto con l'accusa di disastro ambientale ed estradato in Italia il 6 giugno 2015. Riva \u00e8 stato inoltre condannato a 6 anni e 3 mesi per associazione per delinquere e truffa ai danni dello stato in un'inchiesta separata riguardante circa 100 milioni di euro di fondi pubblici percepiti in modo illecito dalle societ\u00e0 del gruppo omonimo.\nFabio Riva \u00e8 stato assolto in primo grado dall\u2019accusa di bancarotta per dissesto finanziario dell\u2019Ilva il 6 luglio 2019 perch\u00e9 il fatto non sussiste.\nIl 31 maggio 2021 con la sentenza della Corte di Assise di Taranto per il processo Ambiente Svenduto Fabio Riva \u00e8 stato condannato alla pena di 22 anni di reclusione."}
{"id": "4353071", "revid": "743418", "url": "https://it.wikipedia.org/wiki?curid=4353071", "title": "6 Lyn", "text": ""}
{"id": "4353073", "revid": "743418", "url": "https://it.wikipedia.org/wiki?curid=4353073", "title": "6 Lyn b", "text": ""}
{"id": "4353077", "revid": "287204", "url": "https://it.wikipedia.org/wiki?curid=4353077", "title": "Kobenhavns IF", "text": ""}
{"id": "4353090", "revid": "55196171", "url": "https://it.wikipedia.org/wiki?curid=4353090", "title": "Henry Rawlinson", "text": ""}
{"id": "4353093", "revid": "55196295", "url": "https://it.wikipedia.org/wiki?curid=4353093", "title": "Mister Tambourine Man", "text": ""}
{"id": "4353102", "revid": "74801", "url": "https://it.wikipedia.org/wiki?curid=4353102", "title": "James MacMillan", "text": "Biografia.\nNato a Kilwinning, nel North Ayrshire, nel 1959, fino dal 1977 vive nella citt\u00e0 di Cumnock, nell'East Ayrshire. Ha studiato composizione presso l'Universit\u00e0 di Edimburgo con Rita McAllister, e presso la Durham University con John Casken, ottenendo un dottorato di ricerca nel 1987. \u00c8 stato docente presso la Victoria University di Manchester tra il 1986 e il 1988.\nDopo aver terminato gli studi, MacMillan \u00e8 tornato in Scozia come compositore associato presso la \"Scottish Chamber Orchestra\".\nMacMillan aveva raggiunto la notoriet\u00e0 con la prima esecuzione orchestrale del suo lavoro \"The Confession of Isobel Gowdie\" nel 1990 da parte della \"BBC Scottish Symphony Orchestra\" ad un festival di musica classica. In seguito ha ottenuto diverse importanti commissioni come compositore. \"Veni, Veni, Emmanuel\", concerto per percussioni e una delle sue opere pi\u00f9 eseguite, ha debuttato nel 1992.\nOpere.\nCompositore di fama internazionale, la sua fede cattolica lo ha portato a diventare punto di riferimento nel campo della musica sacra contemporanea. Ha composto, tra l'altro, vari brani per la visita di papa Benedetto XVI in Gran Bretagna, avvenuta nel settembre 2010.\nTra le sue composizioni pi\u00f9 importanti si segnalano:"}
{"id": "4353103", "revid": "1310927", "url": "https://it.wikipedia.org/wiki?curid=4353103", "title": "Borja P\u00e9rez", "text": ""}
{"id": "4353107", "revid": "33689", "url": "https://it.wikipedia.org/wiki?curid=4353107", "title": "James Drummond, I duca di Perth", "text": "Biografia.\nEra il figlio maggiore di James Drummond, III conte di Perth, e di sua moglie, Lady Anne, figlia di George Gordon, II marchese di Huntly. Studi\u00f2 presso la University of St Andrews.\nCarriera politica.\nNel 1678 \u00e8 stato nominato membro del Consiglio della Corona scozzese. Fu nominato Lord President of the Court of Session nel 1682 e di un Lord della sessione straordinaria il 16 novembre dello stesso anno. \u00c8 stato anche Lord Cancelliere di Scozia (1684-1688).\nCattolicesimo.\nNel 1685 si convert\u00ec, insieme a suo fratello, il I conte di Melfort, al cattolicesimo. Nel 1686, aprirono una cappella cattolica a Edimburgo. Il 29 maggio 1687, \u00e8 stato nominato Cavaliere del Cardo.\nDopo la Gloriosa rivoluzione, il conte fu imprigionato nel 1689, prima a Kirkaldy, poi nel castello di Stirling, e scarcerato solo il 4 agosto 1693, a condizione di un lascito al regno sotto pena di \u00a3 5000.\nSt. Germain.\nSi un\u00ec al re in esilio a St. Germain, e il 17 ottobre 1701, venne creato dal re Giacomo III e VIII, duca di Perth, marchese di Drummond, conte di Stobhall, visconte Cargill e il barone Concraig, tutti nel Pari di Scozia.\nIl 14 febbraio 1703, \u00e8 stato nominato Lord of the Bedchamber, e il 21 giugno 1706 \u00e8 stato nominato Cavaliere della Giarrettiera. Fu poi Lord Ciambellano alla regina Maria Beatrice d'Este, e si dice che sia stato creato cavaliere del Toson d'Oro dal re di Spagna.\nMatrimonio.\nSpos\u00f2, il 18 gennaio 1670, Lady Jean Douglas, figlia di William Douglas, I marchese di Douglas e della sua seconda moglie, Lady Mary Gordon. Ebbero tre figli:\nSpos\u00f2, il 5 ottobre 1676, Lilias Drummond, figlia di Sir James Drummond e di Anna Hay. Non ebbero figli.\nSpos\u00f2, nel 1685, Lady Mary Gordon, figlia di Lewis Gordon, III marchese di Huntly, e di Mary di Grant. Ebbero un figlio:\nMorte.\nMor\u00ec l'11 maggio 1716 a Parigi."}
{"id": "4353109", "revid": "125768550", "url": "https://it.wikipedia.org/wiki?curid=4353109", "title": "Henry Creswicke Rawlinson", "text": "Fondatore della moderna assiriologia, riusc\u00ec per primo a trascrivere e tradurre le iscrizioni di Bisotun e fu Socio straniero dell'Accademia dei Lincei dal 1883.\nRimase vittima della pandemia di influenza russa nel 1895."}
{"id": "4353111", "revid": "767487", "url": "https://it.wikipedia.org/wiki?curid=4353111", "title": "Cima di Menna", "text": "La Cima di Menna (2.300 m s.l.m.), detta anche \"Monte Menna\", \u00e8 una montagna delle Prealpi Bergamasche situata in Val Brembana, in provincia di Bergamo.\nCaratteristiche.\nLa vetta, inclusa in un piccolo massiccio che comprende anche la \"Cima di Pizzo\", \u00e8 raggiungibile dal passo di Menna, piccolo valico posto a un'altezza di 2.005 m s.l.m., presso il quale \u00e8 presente il bivacco M.A.G.A., spesso utilizzato dagli escursionisti come punto d'appoggio.\nLa cima fa parte delle quattro cime raggiunte dell'impegnativa maratona di montagna Maga Skymarathon.\nSalita alla vetta.\nI principali itinerari prevedono la partenza dalla frazione Costa di Roncobello, tramite il sentiero contrassegnato con segnvia del C.A.I. numero 235 che raggiunge prima la localit\u00e0 Corna Buca e poi la baita dello Zoppo, da cui si arriva al suddetto passo.\nUna seconda alternativa \u00e8 quella che, tramite il sentiero numero 234, sale da Zorzone (frazione di Oltre il Colle) tramite la \"valle Carnera\", compresa tra la costa del monte Aral ed il \"Chignol d'Aral\"."}
{"id": "4353112", "revid": "1305772", "url": "https://it.wikipedia.org/wiki?curid=4353112", "title": "Rimoldi", "text": ""}
{"id": "4353114", "revid": "729019", "url": "https://it.wikipedia.org/wiki?curid=4353114", "title": "Torneo di Wimbledon 1998 - Doppio femminile", "text": "Martina Hingis e Jana Novotn\u00e1 hanno battuto in finale Lindsay Davenport e Nata\u0161a Zvereva 6-3, 3-6, 8-6."}
{"id": "4353116", "revid": "729019", "url": "https://it.wikipedia.org/wiki?curid=4353116", "title": "Torneo di Wimbledon 1997 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Nicole Arendt e Manon Bollegraf 7-6, 6-4."}
{"id": "4353117", "revid": "767487", "url": "https://it.wikipedia.org/wiki?curid=4353117", "title": "Jeroen Tesselaar", "text": ""}
{"id": "4353119", "revid": "543975", "url": "https://it.wikipedia.org/wiki?curid=4353119", "title": "Episodi di Waking the Dead (prima stagione)", "text": "La prima stagione della serie televisiva Waking the Dead \u00e8 stata trasmessa nel Regno Unito dal 2000 al 2001.\nIn Italia \u00e8 andata in onda dal 26 marzo 2007 al 23 aprile 2007 su Hallmark Channel; in chiaro, il primo episodio \u00e8 andato in onda in anteprima il 20 gennaio 2013 su Giallo, per poi iniziare la trasmissione regolare il 5 febbraio e concludersi il 5 marzo 2013."}
{"id": "4353121", "revid": "729019", "url": "https://it.wikipedia.org/wiki?curid=4353121", "title": "Torneo di Wimbledon 1996 - Doppio femminile", "text": "Martina Hingis e Helena Sukov\u00e1 hanno battuto in finale Meredith McGrath e Larisa Neiland 5-7, 7-5, 6-1."}
{"id": "4353124", "revid": "543975", "url": "https://it.wikipedia.org/wiki?curid=4353124", "title": "Episodi di Waking the Dead (seconda stagione)", "text": "La seconda stagione della serie televisiva Waking the Dead \u00e8 stata trasmessa nel Regno Unito nel 2002.\nIn Italia \u00e8 andata in onda dal 30 aprile 2007 al 21 maggio 2007 su Hallmark Channel e in chiaro su Giallo dal 12 marzo al 2 aprile 2013."}
{"id": "4353126", "revid": "543975", "url": "https://it.wikipedia.org/wiki?curid=4353126", "title": "Episodi di Waking the Dead (terza stagione)", "text": "La terza stagione della serie televisiva Waking the Dead \u00e8 stata trasmessa nel Regno Unito nel 2003.\nIn Italia \u00e8 andata in onda dal 28 maggio 2007 all'8 giugno 2007 su Hallmark Channel e in chiaro su Giallo dal 9 aprile al 30 aprile 2013."}
{"id": "4353134", "revid": "599013", "url": "https://it.wikipedia.org/wiki?curid=4353134", "title": "Moorilla Hobart International 2013 - Qualificazioni singolare", "text": "Le qualificazioni del singolare del Moorilla Hobart International 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4353136", "revid": "111463132", "url": "https://it.wikipedia.org/wiki?curid=4353136", "title": "Natale Monferrato", "text": "Biografia.\nDestinato alla carriera ecclesiastica, venne ordinato sacerdote il 23 settembre 1634 e incardinato nella prelatura nullius di San Marco.\nFu probabilmente il fratello Innocente, organista, ad impartirgli le prime lezioni di musica, che prosegu\u00ec in seminario, sotto la guida di Alessandro Grandi. Assieme a lui, era seminarista in quegli anni il grande Claudio Monteverdi, mentre sempre in quel periodo inizi\u00f2 il rapporto di amicizia e collaborazione con l'allora Secondo Maestro della Cappella Marciana Giovanni Rovetta.\nEntr\u00f2 nella formazione come cantore nel 1638, quindi dal 1647 fu promosso dal Rovetta a Vicemaestro. Nel frattempo, nel 1642 ottenne la direzione del coro delle fanciulle dell'Ospedale dei Mendicanti, carica che manterr\u00e0 sino a quando non ottenne il direttorato della Marciana. In quegli anni, vennero pubblicate le sue prime composizioni, a carattere esclusivamente sacro. Alla morte del Rovetta (23 ottobre 1668) non ci fu un concorso per designarne il successore. Venne quindi designato il Primo organista Francesco Cavalli, mentre il Monferrato manterr\u00e0 ancora la vicedirezione. Diversa fu la situazione per\u00f2 alla morte del Cavalli (1676), quando vinse il concorso indetto per il direttorato battendo per solo un voto di scarto i concorrenti Pietro Andrea Ziani e Giovanni Legrenzi, i quali poi non parteciparono al concorso per il vicedirettorato lasciando il posto ad Antonio Sartorio. Monferrato ristruttur\u00f2 la Cappella, dando cos\u00ec nuovo impulso all'istituzione, in particolare privilegiando le esecuzioni a cappella, avvalendosi anche di una nuova officina tipografica appositamente avviata sin dal suo insediamento, permettendo cos\u00ec anche la pubblicazione quasi integrale dei suoi lavori per le liturgie marciane.\nA partire dal 1680 le condizioni di salute del Monferrato si fecero sempre pi\u00f9 precarie, infatti risulta che pi\u00f9 volte Legrenzi, divenuto vicemaestro, lo abbia sostituito nella direzione sempre pi\u00f9 frequentemente. Mor\u00ec a Venezia il 13 aprile 1685 e fu sepolto nella sacrestia della Chiesa di San Bartolomeo.\nOpere.\nIl corpus delle composizioni del Monferrato comprende solo e esclusivamente brani di carattere sacro. Tra questi, ci pervengono:"}
{"id": "4353139", "revid": "124175566", "url": "https://it.wikipedia.org/wiki?curid=4353139", "title": "Jimmy Jacobs", "text": "\u00c8 attualmente sotto contratto con la Ring of Honor, dove lotta come Jimmy Jacobs. Ha militato anche nella Juggalo Championship Wrestling, nella IWA Mid-South e nella Pro Wrestling Guerrilla.\nTitoli e riconoscimenti.\nAll American Wrestling\nAnarchy Championship Wrestling\nBorder City Wrestling\nChampionship Wrestling of Michigan\nElite Generation Wrestling\nGreat Canadian Wrestling\nGreat Lakes All-Pro Wrestling\nGreat Lakes Wrestling\nIndependent Wrestling Association Mid-South\nIndependent Wrestling Federation of Michigan\nIndependent Wrestling Revolution\nInsanity Pro Wrestling\nLakeshore Wrestling Organization\nMidwest Pro Wrestling\nMr. Chainsaw Productions Wrestling\nNational Wrestling Alliance\nPowerhouse Championship Wrestling\nPrice of Glory Wrestling\nPrime Wrestling\nPro Wrestling Federation\nPro Wrestling Prestige\nSuperior Championship Wrestling\nThunder Zone Wrestling\nwestside Xtreme wrestling\nXtreme Intense Championship Wrestling\nPro Wrestling Guerrilla\nRing of Honor\nPro Wrestling Illustrated"}
{"id": "4353141", "revid": "743418", "url": "https://it.wikipedia.org/wiki?curid=4353141", "title": "BD+20 2457", "text": ""}
{"id": "4353147", "revid": "93556", "url": "https://it.wikipedia.org/wiki?curid=4353147", "title": "Regione di Diego Martin", "text": "La regione di Diego Martin \u00e8 una regione di Trinidad e Tobago. Il capoluogo \u00e8 Petit Valley. \nInclude i centri abitati di Carenage, Diego Martin, Maraval, Westmoorings."}
{"id": "4353149", "revid": "6923", "url": "https://it.wikipedia.org/wiki?curid=4353149", "title": "Seth Morrison", "text": "Biografia.\nDopo la sua prima esperienza con gli sci, a sei anni, Seth ha fatto parte per otto anni dello ski club di Vail, in Colorado e per quattro anni ha partecipato a gare FIS. Lascia per\u00f2 le gare di sci in favore del fuoripista dopo aver visto il film \u201cThe Blizzard of Aahhh's\u201d, uno dei primi film di freeride, girato con Mike Hattrup, Scot Schmidt e Glen Plake.\nSeth inizia a collaborare con la \"Matchstick Productions\" all'et\u00e0 di diciott'anni, ma fino al '96 ha bisogno di lavorare l'estate per potersi mantenere. Collabora quindi alla realizzazione di numerosissimi ski movie e inizia a vincere riconoscimenti dalle riviste di settore per le sue imprese. Nel 2011 realizza \"The ordinary skier\": un film documentario che ripercorre la sua vita.\nHa anche praticato da agonista, per sei anni, ciclismo in mountain bike.\nFilmografia.\nEcco un elenco dei numerosi film a cui Seth Morrison ha partecipato:"}
{"id": "4353150", "revid": "767487", "url": "https://it.wikipedia.org/wiki?curid=4353150", "title": "Regione di Couva-Tabaquite-Talparo", "text": "La regione di Couva-Tabaquite-Talparo \u00e8 una regione di Trinidad e Tobago. Il capoluogo \u00e8 Couva. \nInclude i centri abitati di Claxton Bay, Couva, Point Lisas, Saint Mary's, Tabaquite e Talparo."}
{"id": "4353151", "revid": "6923", "url": "https://it.wikipedia.org/wiki?curid=4353151", "title": "Tutto in 24 ore", "text": "Tutto in 24 ore (\"The Layover\") \u00e8 uno show culinario presentato da Anthony Bourdain, in onda sul canale satellitare Discovery Travel &amp; Living.\nLo show presentato il 21 novembre 2011 in un episodio pilota con soggetto la citt\u00e0 di Singapore. Il format del programma \u00e8 basato su ci\u00f2 che il turista pu\u00f2 fare, mangiare, visitare in ventiquattro ore nella citt\u00e0 presa in considerazione.\nOgni episodio inizia con il presentatore che arriva in citt\u00e0, con l'orologio che segna l'inizio del \"countdown\"."}
{"id": "4353152", "revid": "767487", "url": "https://it.wikipedia.org/wiki?curid=4353152", "title": "Regione di Penal-Debe", "text": "La regione di Penal-Debe \u00e8 una regione di Trinidad e Tobago. Il capoluogo \u00e8 Debe. \nInclude i centri abitati di Penal e Debe."}
{"id": "4353155", "revid": "1005847", "url": "https://it.wikipedia.org/wiki?curid=4353155", "title": "Regione di Princes Town", "text": "La regione di Princes Town \u00e8 una regione di Trinidad e Tobago. Il capoluogo \u00e8 Princes Town. \nInclude i centri abitati di Moruga e Princes Town."}
{"id": "4353159", "revid": "1005847", "url": "https://it.wikipedia.org/wiki?curid=4353159", "title": "Regione di Rio Claro-Mayaro", "text": "La regione di Rio Claro-Mayaro \u00e8 una regione di Trinidad e Tobago. Il capoluogo \u00e8 Rio Claro. \nInclude i centri abitati di Mayaro, Rio Claro e Guayaguayare."}
{"id": "4353160", "revid": "594360", "url": "https://it.wikipedia.org/wiki?curid=4353160", "title": "Park Jae-Sang", "text": ""}
{"id": "4353163", "revid": "767487", "url": "https://it.wikipedia.org/wiki?curid=4353163", "title": "8 Eyes", "text": " \u00e8 un videogioco a piattaforme sviluppato da Thinking Rabbit e pubblicato su NES nel 1988.\nTrama.\nIl gioco si ambienta in un futuro post-apocalittico. L'umanit\u00e0 si sta riprendendo da centinaia di anni di caos e guerra nucleare, e la civilt\u00e0 \u00e8 in fase di ricostruzione dal Grande Re, che sfrutta la potenza di otto gioielli. I gioielli, conosciuti come \"8 Occhi\", si sono formati presso i centri di otto esplosioni nucleari che distrussero la Terra. Gli 8 occhi hanno misteriosi poteri che, nelle mani sbagliate, potrebbero portare alla fine del mondo. Otto duchi assetati di potere al servizio del Grande Re rubano i gioielli e bandiscono il re fino alle terre atomizzate, minacciando di far precipitare ancora una volta la Terra nel caos.\nOrin il falconiere e il suo falco da combattimento Cutrus dovranno penetrare gli otto castelli dei duchi, ognuno in un diverso paese, e recuperare gli 8 Occhi. \u00c8 necessario affrontare soldati, mutanti e il duca di ogni castello per recuperare i gioielli. Dopo che i gioielli sono stati recuperati, dovr\u00e0 portarli all'Altare della Pace, in modo che il Grande Re possa tornare e finire la ricostruzione della Terra.\nModalit\u00e0 di gioco.\nIl gioco si divide in nove livelli. I primi otto costituiscono i castelli dei duchi; alla fine di ogni castello dovr\u00e0 affrontare il duca in questione, sconfitto il quale Orin otterr\u00e0 una spada pi\u00f9 potente. I primi sette castelli possono essere esplorati in qualsiasi ordine, ma i boss sono vulnerabili ad una sola spada; nonostante non sia obbligatorio (poich\u00e9 si possono recuperare altre armi nel corso dei dungeon), completarli in uno specifico ordine rende le cose pi\u00f9 facili; sparpagliati per il gioco sono nascosti indizi su quale esso sia. L'ottavo livello, la Casa della Piet\u00e0, pu\u00f2 essere accesso solo dopo aver recuperato i sette gioielli nascosti nei primi sette castelli. Una volta recuperati tutti gli 8 Occhi, si avr\u00e0 accesso al nono ed ultimo livello, l'Altare della Pace. Qui i gioielli vanno posizionati nei giusti piedistalli, oltre che in uno specifico ordine, altrimenti la partita sar\u00e0 persa. Lungo tutto il gioco sono nascosti indizi su quale sia l'esatto ordine. Ogni livello ha dei temi musicali unici, nei primi sette ispirati alla musica dei luoghi in cui si trovano. La colonna sonora \u00e8 ad opera di Kenzou Kumei.\n\"8 Eyes\" \u00e8 dotato di una modalit\u00e0 cooperativa, in cui il giocatore 1 controlla Orin e il giocatore 2 Cutrus. Nella modalit\u00e0 giocatore singolo si ha un controllo limitato e contemporaneo di entrambi i personaggi, rendendo il gioco molto pi\u00f9 difficile.\nIl design dei castelli, del protagonista e di alcuni nemici sono estremamente simili a quelli di \"Castlevania\"; altra caratteristica che i due giochi condividono \u00e8 il globo che ogni boss rilascia una volta sconfitto, che deve essere raccolto per poter terminare il livello.\nAccoglienza.\nIl gioco ha ricevuto critiche negative. Something Awful scrisse nella sua recensione: \u00abCosa c'\u00e8 di pi\u00f9 divertente che essere continuamente attaccato da delle creature mentre tenti di mandare il tuo falco a sbattere la testa contro un muro di pietra in una furia suicida?\u00bb. Downwards Compatible disse che il gioco si basava su delle belle idee, ma \u00absviluppate in modo poco brillante e su un sistema che non poteva supportarle\u00bb."}
{"id": "4353164", "revid": "767487", "url": "https://it.wikipedia.org/wiki?curid=4353164", "title": "Regione di San Juan-Laventille", "text": "La regione di San Juan-Laventille \u00e8 una regione di Trinidad e Tobago. Il capoluogo \u00e8 Aranguez. \nInclude i centri abitati di Barataria, Laventille, Morvant, St. Joseph, San Juan."}
{"id": "4353165", "revid": "775372", "url": "https://it.wikipedia.org/wiki?curid=4353165", "title": "Regione di Sangre Grande", "text": "La regione di Sangre Grande \u00e8 una regione di Trinidad e Tobago. Il capoluogo \u00e8 Sangre Grande. \nInclude i centri abitati di Guaico, Sangre Grande, Toco e Valencia."}
{"id": "4353166", "revid": "1543377", "url": "https://it.wikipedia.org/wiki?curid=4353166", "title": "Maureen Jennings", "text": "\u00c8 nota in particolare per essere l'autrice delle indagini del Detective Murdoch, ambientate nella Toronto dell'epoca vittoriana e dalle quali \u00e8 stata tratta la serie televisiva \"I misteri di Murdoch\".\nBiografia.\nNata a Birmingham, in Inghilterra, vi trascorse i primi anni finch\u00e9 nel 1956 non si trasfer\u00ec con la madre a Windsor, in Canada. Laureata in psicologia, filosofia e letteratura inglese, lavor\u00f2 inizialmente come insegnante di inglese e come psicoterapeuta, finch\u00e9 nel 1997 pubblic\u00f2 il suo primo romanzo, intitolato \"Except The Dying\", con protagonista il detective William Murdoch.\nOpere.\nSerie delle indagini del Detective William Murdoch.\nAmbientate nella Toronto vittoriana di fine XIX secolo, da esse \u00e8 stata tratta la serie televisiva \"I misteri di Murdoch\".\nSerie di Christine Morris.\nAmbientata in epoca contemporanea, con protagonista la \"profiler\" forense Christine Morris.\nSerie dell'Ispettore Tom Tyler.\nAmbientata nella campagna inglese dello Shropshire nel 1940, con protagonista l'Ispettore Tom Tyler."}
{"id": "4353167", "revid": "1005847", "url": "https://it.wikipedia.org/wiki?curid=4353167", "title": "Regione di Tunapuna-Piarco", "text": "La regione di Tunapuna-Piarco \u00e8 una regione di Trinidad e Tobago. Il capoluogo \u00e8 Tunapuna. \nInclude i centri abitati di Arouca, Curepe, Piarco, Saint Augustine, Trincity e Tunapuna."}
{"id": "4353171", "revid": "439868", "url": "https://it.wikipedia.org/wiki?curid=4353171", "title": "Arima", "text": "Arima, ufficialmente \"The Royal Chartered Borough of Arima\", \u00e8 il borgo (borough) pi\u00f9 orientale e il secondo pi\u00f9 grande nell'area dei tre borghi di Trinidad e Tobago.\nGeograficamente \u00e8 adiacente a Sangre Grande e Arouca alle pendici centro-meridionali della Northern Range. A sud si trova la diga Caroni-Arena. Confinante con la Citt\u00e0 di Arima dal 1888, il comune di Arima \u00e8 il quarto comune per popolazione del Paese (dopo Port of Spain, Chaguanas e San Fernando). Il censimento del 2011 ha stimato residenti.\nNel 1887, la citt\u00e0 ha presentato una petizione alla regina Vittoria del Regno Unito per lo status di municipio come parte della sua celebrazione del Giubileo d'oro. Questo \u00e8 stato concesso l'anno successivo, e Arima divenne un Royal Borough (borgo reale) il 1\u00ba agosto 1888. Storicamente \u00e8 stata la terza citt\u00e0 pi\u00f9 grande di Trinidad e Tobago, quarta invece da quando Chaguanas \u00e8 diventata la citt\u00e0 pi\u00f9 grande del Paese."}
{"id": "4353174", "revid": "1369234", "url": "https://it.wikipedia.org/wiki?curid=4353174", "title": "Rabiu Ibrahim", "text": ""}
{"id": "4353179", "revid": "767487", "url": "https://it.wikipedia.org/wiki?curid=4353179", "title": "Chaguanas", "text": "Chaguanas \u00e8 un borgo di Trinidad e Tobago."}
{"id": "4353182", "revid": "287204", "url": "https://it.wikipedia.org/wiki?curid=4353182", "title": "National Hockey League 2012-2013", "text": "La stagione 2012-2013 \u00e8 stata la 95\u00aa edizione della National Hockey League, la 96\u00aa considerando la stagione del lockout. La stagione regolare sarebbe dovuta iniziare l'11 ottobre 2012 e terminare il 13 aprile 2013, tuttavia a causa di un lockout imposto dai proprietari delle franchigie NHL tutti i 625 incontri previsti dall'inizio della stagione fino al 14 gennaio 2013 furono cancellati. Il 6 gennaio 2013 fu infine concordato un nuovo contratto collettivo (CBA) fra i proprietari e i membri della NHLPA. La stagione regolare, ridotta a soli 48 incontri come nel 1995, inizi\u00f2 il 19 gennaio 2013 per poi concludersi il 28 aprile. I Chicago Blackhawks sconfissero i Boston Bruins nella finale di Stanley Cup per 4-2, conquistando il quinto titolo nella storia della franchigia.\nNella primavera del 2012 per i timori del lockout furono cancellati gli incontri di esibizione della NHL in Europa. L'edizione 2013 dell'NHL Winter Classic avrebbe visto i Detroit Red Wings ospitare i Toronto Maple Leafs al Michigan Stadium di Ann Arbor, tuttavia essa fu cancellata a causa del lockout in corso. La NHL comunque conferm\u00f2 l'evento in vista della stagione 2013-14. Fu cancellato anche l'NHL All-Star Game previsto originariamente il 27 gennaio 2013 a Columbus organizzato dai Blue Jackets.\nIl 24 ottobre 2012 i New York Islanders firmarono un accordo di 25 anni con il Barclays Center a Brooklyn, allo scadere del contratto di concessione del Nassau Veterans Memorial Coliseum. L'arena, originariamente costruita come impianto per i Brooklyn Nets (NBA), verr\u00e0 ampliato per rispettare gli standard NHL.\nPre-season.\nNHL Entry Draft.\nL'Entry Draft si tenne fra il 22 ed il 23 giugno 2012 presso il Consol Energy Center di Pittsburgh, in Pennsylvania. Gli Edmonton Oilers nominarono come prima scelta assoluta il giocatore russo Nail' Jakupov. Altri giocatori rilevanti all'esordio in NHL furono Ryan Murray, Alex Galchenyuk, Griffin Reinhart e Michail Grigorenko.\nProposta di riallineamento.\nDopo il trasferimento degli Atlanta Thrashers e la nascita dei Winnipeg Jets si discusse all'interno della lega su una nuova distribuzione delle franchigie. Da sei le Division sarebbero scese a quattro, le due a Ovest composte da otto squadre mentre le due a Est da sette squadre ciascuna, ricalcando quella che in passato era stata l'antica suddivisione delle squadre nei gruppi Smythe, Norris, Adams e Patrick.\nTuttavia il 6 gennaio 2012 la lega annunci\u00f2 ufficialmente la bocciatura della proposta da parte della NHLPA rimandando la questione almeno alla stagione 2013-14. La proposta non fu inserita neppure nel testo del nuovo contratto collettivo approvato dalla lega nel gennaio del 2013.\nLockout.\nIl 13 settembre 2012 tutti e 29 i proprietari delle franchigie NHL (la lega infatti controllava ancora direttamente i Phoenix Coyotes) autorizzarono il commissioner Gary Bettman a dichiarare il lock out allo scadere del contratto collettivo (CBA) il 15 settembre. Per la NHL fu la quinta vertenza sindacale in venti anni, in seguito allo sciopero del 1992, i lockout delle stagioni 1994-95 e 2004-05, cos\u00ec come lo sciopero degli arbitri nel 1993; pi\u00f9 di quanto sia mai successo in una lega professionistica nordamericana nello stesso arco di tempo. In preparazione al periodo del lockout le squadre NHL assegnarono tutti i loro giocatori eleggibili alle formazioni affiliate in American Hockey League.\nLa stagione NHL entr\u00f2 ufficialmente nel periodo di lockout allo scadere del contratto collettivo (Collective Bargaining Agreement) il 15 settembre 2012, senza che i proprietari e i giocatori si accordassero sulla spartizione dei profitti della lega. I giocatori rimasti senza squadra iniziarono subito a firmare accordi provvisori con squadre di Kontinental Hockey League, Extraliga, SM-liiga, Elitserien e Lega Nazionale A. Il 6 gennaio 2013 dopo una lunga trattativa la lega e i giocatori raggiunsero l'accordo per un nuovo contatto collettivo interrompendo il lockout.\nStagione regolare.\nClassifiche.\nEastern Conference.\nNortheast Division\nAtlantic Division\nSoutheast Division\nWestern Conference.\nNorthwest Division\nCentral Division\nPacific Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare con almeno 1200 minuti giocati.\nPlayoff.\nAl termine della stagione regolare le migliori 16 squadre del campionato si qualificano per i playoff. I Chicago Blackhawks si aggiudicarono il Presidents' Trophy avendo ottenuto il miglior record della lega con 77 punti. I campioni di ciascuna Division conservano il proprio ranking per l'intera durata dei playoff, mentre le altre squadre vengono ricollocate nella graduatoria dopo ciascun turno.\nTabellone playoff.\nIn ciascun turno la squadra con il ranking pi\u00f9 alto si sfida con quella dal posizionamento pi\u00f9 basso, usufruendo anche del vantaggio del fattore campo. Nella finale di Stanley Cup il fattore campo si determina dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 2013 \u00e8 stata una serie al meglio delle sette gare che ha determinato il campione della National Hockey League per la stagione 2012-13. Nella storia dei playoff \u00e8 la settima sfida fra Boston Bruins e Chicago Blackhawks, la prima dal 1978. Per i Boston Bruins si tratt\u00f2 della diciottesima apparizione nella finale della Stanley Cup, la prima dopo il titolo nel 2011 contro i Vancouver Canucks. Per Chicago fu invece la dodicesima apparizione dopo la vittoria contro i Philadelphia Flyers nel 2010.\nPremi NHL.\nNHL All-Star Team.\nFirst All-Star Team\nSecond All-Star Team\nNHL All-Rookie Team"}
{"id": "4353187", "revid": "834", "url": "https://it.wikipedia.org/wiki?curid=4353187", "title": "Point Fortin", "text": "Point Fortin \u00e8 un borgo di Trinidad e Tobago."}
{"id": "4353190", "revid": "123398658", "url": "https://it.wikipedia.org/wiki?curid=4353190", "title": "Pasta 'ncasciata", "text": "La pasta 'ncasciata, nota anche come pasta 'ncaciata, \u00e8 un piatto tradizionale della cucina siciliana diffuso in quasi tutto il territorio del messinese, in particolare nella localit\u00e0 di Mistretta, dove \u00e8 pietanza tipica. Trattasi, nella variante pi\u00f9 comune, di un timballo di maccheroni a base di rag\u00f9, polpette, uova sode, salame, caciocavallo, melanzane fritte e piselli.\nPreparazione.\nTra gli ingredienti per il condimento si possono elencare pomodori, caciocavallo fresco, carne tritata, salame, uova sode, melanzane, pecorino grattugiato, aglio, vino bianco, basilico, olio, sale e pepe. Per la pasta si usano magliette di maccheroncino che vengono cotte al dente e mischiate in una casseruola al condimento. La casseruola viene quindi adagiata su uno strato di brace ardente e, una volta messo il coperchio, viene anch'essa coperta di brace, in modo da portare a conclusione la cottura della pasta. "}
{"id": "4353192", "revid": "1543377", "url": "https://it.wikipedia.org/wiki?curid=4353192", "title": "Claunico", "text": "Claunico, o \"Claunicco\" (in sloveno Hlevnik, in tedesco \"Claunico\") \u00e8 un paese della Slovenia, frazione del comune di C\u00f2llio.\nLa localit\u00e0 si trova a 5,9 kilometri a nord-ovest del capoluogo comunale e a 570 metri dal confine italiano, all'estremit\u00e0 occidentale del C\u00f2llio sloveno ed \u00e8 anche costituita degli agglomerati sparsi di \"Ben\u010dani\", Caponi (\"Pri \u010ceponovih\"), Codromas (\"Pri \u0160obalovih\"), \"Na Krnicah\", \"Pri Bujetih\", e \"Pri Facendovih\".\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini Franchi da parte di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli divenuta nel 951 Marca di Verona e Friuli.\nNel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico e subordinandole al ducato di Baviera tenuto dal suo fratellastro Enrico I a cui successe il figlio Enrico II. Nel 976 pass\u00f2 al Ducato di Carinzia appena costituito dall'imperatore Ottone II.\nDal 1027 il suo territorio fece parte del Patriarcato di Aquileia, che da quell'anno venne proclamato da Corrado II, nella dieta di Verona, \u201cfeudo immediato dell'impero\u201d , venendo cos\u00ec tolto dalla dipendenza dei duchi di Carinzia; nel 1077 il Patriarcato venne innalzato (e costituito dall'imperatore Enrico IV) a Principato ecclesiastico di Aquileia, che ebbe influenza, mediante apposito diploma emesso lo stesso anno dall'imperatore, anche sulla marca di Carniola e sulla contea dell'Istria.\nTutto il Collio rest\u00f2 in mani patriarcali fino al 1330 quando la sua parte orientale, compreso Claunico, venne annessa dalla Contea di Gorizia, mentre la parte occidentale rimase ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessano della vicina Contea di Gorizia e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (1516) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente; Claunico in particolare era una protrusione dei domini asburgici in quelli veneziani (confinava infatti a nord con Verc\u00f2glia di Cosbana, a ovest con Scri\u00f2 e a sud con Curs\u00f2).\nCon la Convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo, nel Regno d\u2019Italia napoleonico sotto il Dipartimento di Passariano nel territorio di Mernico.\nCol Congresso di Vienna nel 1815 rientr\u00f2 in mano austriaca nel Regno d'Illiria sempre come frazione del comune di Mernico; pass\u00f2 in seguito sotto il profilo amministrativo al Litorale austriaco nel 1849 come frazione del comune di Cosbana che aveva assorbito quello di Mernico.\nDopo la prima guerra mondiale fu annesso al Regno d'Italia e venne congiunto alla Provincia di Gorizia.\nIn seguito all'abolizione della stessa Provincia nel 1923, pass\u00f2 alla Provincia di Udine nel comune di Cosbana nel C\u00f2llio per poi passare, nel 1927, alla ricostituita Provincia di Gorizia.\nFu soggetto alla Zona d'operazioni del Litorale adriatico (OZAK) tra il settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nAlture principali.\n\"Bajetov vrh\", mt 265\nCorsi d'acqua.\nRio Quornizza (\"Koren\"); torrente Cosbana/Cosbaniza (\"Ko\u017ebanj\u0161\u010dek\")"}
{"id": "4353193", "revid": "339392", "url": "https://it.wikipedia.org/wiki?curid=4353193", "title": "Valdiano Calcio", "text": ""}
{"id": "4353194", "revid": "287204", "url": "https://it.wikipedia.org/wiki?curid=4353194", "title": "San Fernando (Trinidad e Tobago)", "text": "San Fernando \u00e8 una citt\u00e0, che costituisce una \nregione di Trinidad e Tobago, posta sulla costa occidentale dell'isola di Trinidad."}
{"id": "4353202", "revid": "76963", "url": "https://it.wikipedia.org/wiki?curid=4353202", "title": "Brandon Killham", "text": "Biografia.\nBrandon \u00e8 nato a Phoenix, Arizona. \u00c8 conosciuto soprattutto per aver interpretato la guida turistica nel film \"Opposite Day\". Nel suo ultimo lavoro interpreta il ruolo di Dylan in un episodio della 2 stagione della serie \"L'uomo di casa\"."}
{"id": "4353209", "revid": "37401", "url": "https://it.wikipedia.org/wiki?curid=4353209", "title": "Chiese di Mistretta", "text": "Le chiese di Mistretta sono numerose (25), e la loro storia accompagna quella della cittadina da diversi secoli, segnandone la storia religiosa, sociale e artistica.\nChiesa di Santa Lucia.\nLa Chiesa di Santa Lucia, \u00e8 la chiesa madre di Mistretta, risalente al XII secolo.\nIl 31-10-2016 \u00e8 stata elevata a Santuario Madonna dei Miracoli.\nChiesa della Santissima Trinit\u00e0.\nLa chiesa della Santissima Trinit\u00e0, o di San Vincenzo, d'origine normanna, \u00e8 da tutti erroneamente chiamata chiesa di San Vincenzo poich\u00e9 al suo interno si venera il Santo.\nNel 1101 venne donata dal conte Ruggero all'Abbazia della Santissima Trinit\u00e0 di Mileto, in Calabria. Il prospetto del XVII secolo raffigurante la Santissima Trinit\u00e0 con tre figure umane uguali, \u00e8 affiancato da due agili campanili culminanti a guglie coniche rivestite di tessere policrome in ceramica. In seguito di modifiche apportate nel 1661 la chiesa venne ampliata e ridotta a pianta quasi ellittica e arricchita di altari.\nNei primi del Novecento sul frontone della chiesa fu inserita la statua dell'Angelo nella bara scolpita da No\u00e8 Marullo.\nChiesa del Santissimo Salvatore.\n\u00c8 una piccola chiesa ad una navata, che non \u00e8 possibile datare, molto probabilmente \u00e8 di epoca bizantina come dimostrerebbe l'affresco raffigurante il Cristo Pantocratore datato dopo un recente restauro al Duecento. In questo piccolo luogo di culto, si pratica l'adorazione perpetua del Santissimo Sacramento.\nChiesa di San Francesco d'Assisi.\nLa chiesa di San Francesco d'Assisi era inglobata nel monastero delle benedettine, che vi dimorarono fino al 1569, quando lo cedettero ai Padri Cappuccini trasferendosi nel nuovo monastero di Santa Maria del Soccorso.\nFu solo nel 1604 che i Cappuccini ampliarono la chiesa, costituita da un'unica navata ricca di sculture lignee e dipinti. Tra le opere pi\u00f9 interessanti conservate in questa chiesa ricordiamo la Pala della Madonna degli Angeli di Scipione Pulzone del 1588, l'altare Maggiore ligneo del sac. Biffarella del 1742, la Sacra Famiglia con Sant'Anna e Angeli del 1599, la Deposizione (XVI sec) attribuita ad Antonello de Saliba e un Crocifisso ligneo con 68 formelle ognuna delle quali \u00e8 un reliquario.\nChiesa di San Nicol\u00f2.\nCostruita nel medioevo, intitolata a San Nicola da Tolentino, \u00e8 stata la prima chiesa madre del paese. In stile neoclassico, \u00e8 stata ampliata nel 1572, con la costruzione del campanile. Dopo un incendio, nel 1818 fu ristrutturata. Nel 2014 il campanile \u00e8 stato colpito da un fulmine e nel 2016 \u00e8 stato restaurato.\nChiesa di San Sebastiano.\nLa chiesa \u00e8 stata costruita nel XVI secolo, di pianta basilicale a tre navate con colonne monolitiche in pietra. Nel 1603, fu realizzato il portale principale con la lunetta ogivale.\nSempre del XVI secolo \u00e8 la prima statua lignea, policroma e con parti dorate, che raffigura San Sebastiano, patrono della citt\u00e0 di Mistretta a cui la chiesa \u00e8 dedicata. Intorno al 1670 fu edificato il campanile a quattro ordini sovrastati da una cupola a bulbo.\nNel tempo la chiesa ha subito alcune modifiche: alla fine dell'Ottocento la facciata principale \u00e8 stata ricoperta da intonaco e sono stati inseriti, sull'architrave del portone principale e sulle porte laterali, dei bassorilievi in stucco raffiguranti rispettivamente scene del martirio del Santo e alcuni angeli.\nNel 1967 un sisma provoc\u00f2 danni tali da costringere a ricostruire buona parte dell'edificio; l'interno ne ha subito maggiormente le conseguenze, essendo stato modificato in maniera quasi radicale.\nNella chiesa sono gelosamente custoditi il fercolo del santo protettore di Mistretta, San Sebastiano, con il simulacro, scolpiti rispettivamente da No\u00e9 Marullo tra il 1886 ed il 1904, e dai fratelli Li Volsi nel 1610, e il simulacro rappresentante gli Angeli che sorreggono una teca con le Reliquie del Santo.\nDa questa chiesa ha inizio l'imponente processione per la \"Festa di San Sebastiano\", che si svolge due volte all'anno, il 20 gennaio e il 18 agosto.\nChiesa di Santa Caterina.\nCostruita tra il XIII ed il XIV secolo la chiesa \u00e8 dedicata a Santa Caterina di Alessandria. Era piccolissima e si trovava fuori dalle mura. Nel 1493 vi fu posta la statua marmorea della Santa, attribuita da alcuni a Giorgio da Milano, mentre da altri ad Andrea Mancino ed Antonio Vanella, accompagnata da attributi iconografici generali, come la corona, e specifici, come la spada, la ruota dentata e il libro aperto.\nSul plinto, di forma poligonale, vi \u00e8 raffigurata al centro la Santa in preghiera, incoronata dagli Angeli, tra due ruote dentate ed affiancata da due gruppi di tre confrati incappucciati, probabilmente i committenti dell'opera. Nel XVI secolo i cospicui interventi di ampliamento determinano il delinearsi della configurazione definitiva a pianta basilicale con tre navate, transetto e abside.\nAl 1547 risalgono gli archi a tutto sesto sostenute da colonne monolitiche con capitelli compositi e rinascimentali, e le basi istoriate. Nel 1569 viene aperto il portale principale, a due ordini, con l'architrave sorretto da mensole laterali sovrastati da un arco a sesto acuto. Nel 1572, lo scultore Baldassarre di Massa scolp\u00ec una Cona marmorea, che circonda il simulacro della Santa, dove sono raffigurati, ai lati, Sant'Antonio di Padova e San Marco, con una cornice di otto formelle in sequenza verticale ed una orizzontale superiore, decorate con episodi tratti dal martirio della Santa.\nRisale al 1637 il prospetto, come testimoniato dall'iscrizione che troviamo sul lato destro della facciata.\nNel 1722, fu edificato il campanile con guglia conica formata da cunei di terracotta smaltati di diverso colore che negli anni cinquanta venne sostituita da un'inutile quanto antiestetica terrazza. Interessante l'acquasantiera marmorea rinascimentale, con Santa Caterina ed Angeli, e l'Altare Maggiore, realizzato con marmi misti policromi, arricchito anteriormente da un paliotto ricamato in oro e argento, della prima met\u00e0 del Settecento, attribuito a Cosimo Cannizzaro.\nDal 1750 in poi molti cambiamenti hanno modificato l'aspetto esterno ed interno della chiesa, come la soppressione delle cappelle laterali, per edificare la sala parrocchiale.\nChiesa di San Giovanni Battista.\nLa chiesa di San Giovanni Battista fu costruita nel 1534, come testimonia la scritta sull'architrave del portale principale. Originariamente a pianta basilicale, fu trasformata a croce latina nel 1818. Nello stesso periodo ne venne modificato l'aspetto interno, che si presenta in chiave neoclassica; le colonne e le pareti furono ricoperte da stucchi e venne realizzata la copertura a volta delle cappelle laterali della zona absidale.\nL'opera pi\u00f9 preziosa custodita nella cappellina a sinistra del transetto \u00e8 il Cristo che porta la croce in legno dorato punzonato con capelli umani, donati per voto. Notevoli sono anche la statua in cartapesta della Madonna Assunta realizzata da No\u00e9 Marullo, la tela centrale, raffigurante \"Il battesimo di Ges\u00f9\".\nIl prospetto principale \u00e8 in stile romanico, con una doppia scalinata semicircolare che conduce all'ingresso principale affiancato da due leoni in pietra recanti simboli liturgici."}
{"id": "4353214", "revid": "121622871", "url": "https://it.wikipedia.org/wiki?curid=4353214", "title": "Metodo kernel", "text": "In informatica, i metodi \"kernel\" sono una classe di algoritmi per l'analisi di schemi, il cui elemento maggiormente conosciuto sono le macchine a vettori di supporto (SVM).\nDescrizione.\nLo scopo generale dell'analisi di schemi \u00e8 di trovare e studiare tipi generici di relazioni (come gruppi, posizioni, componenti principali, correlazioni, classificazioni) e in generale tipi di dati (sequenze, documenti testuali, insiemi di punti, vettori, immagini ecc.).\nI metodi \"kernel\" si approcciano al problema mappando i dati in uno spazio di caratteristiche multidimensionale, dove ogni coordinata corrisponde a una caratteristica dei dati dell'elemento, trasformando i dati in un insieme di punti dello spazio euclideo.\nPoich\u00e9 la mappatura pu\u00f2 essere generale (per esempio, non necessariamente lineare), le relazioni trovate in questo modo sono di conseguenza molto generali.\nI metodi \"kernel\" si chiamano cos\u00ec per le funzioni \"kernel\", che vengono usate per operare nello spazio delle caratteristiche senza calcolare le coordinate dei dati nello spazio, ma piuttosto calcolando il prodotto interno tra le immagini di tutte le coppie di dati nello spazio funzione.\nQuest'operazione \u00e8 spesso computazionalmente pi\u00f9 economica che l'esplicito calcolo delle coordinate, e viene chiamata \"stratagemma del \"kernel\"\" (\"kernel trick\").\nLe funzioni \"kernel\" sono state introdotte per una sequenza di dati, grafi, testi, immagini e vettori.\nGli algoritmi capaci di operare con i \"kernel\" comprendono le macchine a vettori di supporto, processi gaussiani, l'analisi discriminante lineare di \"Fisher\", l'analisi delle componenti principali (PCA), l'analisi di correlazione canonica, la regressione della cresta, il raggruppamento spettrale, i filtri adattivi lineari e molti altri."}
{"id": "4353217", "revid": "599013", "url": "https://it.wikipedia.org/wiki?curid=4353217", "title": "Conte di Perth", "text": "Conte di Perth \u00e8 un titolo dei Pari di Scozia. \u00c8 stato creato nel 1605 per James Drummond, IV Lord di Drummond. La famiglia Drummond rivendicava la propria discendenza da Maurice, figlio di George, il figlio pi\u00f9 giovane del re Andrea I d'Ungheria. Maurice arriv\u00f2 in Scozia a bordo della nave che ha portato Edgar Atheling, il pretendente sassone alla corona d'Inghilterra dopo la conquista normanna, e la sorella Margherita, nel 1068. A Maurice vennero date le terre nel Lennox, insieme alla gestione ereditaria della contea. Il suo successore venne privato delle terre e si ritir\u00f2 nel Perthshire.\nJohn Drummond, giudice di Scozia, \u00e8 stato creato Lord del Parlamento nel 1487/8 dal re Giacomo III di Scozia. Il suo diretto discendente, James, Lord Drummond, ambasciatore in Spagna, fu creato conte di Perth nel 1605.\nJames Drummond, IV conte di Perth fu creato \"duca di Perth\", \"marchese di Drummond\", \"conte di Stobhall\", \"visconte Cargill\" e \"barone Concraig\" nel 1701 dall'esiliato pretendente giacobita al trono britannico, riconosciuto come il re Giacomo III e VIII. Questa creazione, nel Pari giacobita, non \u00e8 mai stata riconosciuta dal governo britannico. Lui e i suoi successori, tuttavia continuarono a rivendicare la contea insieme al ducato. Alla morte del VI duca, nel 1760, gli succedette un cugino di secondo grado, discendente del fratello minore del I duca, John Drummond, I duca di Melfort. Il figlio superstite, come VIII duca e XI conte, ottenne nel 1783 il restauro dei beni confiscati nel 1745. Venne creato da Giorgio III nel 1797 \"Lord Perth\" e \"barone di Stobhall\", fra i Pari della Gran Bretagna, il cui titolo si estinse alla sua morte nel 1800. Gli succedette come IX duca di Perth suo cugino, James Lewis Drummond, IV duca di Melfort. Il X duca era un prelato della Chiesa cattolica, noto come \"Abb\u00e9 de Melfort\". Alla sua morte nel 1840 gli succedette il nipote, George Drummond, che aveva abbracciato la religione protestante.\nLa sede della famiglia \u00e8 a Stobhall, nei pressi di Perth, dal XIV secolo.\nDuchi di Perth (1716-1853).\nL'erede apparente \u00e8 James David Drummond, visconte di Strathallan (1965)"}
{"id": "4353221", "revid": "125355690", "url": "https://it.wikipedia.org/wiki?curid=4353221", "title": "Alessandro Bencivenni", "text": "Carriera.\nNato a Salerno nel 1954, vive e lavora a Roma. Laureato in Lettere e diplomato al CSC, intraprende l'attivit\u00e0 di sceneggiatore nel campo dei fumetti con \"Topolino\", dedicandosi prevalentemente a parodie e storie di divulgazione scientifica, una delle quali tuttora esposta nella biblioteca del CERN di Ginevra. "}
{"id": "4353224", "revid": "256896", "url": "https://it.wikipedia.org/wiki?curid=4353224", "title": "Pedras Serradas", "text": ""}
{"id": "4353227", "revid": "124152655", "url": "https://it.wikipedia.org/wiki?curid=4353227", "title": "Osservatorio astronomico di Campo Catino", "text": "L'osservatorio astronomico di Campo Catino, noto anche con l'acronimo OACC, \u00e8 un osservatorio astronomico amatoriale italiano situato nell'omonima frazione del comune di Guarcino. Il suo codice MPC \u00e8 \"468 Astronomical Observatory, Campo Catino\".\nDescrizione.\nL'osservatorio, attivo, dal marzo del 1987, nasce per iniziativa dell\"'Associazione Astronomica Frusinate\", fondata nel 1981, a compimento di due anni di lavoro di riadattamento di una vecchia casa cantoniera della provincia di Frosinone, in localit\u00e0 Colle Pannunzio, che ne ha finanziato la ristrutturazione (1985/86). La Regione Lazio ha invece fornito la strumentazione scientifica e contribuisce alle ricerche dal 1988; ne \u00e8 Direttore Mario Di Sora, gi\u00e0 Presidente dell'UAI (2010-2019). Con la legge regionale 23/2000 \u00e8 stato compreso tra gli osservatori astronomici tutelati dall'inquinamento luminoso con una fascia di 30\u00a0km di raggio, la pi\u00f9 grande in Italia.\nLa strumentazione principale \u00e8 costituita da:\nL'OACC dispone di una stazione osservativa nel deserto di Atacama presso l'Osservatorio del Sauce, denominata CAO (\"CampoCatino Austral Observatory)\", per permettere l'osservazione in remoto del cielo australe. Attualmente \u00e8 in funzione una nuova versione del CAT (CampoCatino Automated Telescope) per il quale \u00e8 stata realizzata una cupola pi\u00f9 piccola rispetto a quella dello strumento principale. Il CAT, un Meade 16 ACF su SW EQ 8 effettua survey automatiche, sessioni di ricerca e collegamenti telematici di vario genere con finalit\u00e0 sia divulgative che didattiche.\nCon scopi pi\u00f9 propriamente divulgativi nel 2020, grazie alla Regione Lazio, \u00e8 stata realizzata la Mostra \"ESPLORANDO L'UNIVERSO 3.0\", costituita da 110 pannelli suddivisi per argomento: Sistema Solare, Ammassi e Nebulose, Galassie e Grandi telescopi. \nIl Minor Planet Center lo accredita per la scoperta di 35 asteroidi, prevalentemente tra il 1998 e il 2005, di cui numerosi dall'osservatorio australe. Inoltre, con questo, lo staff dell'A.A.F. ha scoperto vari asteroidi accreditati anche a titolo personale. L'Osservatorio di Campo Catino \u00e8 inoltre specializzato nello studio dell'inquinamento luminoso tanto da essere divenuto, negli ultimi anni, struttura leader in campo internazionale sul tema;: 1) per l'elaborazione del testo di provvedimenti legislativi e di vari protocolli d'intesa sottoscritti negli ultimi anni; 2) per le azioni di controllo e monitoraggio sul territorio del fenomeno; 3) per la soluzione tecnica di retrofit e adeguamento degli impianti non a norma. \nL'osservatorio di Campo Catino ha una propria divisione inquinamento luminoso che, dal 2000 ad oggi, ha effettuato oltre 3.500 controlli sul territorio del Lazio per verificare il rispetto della legislazione regionale in materia.\nLo staff ha partecipato alla scoperta di dieci pianeti extra-solari in collaborazione con altri istituti e team di ricerca.\nL'osservatorio di Campo Catino ha anche realizzato tre documentari scientifici basati su riprese originali effettuate durante le numerose spedizioni cui i suoi membri hanno partecipato negli anni: \"Occhi nel cielo\" (1998), \"I giganti di Atacama (2003)\", \"Contatto cosmico\" (2017)."}
{"id": "4353231", "revid": "124123", "url": "https://it.wikipedia.org/wiki?curid=4353231", "title": "James Drummond, III conte di Perth", "text": "Biografia.\nEra il figlio di John Drummond, II conte di Perth, e di sua moglie, lady Jean Ker.\nMatrimonio.\nSpos\u00f2, il 6 novembre 1639, Lady Anne Gordon (?-9 gennaio 1656), figlia di George Gordon, II marchese di Huntly e di sua moglie, Lady Anne Campbell. Ebbero tre figli:\nMorte.\nMor\u00ec il 2 giugno 1675."}
{"id": "4353232", "revid": "729019", "url": "https://it.wikipedia.org/wiki?curid=4353232", "title": "Torneo di Wimbledon 1995 - Doppio femminile", "text": "Jana Novotn\u00e1 e Arantxa S\u00e1nchez Vicario hanno battuto in finale Gigi Fern\u00e1ndez e Nata\u0161a Zvereva 5-7, 7-5, 6-4."}
{"id": "4353233", "revid": "86599", "url": "https://it.wikipedia.org/wiki?curid=4353233", "title": "172996 Stooke", "text": "172996 Stooke \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,6666493\u00a0UA e da un'eccentricit\u00e0 di 0,0922057, inclinata di 3,86902\u00b0 rispetto all'eclittica.\nL'asteroide \u00e8 dedicato all'astronomo e cartografo canadese Philip John Stooke."}
{"id": "4353234", "revid": "729019", "url": "https://it.wikipedia.org/wiki?curid=4353234", "title": "Torneo di Wimbledon 1994 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Jana Novotn\u00e1 e Arantxa S\u00e1nchez Vicario 6-4, 6-1."}
{"id": "4353235", "revid": "729019", "url": "https://it.wikipedia.org/wiki?curid=4353235", "title": "Torneo di Wimbledon 1993 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Larisa Neiland e Jana Novotn\u00e1 6-4, 6-7, 6-4."}
{"id": "4353237", "revid": "729019", "url": "https://it.wikipedia.org/wiki?curid=4353237", "title": "Torneo di Wimbledon 1992 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Larisa Neiland e Jana Novotn\u00e1 6-4, 6-1."}
{"id": "4353238", "revid": "729019", "url": "https://it.wikipedia.org/wiki?curid=4353238", "title": "Torneo di Wimbledon 1991 - Doppio femminile", "text": "Larisa Neiland e Nata\u0161a Zvereva hanno battuto in finale Gigi Fern\u00e1ndez e Jana Novotn\u00e1 6-4, 3-6, 6-4."}
{"id": "4353240", "revid": "729019", "url": "https://it.wikipedia.org/wiki?curid=4353240", "title": "Torneo di Wimbledon 1990 - Doppio femminile", "text": "Jana Novotn\u00e1 e Helena Sukov\u00e1 hanno battuto in finale Kathy Jordan e Liz Smylie 6-3, 6-4."}
{"id": "4353242", "revid": "729019", "url": "https://it.wikipedia.org/wiki?curid=4353242", "title": "Torneo di Wimbledon 1989 - Doppio femminile", "text": "Jana Novotn\u00e1 e Helena Sukov\u00e1 hanno battuto in finale Larisa Neiland e Nata\u0161a Zvereva 6-1, 6-2."}
{"id": "4353245", "revid": "729019", "url": "https://it.wikipedia.org/wiki?curid=4353245", "title": "Torneo di Wimbledon 1988 - Doppio femminile", "text": "Steffi Graf e Gabriela Sabatini hanno battuto in finale Larisa Savchenko e Nata\u0161a Zvereva 6-3, 1-6, 12-10."}
{"id": "4353246", "revid": "729019", "url": "https://it.wikipedia.org/wiki?curid=4353246", "title": "Torneo di Wimbledon 1987 - Doppio femminile", "text": "Claudia Kohde Kilsch e Helena Sukov\u00e1 hanno battuto in finale Betsy Nagelsen e Liz Smylie 7-5, 7-5."}
{"id": "4353248", "revid": "729019", "url": "https://it.wikipedia.org/wiki?curid=4353248", "title": "Torneo di Wimbledon 1979 - Doppio femminile", "text": "Billie Jean King e Martina Navr\u00e1tilov\u00e1 hanno battuto in finale Betty St\u00f6ve e Wendy Turnbull 5-7, 6-3, 6-2."}
{"id": "4353251", "revid": "729019", "url": "https://it.wikipedia.org/wiki?curid=4353251", "title": "Torneo di Wimbledon 1979 - Doppio misto", "text": "Bob Hewitt e Greer Stevens hanno battuto in finale Frew McMillan e Betty St\u00f6ve 7-5, 7-6."}
{"id": "4353259", "revid": "124123", "url": "https://it.wikipedia.org/wiki?curid=4353259", "title": "John Drummond, II conte di Perth", "text": "Biografia.\nEra il figlio di Patrick Drummond, III Lord Drummond, e di sua moglie Lady Elizabeth Lindsay.\nMatrimonio.\nSpos\u00f2, il 28 agosto 1613, Jean Ker, figlia di Robert Ker, I conte di Roxburghe, e di Margaret Maitland. Ebbero sette figli:\nMorte.\nMor\u00ec il 11 giugno 1662."}
{"id": "4353261", "revid": "729019", "url": "https://it.wikipedia.org/wiki?curid=4353261", "title": "Torneo di Wimbledon 1978 - Doppio femminile", "text": "Kerry Reid e Wendy Turnbull hanno battuto in finale Mima Jau\u0161ovec e Virginia Ruzici 4-6, 9-8, 6-3."}
{"id": "4353262", "revid": "729019", "url": "https://it.wikipedia.org/wiki?curid=4353262", "title": "Torneo di Wimbledon 1978 - Doppio misto", "text": "Frew McMillan e Betty St\u00f6ve hanno battuto in finale Ray Ruffels e Billie Jean King 6-2, 6-2."}
{"id": "4353266", "revid": "729019", "url": "https://it.wikipedia.org/wiki?curid=4353266", "title": "Torneo di Wimbledon 1977 - Doppio femminile", "text": "Helen Cawley e Joanne Russell hanno battuto in finale Martina Navr\u00e1tilov\u00e1 e Betty St\u00f6ve 6-3, 6-3."}
{"id": "4353267", "revid": "729019", "url": "https://it.wikipedia.org/wiki?curid=4353267", "title": "Torre degli Zuccaro", "text": "La torre degli Zuccaro \u00e8 una costruzione medioevale che si innalza in Via Tazzoli 10 a Mantova nelle immediate adiacenze della Cittadella Ducale dei Gonzaga e della storicamente principale piazza della citt\u00e0, piazza Sordello. Dalla popolazione locale \u00e8 conosciuta dialettalmente come \"Tor dal S\u00fccar\", torre dello zucchero, consuetudine probabilmente originatasi dalla deformazione linguistica del nome della famiglia che ne fu proprietaria nel Cinquecento. Altres\u00ec lo storico mantovano Davari ritenne che il nome derivasse dall'utilizzo della torre, fino al 1769, come magazzino del sale, minerale che nel dialetto locale veniva denominato \"s\u00fccar br\u00fcsc\", zucchero di sapore aspro.\nStoria.\nLa torre fu edificata nel 1143. Appartenne alla famiglia dei Da Ripalta divenendo poi propriet\u00e0 di Pinamonte Bonacolsi,e successivamente del nipote Rinaldo e nel 1314 di un altro Bonacolsi, Filippino detto Ravazolo. Con il colpo di Stato del 1328 i Gonzaga subentrarono nel governo della citt\u00e0 di Mantova e acquisirono il patrimonio e tutti i beni bonacolsiani, tra questi la torre che avrebbe preso l'attuale nome dalla nobile famiglia mantovana degli Zuccaro che ne divennero proprietari tra il Quattrocento e il Cinquecento.\nLa torre sub\u00ec gravi danni nel 1540 a causa di un fulmine che mozz\u00f2 la sommit\u00e0 distruggendo i quattro finestroni che davano luce all'edificio. Dopo un primo restauro del 1553 la copertura fu rifatta nel 1717."}
{"id": "4353268", "revid": "729019", "url": "https://it.wikipedia.org/wiki?curid=4353268", "title": "Torneo di Wimbledon 1977 - Doppio misto", "text": "Bob Hewitt e Greer Stevens hanno battuto in finale Frew McMillan e Betty St\u00f6ve 3-6, 7-5, 6-4."}
{"id": "4353273", "revid": "729019", "url": "https://it.wikipedia.org/wiki?curid=4353273", "title": "Torneo di Wimbledon 1976 - Doppio femminile", "text": "Chris Evert e Martina Navr\u00e1tilov\u00e1 hanno battuto in finale Billie Jean King e Betty St\u00f6ve 6-1, 3-6, 7-5."}
{"id": "4353274", "revid": "729019", "url": "https://it.wikipedia.org/wiki?curid=4353274", "title": "Torneo di Wimbledon 1976 - Doppio misto", "text": "Tony Roche e Fran\u00e7oise D\u00fcrr hanno battuto in finale Dick Stockton e Rosie Casals 6-3, 2-6, 7-5."}
{"id": "4353276", "revid": "729019", "url": "https://it.wikipedia.org/wiki?curid=4353276", "title": "Torneo di Wimbledon 1975 - Doppio femminile", "text": "Ann Kiyomura-Hayashi e Kazuko Sawamatsu hanno battuto in finale Fran\u00e7oise D\u00fcrr e Betty St\u00f6ve 7-5, 1-6, 7-5."}
{"id": "4353277", "revid": "1714743", "url": "https://it.wikipedia.org/wiki?curid=4353277", "title": "Garsinda di Tolosa", "text": "Origine.\nSecondo lo storico Szabolcs de Vajay, soprattutto per il tipo di nome, Garsinda era la figlia del conte d'Albi, conte di Rouergue, conte di Tolosa e duca di Settimania, Oddone I e secondo l\"'Histoire g\u00e9n\u00e9rale de Languedoc\" di Garsinda, la figlia del conte d'Albi, Ermengardo.\nBiografia.\nPrima del 28 novembre 898 (lo storico catalano Pr\u00f2sper de Bofarull i Mascar\u00f3 afferma che in un documento di compravendita del 28 novembre 898, dell'archivio di Ripoll Garsinda viene citata come moglie del conte di Barcellona) Garsinda di Tolosa aveva sposato Goffredo II Borrell ( 26 aprile 911) figlio maschio secondogenito del conte d'Urgell, della Cerdagna, di Gerona, di Conflent, d'Osona, e di Barcellona, Goffredo il Villoso e di Guinidilda (\u2020 prima del 904), che, secondo la storica britannica Alison Weir era figlia di Baldovino I delle Fiandre, anche secondo la \"Cr\u00f3nica de San Juan de la Pe\u00f1a\", al capitolo XXIII e l\"'Ex Gestis Comitum Barcinonensium\" e di Giuditta, la figlia del re dei Franchi occidentali, Carlo il Calvo.\nGarsinda compare, con il marito, Goffredo Borrell in due nel documenti di compravendita, uno, del 905, il documento MMXXXVII della \"Coleccion diplomatica del Contado de Besal\u00f9, Tomo XV-IV\", ed un altro, del 908.\nGarsinda rimase vedova nel 911, il marito era stato assassinato col veleno, senza lasciare eredi maschi.Secondo la \"Marca Hispanica sive Limes Hispanicus\", Garsinda, il 1\u00ba dicembre 911, fu tra gli esecutori del testamento del marito, Goffredo Borrell.\nIl 9 settembre del 916, Garsinda fece una donazione al monastero di Sant Joan de les Abadesses, assieme al cognato il conte, Sunyer, in memoria del marito e, nel 926, viene citata in una compravendita.\nNon si conosce l'anno esatto della morte di Garsinda, ma il testamento della figlia Richilda, del 13 maggio 962, cita la madre, Garsinda, ancora in vita.\nFigli.\nGarsinda diede a Goffredo Borrell una figlia:"}
{"id": "4353280", "revid": "729019", "url": "https://it.wikipedia.org/wiki?curid=4353280", "title": "Torneo di Wimbledon 1975 - Doppio misto", "text": "Marty Riessen e Margaret Court hanno battuto in finale Allan Stone e Betty St\u00f6ve 6-4, 7-5."}
{"id": "4353285", "revid": "56620", "url": "https://it.wikipedia.org/wiki?curid=4353285", "title": "Potenza farmacologica", "text": ""}
{"id": "4353286", "revid": "729019", "url": "https://it.wikipedia.org/wiki?curid=4353286", "title": "Torneo di Wimbledon 1974 - Doppio femminile", "text": "Evonne Goolagong e Peggy Michel hanno battuto in finale Helen Cawley e Karen Krantzcke 2-6, 6-4, 6-3."}
{"id": "4353288", "revid": "729019", "url": "https://it.wikipedia.org/wiki?curid=4353288", "title": "Torneo di Wimbledon 1973 - Doppio femminile", "text": "Rosie Casals e Billie Jean King hanno battuto in finale Fran\u00e7oise D\u00fcrr e Betty St\u00f6ve 6-1, 4-6, 7-5."}
{"id": "4353289", "revid": "1629429", "url": "https://it.wikipedia.org/wiki?curid=4353289", "title": "Moadon Kaduregel Hapoel Kfar Saba 2010-2011", "text": ""}
{"id": "4353290", "revid": "729019", "url": "https://it.wikipedia.org/wiki?curid=4353290", "title": "Torneo di Wimbledon 1972 - Doppio femminile", "text": "Billie Jean King e Betty St\u00f6ve hanno battuto in finale Judy Dalton e Fran\u00e7oise D\u00fcrr 6-2, 4-6, 6-3."}
{"id": "4353291", "revid": "124771837", "url": "https://it.wikipedia.org/wiki?curid=4353291", "title": "Carla Esparza", "text": "Combatte nella divisione dei pesi paglia per l'organizzazione UFC, nella quale \u00e8 stata la campionessa di categoria nel 2014, titolo ottenuto vincendo il torneo del reality show \"The Ultimate Fighter 20\".\n\u00c8 stata la prima campionessa dei pesi paglia sia in UFC che in Invicta FC, promozione nella quale ha combattuto nel 2013.\n\u00c8 stata premiata \"Super Flyweight of the Year\" ai \"Women's Mixed Martial Arts Awards\" nel 2010 come la migliore tra i pesi mosca femminili, al tempo noti come \"pesi supermosca\", e \"Strawweight of the Year\" nel 2012.\nPer il sito specializzato MMARising.com Esparza \u00e8 la nona lottatrice pi\u00f9 forte del mondo pound for pound, mentre per le classifiche unificate \u00e8 la seconda lottatrice pi\u00f9 forte del mondo nella categoria dei pesi paglia.\nCaratteristiche tecniche.\nGrazie al suo invidiabile background nella lotta Carla Esparza sfrutta principalmente il suo wrestling per portare l'avversaria a terra e controllarla dall'alto.\nSi allena nel jiu jitsu brasiliano e riesce a finalizzare le proprie avversarie sia con sottomissioni, sia tramite ground and pound.\nDi contro non \u00e8 particolarmente resistente sulla lunga distanza, arrivando a stancarsi dopo i primi round.\nCarriera nelle arti marziali miste.\nInizi.\nCarla Esparza, figlia di padre messicano-statunitense e di madre ecuadoriana, cresce a South Bay in California, dove gi\u00e0 dall'high school inizia a praticare sollevamento pesi per poi passare alla lotta libera, dove pu\u00f2 cos\u00ec sfruttare la sua notevole forza e divenire competitiva anche contro i maschi.\nAl Menlo College, sotto la guida dell'ex lottatore olimpico Lee Allen, ottiene importanti piazzamenti a livello nazionale e nel 2008 e 2009 diviene un'all-american.\nSuccessivamente inizia ad allenarsi nel jiu jitsu brasiliano nella palestra di Ralek Gracie, e in seguito si perfeziona come lottatrice di MMA nel Team Oyama.\nEsordisce come professionista nel febbraio 2010 con una veloce vittoria per KO tecnico contro Cassie Trost.\nLo stesso anno, sempre lottando in promozioni californiane, ottiene la sua seconda vittoria quando sottomette Karina Hallinan durante il secondo round.\nQualche mese dopo affront\u00f2 Lacey Schuckman, futura lottatrice Invicta FC che gi\u00e0 vantava un record da professionista di 5-2: \"Cookie Monster\" port\u00f2 il proprio record personale a 3-0 con un'altra vittoria per strangolamento nel secondo round.\nBellator Fighting Championships.\nNel 2010 la prestigiosa promozione Bellator mise in palio la cintura dei pesi paglia femminili con un torneo ad eliminazione diretta al quale presero parte otto lottatrici: una di queste, Angela Magana, diede forfait a causa di un infortunio e Carla Esparza ricevette la chiamata per sostituire la collega nei quarti di finale contro la leggenda Megumi Fujii, considerata la lottatrice pi\u00f9 forte del mondo pound for pound; Carla ottenne la sua prima sconfitta in carriera, venendo sottomessa con una leva al braccio per mano della favoritissima rivale.\nPi\u00f9 tardi vince un paio di incontri in promozioni minori contro avversarie meno esperte a livello professionistico e fa il suo ritorno in Bellator nel 2011 quando affronta una dei pesi paglia pi\u00f9 forti del mondo in Jessica Aguilar, anch'essa eliminata dal torneo per il titolo del 2010: Esparza venne sconfitta ancora, ma questa volta l'incontro fu equilibrato e due giudici su tre assegnarono la vittoria alla rivale.\nLo stesso anno esordisce nella promozione XFC con la vittoria ai punti sulla popolare lottatrice Felice Herrig, sua futura compagna d'allenamento.\nSembrava che nel 2012 Esparza riuscisse finalmente ad affrontare Angela Magana, questa volta per il titolo dei pesi mosca MEZ Sports, ma il giorno stesso della sfida Magana ebbe un incidente automobilistico e non pot\u00e9 partecipare.\nInvicta Fighting Championships.\nNel 2012 si unisce alla divisione dei pesi paglia nella neonata organizzazione statunitense Invicta FC, promozione solamente femminile che puntava a diventare la lega di riferimento delle WMMA.\nEsordisce nel secondo evento \"Invicta FC 2: Baszler vs. McMann\" contro un'altra ex lottatrice Bellator, ovvero l'esperta Sarah Schneider, la quale vantava importanti vittorie in carriera su Julie Kedzie e Kaitlin Young ed aveva gi\u00e0 debuttato in Invicta FC con successo: Esparza si impose sul finire della seconda ripresa per KO tecnico.\nNel suo secondo incontro affronta Lynn Alvarez, anch'essa una partecipante al torneo Bellator del 2010: per la seconda volta di fila Carla vinse per KO tecnico, sfruttando la sua eccelsa lotta libera per portare la rivale al suolo e poi passare al ground and pound.\nLe ottime prestazioni nella promozione le valsero il ruolo di prima contendente al titolo di categoria che l'Invicta FC mise in palio per l'evento del 5 gennaio 2013, divisione quella dei pesi paglia ricca di talenti; inizialmente la rivale per la cintura doveva essere l'imbattuta campionessa della promozione giapponese Jewels Ayaka Hamasaki, ma quest'ultima dovette difendere il proprio titolo nel dicembre 2012 e quindi lasci\u00f2 il posto ad un'altra lottatrice senza sconfitte, la brasiliana Cl\u00e1udia Gadelha della Nova Uni\u00e3o di Rio de Janeiro, compagna di team dei campioni UFC Jos\u00e9 Aldo e Renan Bar\u00e3o; a poche settimane dal match Gadelha si ruppe il naso in allenamento e diede forfait: a quel punto l'Invicta cerc\u00f2 una contendente tra i pesi paglia impegnati nello stesso evento, come la thaiboxer scozzese Joanne Calderwood che si rifiut\u00f2 di lottare per il titolo con cos\u00ec poco preavviso, e allora la scelta cadde sulla popolare lottatrice australiana Bec Hyatt.\nCarla Esparza, nonostante delle lacune sulla condizione fisica nel tenere cinque round e sullo striking contro l'ottima boxe di Bec Hyatt, riusc\u00ec ad imporsi in tutte e cinque le riprese grazie alla sua eccellente lotta libera, divenendo cos\u00ec la prima campionessa dei pesi paglia Invicta FC.\nIn luglio avrebbe dovuto difendere il titolo contro Ayaka Hamasaki, ma Esparza stessa s'infortun\u00f2 e la prima difesa della cintura venne posticipata a dicembre; Esparza avrebbe quindi dovuto affrontare Cl\u00e1udia Gadelha, la quale aveva sconfitto la Hamasaki nella sfida atta a decretare la contendente al titolo, ma la sera stessa del match l'avversaria brasiliana non fu dell'incontro a causa di un'infezione; Esparza si present\u00f2 comunque all'evento \"Invicta FC 7: Honchak vs. Smith\" e sfid\u00f2 apertamente l'imbattuta Tecia Torres che la sera stessa sconfisse nettamente Felice Herrig, compagna di squadra di Carla; inoltre pochi giorni dopo l'evento ebbe uno scontro verbale via Twitter con Cl\u00e1udia Gadelha, accusandola di avere problemi nel tagliare il peso per rientrare nella categoria dei pesi paglia.\nQuell'anno prese parte ai campionati panamericani di BJJ per le cinture blu, dove vinse la medaglia d'argento e pochi mesi dopo venne promossa a cintura viola.\nUltimate Fighting Championship.\nNel dicembre 2013 la prestigiosa promozione UFC mise sotto contratto 11 lottatrici dei pesi paglia Invicta FC allo scopo di creare la nuova divisione femminile nella promozione e di lanciare una stagione del reality show \"The Ultimate Fighter\" incentrata su tali atlete: Esparza fu tra le scelte di Dana White.\nNel primo turno del torneo \"\" Carla supera l'inesperta Angela Hill per sottomissione alla prima ripresa.\nNei quarti di finale affronta e sconfigge ai punti la rivale Tecia Torres, la quale era stata reintegrata nel torneo dopo aver perso il match iniziale.\nIn semifinale batte anche l'amica ed ex campionessa dei pesi atomo Invicta FC Jessica Penne in un incontro al meglio dei tre round, ottenendo il favore dei giudici in ogni ripresa.\nIn finale affronta la giovane e talentuosa Rose Namajunas, la quale aveva impressionato maggiormente i fan durante il torneo rispetto alle prestazioni offerte da Esparza: Carla fece valere la maggior esperienza e la miglior lotta, dominando l'incontro a terra e sottomettendo l'avversaria durante la terza ripresa, divenendo cos\u00ec la prima campionessa dei pesi paglia nella storia dell'UFC, evento che a fine anno venne premiato \"Headline of the Year\" ai \"2014 Women's Mixed Martial Arts Awards\"; quella sera ottenne anche il premio \"Performance of the Night\".\nA marzo del 2015 perde il titolo contro la polacca Joanna J\u0119drzejczyk, andando KO al secondo round. A met\u00e0 del 2015 si sottopose ad un intervento chirurgico alla spalla, che la tenne fuori dalle competizioni per tutto l'anno.\nIl 23 aprile 2016 sostituisce l'infortunata Jessica Aguilar, per poter affrontare la brasiliana Juliana Lima all'evento UFC 197. Dopo un incontro caratterizzato quasi esclusivamente sulla lotta a terra, la Esparza vinse per decisione unanime dimostrando una netta superiorit\u00e0 nel grappling.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "4353292", "revid": "729019", "url": "https://it.wikipedia.org/wiki?curid=4353292", "title": "Torneo di Wimbledon 1971 - Doppio femminile", "text": "Rosie Casals e Billie Jean King hanno battuto in finale Margaret Court e Evonne Goolagong 6-3, 6-2."}
{"id": "4353294", "revid": "729019", "url": "https://it.wikipedia.org/wiki?curid=4353294", "title": "Torneo di Wimbledon 1970 - Doppio femminile", "text": "Rosie Casals e Billie Jean King hanno battuto in finale Fran\u00e7oise D\u00fcrr e Virginia Wade 6-2, 6-3."}
{"id": "4353298", "revid": "686936", "url": "https://it.wikipedia.org/wiki?curid=4353298", "title": "Doug Marrone", "text": "Carriera da allenatore.\nDopo aver allenato la linea offensiva dei New York Jets ed essere stato il coordinatore offensivo dei New Orleans Saints tra il 2006 e il 2008, Marrone svolse il suo primo incarico di capo allenatore alla Syracuse University che guid\u00f2 fino al 2012 vincendo due volte il Pinstripe Bowl. Il 6 gennaio 2013, Doug fu annunciato come il successore di Chan Gailey come nuovo capo allenatore dei Buffalo Bills. Nella sua prima stagione termin\u00f2 con un record di 6-10, all'ultimo posto nella AFC East division. Nella successiva port\u00f2 i Bills al primo record positivo degli ultimi dieci anni (9-7) ma a sorpresa il 31 dicembre 2014 decise di sfruttare una clausola contrattuale che gli permise di lasciare l'incarico di capo-allenatore di Buffalo. A sorpresa per\u00f2, nessuna delle squadre alla ricerca di un allenatore si rivolse a lui, cos\u00ec per la stagione 2015 dovette ripiegare sull'allenare la linea offensiva dei Jacksonville Jaguars. Il 19 dicembre 2016, dopo il licenziamento di Gus Bradley, Marrone fu nominato capo-allenatore ad interim per le ultime due gare della stagione. Il 9 gennaio 2017 fu nominato ufficialmente nuovo allenatore della squadra."}
{"id": "4353299", "revid": "729019", "url": "https://it.wikipedia.org/wiki?curid=4353299", "title": "Higashiyama (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Higashiyama-ku, nel centro di Kyoto. La stazione \u00e8 servita dalla linea T\u014dzai, gestita dall'Ufficio municipale dei trasporti di Kyoto.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. "}
{"id": "4353300", "revid": "729019", "url": "https://it.wikipedia.org/wiki?curid=4353300", "title": "Torneo di Wimbledon 1969 - Doppio femminile", "text": "Margaret Court e Judy Dalton hanno battuto in finale Patti Hogan e Peggy Michel 9-7, 6-2."}
{"id": "4353301", "revid": "36426", "url": "https://it.wikipedia.org/wiki?curid=4353301", "title": "Il Bambaia", "text": ""}
{"id": "4353302", "revid": "287204", "url": "https://it.wikipedia.org/wiki?curid=4353302", "title": "Hapoel Rishon LeZion 2011-2012", "text": "Questa voce raccoglie le informazioni riguardanti lHapoel Rishon LeZion nelle competizioni ufficiali della stagione 2011-2012.\nRosa.\nFonte:"}
{"id": "4353304", "revid": "729019", "url": "https://it.wikipedia.org/wiki?curid=4353304", "title": "Torneo di Wimbledon 1968 - Doppio femminile", "text": "Rosie Casals e Billie Jean King hanno battuto in finale Fran\u00e7oise D\u00fcrr e Ann Jones 3-6, 6-4, 7-5."}
{"id": "4353309", "revid": "729019", "url": "https://it.wikipedia.org/wiki?curid=4353309", "title": "US Open 2002 - Doppio femminile", "text": "Virginia Ruano Pascual e Paola Su\u00e1rez hanno battuto in finale Elena Dement'eva e Janette Hus\u00e1rov\u00e1 6-2, 6-1."}
{"id": "4353311", "revid": "729019", "url": "https://it.wikipedia.org/wiki?curid=4353311", "title": "US Open 2001 - Doppio femminile", "text": "Lisa Raymond e Rennae Stubbs hanno battuto in finale Kimberly Po-Messerli e Nathalie Tauziat 6-2, 5-7, 7-5."}
{"id": "4353314", "revid": "1310927", "url": "https://it.wikipedia.org/wiki?curid=4353314", "title": "Fudbalski Klub Makedonija Gjor\u010de Petrov 2008-2009", "text": ""}
{"id": "4353315", "revid": "729019", "url": "https://it.wikipedia.org/wiki?curid=4353315", "title": "Keage (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Higashiyama-ku, nel centro di Kyoto. La stazione \u00e8 servita dalla linea T\u014dzai, gestita dall'Ufficio municipale dei trasporti di Kyoto.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. "}
{"id": "4353318", "revid": "44989", "url": "https://it.wikipedia.org/wiki?curid=4353318", "title": "Mboko Lagriffe", "text": ""}
{"id": "4353319", "revid": "729019", "url": "https://it.wikipedia.org/wiki?curid=4353319", "title": "US Open 2000 - Doppio femminile", "text": "Julie Halard-Decugis e Ai Sugiyama hanno battuto in finale Cara Black e Elena Lichovceva 6-0, 1-6, 6-1."}
{"id": "4353321", "revid": "1452073", "url": "https://it.wikipedia.org/wiki?curid=4353321", "title": "Kirby's Block Ball", "text": "Kirby's Block Ball, conosciuto in Giappone con il titolo di , \u00e8 un videogioco sviluppato da HAL Laboratory e pubblicato per Game Boy nel 1995. \u00c8 uno spin-off della serie \"Kirby\". Nel 2011 \u00e8 stato distribuito per Nintendo 3DS tramite Virtual Console.\nMolto simile per struttura a giochi come \"Breakout\" e \"Arkanoid\", ogni fase viene completata eliminando tutti i blocchi distruttibili. Kirby dispone per\u00f2 di quattro abilit\u00e0 di copia che gli permettono eseguire mosse peculiari e aumentare il punteggio pi\u00f9 alto possibile.\nModalit\u00e0 di gioco.\nIl giocatore controlla le pale lungo i bordi dello schermo per far cadere una palla che rimbalza, ovvero Kirby, contro mattoni distruttibili. Il giocatore perde una vita se Kirby colpisce uno dei bordi dello schermo coperti di punte. Ciascuno degli undici livelli del gioco include cinque round di schemi di blocchi sempre pi\u00f9 complessi che Kirby potr\u00e0 completare. I dieci diversi tipi di blocco variano in durata e valore in punti. Un colpo tempestivo della palla d\u00e0 a Kirby un potente rimbalzo capace di sfondare i blocchi pi\u00f9 duri. Un altro tipo di blocco trasforma i blocchi rimanenti in un round bonus che premia il giocatore per aver ripulito lo schermo nel minor tempo possibile. Il giocatore pu\u00f2 trovare Stelle Warp che conducono a minigiochi in cui il giocatore pu\u00f2 guadagnare vite extra. I round includono anche nemici da attaccare ed evitare. Alcuni nemici permettono di ottenere oggetti bonus. Ogni fase termina con una lotta contro un boss.\nKirby pu\u00f2 utilizzare alcune delle abilit\u00e0 Copia originarie della serie principale per interagire con i blocchi in modo differente. Ad esempio, le scintille consentono a Kirby di sfondare blocchi altrimenti indistruttibili e le spine di attaccarsi a una paletta per lanciarsi di nuovo da una posizione pi\u00f9 vantaggiosa. Il gioco ha una cornice a tema e utilizza un'ampia tavolozza di colori nel gioco quando viene giocato con il Super Game Boy.\nSviluppo.\nIl gioco \u00e8 stato sviluppato da HAL Laboratory assieme Nintendo R&amp;D1 di Gunpei Yokoi e pubblicato da Nintendo. A un certo punto dello sviluppo, HAL decise che il gioco non assomigliava a un gioco di Kirby. Il team trascorse quindi sei mesi a rivedere completamente il gioco seguendo esplicite istruzioni su come Kirby dovrebbe muoversi. I giochi Kirby contengono infatti elementi di movimento creativo senza restrizioni come \"leitmotif\". \n\"Kirby's Block Ball\" venne reso disponibile per il Game Boy prima in Giappone nel 1995 e successivamente in Europa (1995) e Nord America (maggio 1996). Successivamente fu poi emulato su Virtual Console di Nintendo 3DS e pubblicato prima in Giappone (ottobre 2011) e successivamente in Europa (febbraio 2012) e Nord America (maggio 2012).\nAccoglienza.\nAl momento della pubblicazione, i quattro recensori di \"Electronic Gaming Monthly\" hanno applaudito \"Kirby's Block Ball\" per aver modificato la formula classica di \"Breakout\" cos\u00ec da creare un gioco nuovo e divertente. Hanno particolarmente elogiato i potenziamenti unici, sebbene Crispin Boyer e Sushi X abbiano ritenuto che il gioco fosse troppo breve e facile. In seguito si \u00e8 classificato secondo nella classifica \"Gioco Portatile dell'Anno\" (dopo \"Tetris Attack\") redatta dalla stessa rivista. \"Nintendo Power\" ha affermato di aver apprezzato \"Block Ball\" e il suo numero di livelli, chiedendosi per\u00f2 come venissero usati i suoi otto megabit di memoria. La rivista defin\u00ec inoltre innovative le sezioni in cui Kirby mangia i blocchi indistruttibili. Tutti e sei i recensori della rivista hanno consigliato il gioco.\nIGN ha scritto che il gioco \u00e8 stato principalmente ricordato come \"un clone di \"Arkanoid\" o \"Breakout\" con la pelle del franchise di Kirby\". La serie \"Kirby\" divenne nota per il suo numero di spin-off non platform, di cui \"Block Ball\" era uno, come \"Kirby's Pinball Land\" e \"Kirby's Dream Course\". La forma sferica di Kirby si prestava a ruoli da palla. IGN ha scritto che \"Block Ball\" \u00e8 stato il primo spin-off di \"Kirby\" \"veramente disponibile\", ma che il gioco era troppo breve.\n\"Planet Game Boy\" lo ha definito uno dei dieci \"classici di tutti i tempi\" del Game Boy originale e \"GamesRadar\" lo ha inserito tra i 25 migliori giochi per Game Boy pubblicati. Hanno considerato \"Kirby's Block Ball\" un miglioramento rispetto a \"Alleyway\", un titolo di lancio per Game Boy e un clone di \"Breakout\". IGN ha consigliato il gioco al suo rilascio 3DS sia in generale che per i fan di \"Breakout\". \"Nintendo World Report\" ha consigliato il gioco ai giocatori a cui piacciono i giochi a punteggio e lo ha definito la migliore versione di \"Breakout\" realizzata. I revisori retrospettivi hanno trovato il gioco gradevole e hanno elogiato l'ingegno dietro il \"gameplay\" e i temi di \"Kirby\". \"Kirby's Block Ball\" ha per\u00f2 ricevuto il punteggio pi\u00f9 basso possibile con il metro di giudizio \"Yamanote Scoring System for Portable Games\" di Tim Rogers del 2004, che consisteva di giocare contando nel frattempo le fermate sulla linea ferroviaria Yamanote di Tokyo fino a quando non si perdeva interesse, ottenendo il punteggio di 1 sola fermata. Lo defin\u00ec \"troppo maledettamente insipido\".\nIn una recensione retrospettiva, \"Jeuxvideo.com\" ha ricevuto grandi elogi per il \"level design\", la grafica e le animazioni. Hanno anche trovato la musica eccellente rispetto alla colonna sonora fastidiosa e ripetitiva della maggior parte dei cloni di Breakout. Alla rivista piaceva anche il modo in cui il gioco si adattava all'universo di \"Kirby\", a parte la sua maggiore difficolt\u00e0: occasionalmente era infatti problematico colpire con precisione la palla a ritmo lento."}
{"id": "4353324", "revid": "287204", "url": "https://it.wikipedia.org/wiki?curid=4353324", "title": "Marsaxlokk Football Club 2008-2009", "text": "Questa voce raccoglie le informazioni riguardanti il Marsaxlokk Football Club nelle competizioni ufficiali della stagione 2008-2009.\nRosa.\nFonte:"}
{"id": "4353326", "revid": "120134851", "url": "https://it.wikipedia.org/wiki?curid=4353326", "title": "Terminal container", "text": "Un terminal container (o terminal contenitori) \u00e8 una struttura in cui vengono gestiti e movimentati i container marittimi al fine di cambiarne modalit\u00e0 di trasporto. Per parlare di terminal \u00e8 necessario che vi sia il cambio di almeno due mezzi di trasporto. Generalmente un terminal container viene associato alla movimentazione di container fra navi portacontainer e fra navi e veicoli terrestri, quali treni o camion; in questo caso viene definito \"terminal container marittimo\". Analogamente la movimentazione pu\u00f2 avvenire fra veicoli terrestri, tipicamente tra treno e camion, in questo caso viene definito \"terminal container interno\", solitamente un interporto.\nUbicazione.\nI terminal container, essendo il fulcro del trasporto dei container, giocano un ruolo speciale nelle vie di comunicazione nazionali ed internazionali e vengono, per questo, costruiti solitamente in prossimit\u00e0 delle pi\u00f9 importanti citt\u00e0.\nI terminal container marittimi sono una parte di un porto ed i pi\u00f9 grandi sono situati all'interno dei principali porti, mentre i terminal container interni tendono ad essere situati nelle vicinanze di grandi citt\u00e0, con ottimi collegamenti ferroviari verso i terminal container marittimi. Un ruolo particolare \u00e8, anche, svolto dai terminal container situati su vie d'acqua dolce, sorti per sfruttare la capacit\u00e0 dei terminal marittimi dei maggiori laghi.\nCaratteristiche.\nI terminal container, sia marittimo che interno, di solito forniscono impianti di stoccaggio sia per i container pieni che per quelli vuoti, i quali vengono conservati per periodi relativamente brevi, in attesa del successivo cambio di mezzo di trasporto. I contenitori sono normalmente sovrapposti per lo stoccaggio in pile di container. Particolare attenzione \u00e8 rivolta ai container frigoriferi (reefer container), che sono collegati in colonnine alimentate elettricamente ed il loro stato viene regolarmente monitorato e documentato.\nAll'interno di un terminal, i container vengono caricati e scaricati tramite appropriati mezzi di movimentazione. Questi si possono categorizzare fra mezzi su rotaia e mezzi su gomma. Negli ultimi anni i progressi metodologici in materia di operazioni di terminal container sono notevolmente migliorati."}
{"id": "4353332", "revid": "33689", "url": "https://it.wikipedia.org/wiki?curid=4353332", "title": "Eliodoro di Larissa", "text": "Biografia.\nNon hanno informazioni sulla vita di Eliodoro, nativo di Larissa e probabilmente vissuto al tempo di Claudio Tolomeo, che lo cita. \n\"Ottica\".\nIl suo breve trattato \"Sull'ottica\", in 2 libri, \u00e8 poco pi\u00f9 di un breve commentario di Euclide, elaborato da un certo Damiano, che potrebbe essere stato o il figlio o un allievo. \nLa prima edizione a stampa, in greco e latino, fu pubblicata a Parigi nel 1657 con note illustrative di Erasmus Bartholinus, oltre ad un'altra traduzione in latino, di Antonio Matani, pubblicata nel 1758."}
{"id": "4353333", "revid": "125481550", "url": "https://it.wikipedia.org/wiki?curid=4353333", "title": "Arleen Auger", "text": "Biografia.\nAuger \u00e8 nata a South Gate (Los Angeles) in California. Ha imparato pianoforte e violino da bambina. Ha ricevuto una laurea in Educazione presso la California State University di Long Beach nel 1963 ed il suo primo lavoro \u00e8 stato in un asilo come insegnante.\nTra il 1965 e il 1967, ha studiato canto con il tenore Ralph Errolle ad Evanston (Illinois) ed ha iniziato la sua carriera professionale di canto, dopo aver vinto il Concorso Vocale I. \nViktor Fuchs a Los Angeles nel 1967, ha cantato con la Los Angeles Philharmonic Orchestra ed \u00e8 stata ingaggiata dallo Wiener Staatsoper, dopo aver impressionato Josef Krips, rimanendovi per sette anni (188 rappresentazioni). \nIl suo debutto viennese \u00e8 stato in ottobre come Regina della Notte in Die Zauberfl\u00f6te di Mozart diretta da Krips con Gottlob Frick, Hans Hotter, Hilde G\u00fcden, Graziella Sciutti ed Erich Kunz seguita da Najade in Ariadne auf Naxos diretta da Karl B\u00f6hm con Tatiana Troyanos, James King (tenore) e Leonie Rysanek ed Olympia in Les contes d'Hoffmann con Wilma Lipp. \nIl ruolo della Regina della Notte \u00e8 stato da lei il ruolo maggiormente rappresentato a Vienna (per 49 volte) fino al 1973. \nNel 1968 \u00e8 Barbarina ne Le nozze di Figaro, 1. Blumenm\u00e4dchen/2. Gruppe in Parsifal (opera) con Josef Greindl, Walter Berry e Christa Ludwig e Stimme des Waldvogels in Sigfrido (opera), nel 1969 la Sacerdotessa in Aida con Gwyneth Jones e Karl Ridderbusch e nel 1970 Ein junger Hirt in Tannh\u00e4user (opera) con Anton Dermota, Erste Priesterin in Iphig\u00e9nie en Tauride con Sena Jurinac, Konstanze in Die Entf\u00fchrung aus dem Serail con Fernando Corena e Voce dal cielo in Don Carlo con Nicolai Ghiaurov, Franco Corelli, Martti Talvela, Gundula Janowitz, Shirley Verrett ed Edita Gruberov\u00e1.\nHa fatto il suo debutto negli Stati Uniti con \"Die Zauberfl\u00f6te\" nel 1969, con la New York City Opera.\nAl Festival di Salisburgo debutta nel 1970 come K\u00f6nigin der Nacht in \"Die Zauberfl\u00f6te\" diretta da Wolfgang Sawallisch con Kurt Moll e Hermann Prey e nel 1971 \u00e8 Sifare in Mitridate Re di Ponto con Edda Moser e canta la Messa in do minore K 427.\nAncora a Vienna nel 1971 \u00e8 Gilda in Rigoletto con Eberhard Waechter e Poussette in Manon (Massenet) con Giacomo Aragall e Wladimiro Ganzarolli, nel 1972 Eine italienische S\u00e4ngerin in Capriccio (Strauss) diretta da Hans Swarowsky e nel 1973 Eine Solostimme/Vier nackte Jungfrauen in Moses und Aron diretta da Christoph von Dohn\u00e1nyi.\nAncora a Salisburgo nel 1973 canta in Exsultate, jubilate e nel 1974 Le martyre de Saint S\u00e9bastien.\nNel 1975 \u00e8 rossignol/feu/princesse in L'Enfant et les sortil\u00e8ges diretta da Georges Pr\u00eatre con Mariella Adani ed Arturo Testa al Teatro Lirico di Milano.\nIl suo debutto al Metropolitan Opera \u00e8 stato nel 1978 come Marzelline nel Fidelio diretta da B\u00f6hm con Hildegard Behrens e Bernd Weikl.\nHa insegnato nel periodo 1971-1977 presso la Johann Wolfgang Goethe-Universit\u00e4t di Francoforte sul Meno, dove si trasferisce nel 1974 ed in seguito ha insegnato presso il Mozarteum di Salisburgo. Il suo debutto al Teatro alla Scala \u00e8 stato nel 1975 ne L'Enfant et les sortil\u00e8ges. Da questo momento, si rivolse ai ruoli lirici dell'opera, preferendo concentrarsi sulla sua carriera di cantante nei concerti, nella musica antica e lieder. Ha effettuato la maggior parte delle parti di soprano nelle cantate di Bach con Helmuth Rilling dalla met\u00e0 degli anni 70 alla met\u00e0 degli anni 80 ed apparve pi\u00f9 volte a Eugene all'Oregon Bach Festival di Rilling e nel 1982 al Conservatorio Giuseppe Verdi (Milano) per il Teatro alla Scala. \nHa inoltre commissionato nuove arie a Libby Larsen ed a Judith Lang Zaimont. \nNel 1980 \u00e8 Olympia in \"Les contes d'Hoffmann\" con Catherine Malfitano, Gloria Banditelli, Neil Shicoff, Oslavio Di Credico, Sesto Bruscantini ed Angelo Nosotti al Teatro Comunale di Firenze.\nSi \u00e8 esibita nell'Exultate Jubilate di Mozart all'Abbazia di Westminster il 23 luglio 1986 davanti a oltre 700 milioni di telespettatori al matrimonio di Andrea, duca di York e di Sarah Ferguson, ha poi registrato questo lavoro insieme con la \"Messa in Do minore K 427\" diretta da Leonard Bernstein nel 1990.\nAl Grand Th\u00e9\u00e2tre di Ginevra nel 1986 ha tenuto un recital con Tom Krause e nel 1990 ha interpretato Alcina (opera).\nNel 1987 \u00e8 Nitocris in \"Belshazzar\" di George Frideric Handel ad Edimburgo e Glasgow e nel 1988 canta il Messiah con i Wiener Philharmoniker a Salisburgo.\nIl 5 dicembre 1991, per il bicentenario della morte di Mozart, ha cantato il suo Requiem con Cecilia Bartoli e la Wiener Philharmoniker diretta da Georg Solti nella Cattedrale di Santo Stefano (Vienna) e da questo momento la Auger era gi\u00e0 affetta dal cancro al cervello. Ha fatto pi\u00f9 di 200 registrazioni, tra cui le cantate complete per soprano di Bach e le opere di Schoenberg.\nAuger ha vinto un Grammy Award per la miglior performance classica vocale nel 1994 per le sue prestazioni del 1993 \"The Art of Arlene Auger\" (Koch Classics International).\nSi ritir\u00f2 nel febbraio 1992, dopo la diagnosi di un tumore maligno al cervello. Dopo tre operazioni al cervello, \u00e8 morta all'et\u00e0 di 53 anni a Leusden nei Paesi Bassi, dove aveva vissuto durante la sua malattia. Un servizio commemorativo in suo onore si \u00e8 tenuto presso la Frank E. Campbell Funeral Chapel dove sono state eseguite opere di Bach, Mozart, Faur\u00e9 ed altri da alcuni noti musicisti tra cui Ren\u00e9e Fleming. Era sposata e divorziata due volte."}
{"id": "4353337", "revid": "188116", "url": "https://it.wikipedia.org/wiki?curid=4353337", "title": "Ritondo", "text": ""}
{"id": "4353343", "revid": "580197", "url": "https://it.wikipedia.org/wiki?curid=4353343", "title": "Almere City Football Club 2009-2010", "text": "Questa voce raccoglie le informazioni riguardanti l'Almere City Football Club nelle competizioni ufficiali della stagione 2009-2010.\nStagione.\nQuesta fu l'ultima stagione in cui l'Almere City Football Club si chiamava Omniworld, infatti dal 2010-2011 il club cambio denominazione, che \u00e8 quella che mantiene ancora adesso.\nIl club in questa stagione non and\u00f2 molto bene, arrivando 14\u00ba in Eerste Divisie con solamente 40 punti in 36 partite, per un totale di 11 vittorie, 7 pareggi e 18 sconfitte. La squadra segn\u00f2 40 gol e ne sub\u00ec 65, per una differenza reti di -25.\nIn Coppa d'Olanda part\u00ec direttamente dal 2\u00ba turno, in quanto militante in Eerste Divisie, seconda serie del calcio ollandese.\nMa anche in questa competizione arrivarono solo delusioni al club, con una sconfitta per 1-3 dopo i tempi supplementari contro l'Helmond Sport.\nOrganigramma Societario.\nArea Direttiva:\nArea Tecnica:"}
{"id": "4353344", "revid": "486946", "url": "https://it.wikipedia.org/wiki?curid=4353344", "title": "Lo Stupefacente Wolf-Man", "text": ""}
{"id": "4353348", "revid": "1629429", "url": "https://it.wikipedia.org/wiki?curid=4353348", "title": "Sportclub Cambuur Leeuwarden 2008-2009", "text": "Questa voce raccoglie le informazioni riguardanti lo Sportclub Cambuur Leeuwarden nelle competizioni ufficiali della stagione 2008-2009.\nStagione.\nNella stagione 2008-2009 il Cambuur Leeuwarden ha disputato l'Eerste Divisie, seconda serie del campionato olandese di calcio, terminando la stagione al terzo posto con 69 punti conquistati in 38 giornate, frutto di 20 vittorie, 9 pareggi e 9 sconfitte. Grazie a questo piazzamento ha partecipato agli spareggi per due posti in Eredivisie: ha raggiunto le finali dove \u00e8 stato sconfitto dal Roda dopo i tiri di rigore. Nella KNVB beker il Cambuur Leeuwarden \u00e8 sceso in campo dal secondo turno, raggiungendo il terzo turno dove \u00e8 stato eliminato dallo Sparta Rotterdam.\nRosa.\n \n "}
{"id": "4353350", "revid": "290351", "url": "https://it.wikipedia.org/wiki?curid=4353350", "title": "Wisegal-Disposta a tutto", "text": ""}
{"id": "4353355", "revid": "729019", "url": "https://it.wikipedia.org/wiki?curid=4353355", "title": "US Open 1997 - Doppio femminile", "text": "Lindsay Davenport e Jana Novotn\u00e1 hanno battuto in finale Gigi Fern\u00e1ndez e Nata\u0161a Zvereva 6-3, 6-4."}
{"id": "4353357", "revid": "1543377", "url": "https://it.wikipedia.org/wiki?curid=4353357", "title": "Ranchos della California", "text": "I Ranchos della California sono territori che i governi Spagnoli e Messicani concedevano nell'Ottocento allo scopo di\nincoraggiare l'insediamento umano nei luoghi dove oggi sorge lo stato della California.\nIl Vicereame della Nuova Spagna prima ed in seguito anche il governo Messicano durante l'Ottocento,\nincoraggiarono l'insediamento dei territori oggi conosciuti come California.\nCi\u00f2 avveniva attraverso la concessione di grandi appezzamenti di terreno chiamati \"Ranchos\".\nDal termine \"Ranchos\" sarebbe in seguito derivato il termine inglese Ranch.\nTale concessione era data dal governo ed era permanente. Non era inoltre gravata dal diritto di propriet\u00e0.\nI proprietari dei Ranchos che erano di solito dediti all'allevamento di bovini ed ovini cercarono di modellare la propria struttura\nallo stesso modo della nobilt\u00e0 terriera spagnola.\nI loro lavoratori comprendevano spesso Nativi Americani che avevano imparato la lingua spagnola, molti dei quali erano vissuti precedentemente nelle Missioni spagnole.\nTra le oltre 800 concessioni di territori 30 furono emanate dalla Spagna negli anni tra il 1784 ed il 1821.\nIl primo Rancho fu il Rancho San Pedro costituito nel 1784 per mano del governatore della \"Nuova California\" Pedro Fages.\nLe restanti concessioni furono emanate dal governo del Messico tra il 1833 ed il 1846.\nI confini dei \"Ranchos\" divennero la base per la odierna divisione territoriale della California e si possono trovare ancora\noggi segnalati sulle cartine."}
{"id": "4353358", "revid": "767487", "url": "https://it.wikipedia.org/wiki?curid=4353358", "title": "Space Squash", "text": " \u00e8 un videogioco sportivo basato sullo squash. \u00c8 stato pubblicato il 9 settembre 1995 per Virtual Boy, e solo in Giappone.\nModalit\u00e0 di gioco.\nEssenzialmente, si tratta di una versione in 3D di \"PONG\", per\u00f2 con alcune meccaniche simili a titoli come \"Super Glove Ball\" per NES e \"Cosmic Smash\" per Dreamcast. Il giocatore controlla un robot che pu\u00f2 muoversi in quattro direzioni per intercettare la palla che si muove verso di lui."}
{"id": "4353359", "revid": "729019", "url": "https://it.wikipedia.org/wiki?curid=4353359", "title": "US Open 1996 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Jana Novotn\u00e1 e Arantxa S\u00e1nchez Vicario 1-6, 6-1, 6-4."}
{"id": "4353362", "revid": "729019", "url": "https://it.wikipedia.org/wiki?curid=4353362", "title": "US Open 1995 - Doppio femminile", "text": "Gigi Fern\u00e1ndez e Nata\u0161a Zvereva hanno battuto in finale Brenda Schultz e Rennae Stubbs 7-5, 6-3."}
{"id": "4353364", "revid": "729019", "url": "https://it.wikipedia.org/wiki?curid=4353364", "title": "US Open 1994 - Doppio femminile", "text": "Jana Novotn\u00e1 e Arantxa S\u00e1nchez Vicario hanno battuto in finale Katerina Maleeva e Robin White 6-3, 6-3."}
{"id": "4353370", "revid": "729019", "url": "https://it.wikipedia.org/wiki?curid=4353370", "title": "US Open 1979 - Doppio femminile", "text": "Betty St\u00f6ve e Wendy Turnbull hanno battuto in finale Billie Jean King e Martina Navr\u00e1tilov\u00e1 6-4, 6-3."}
{"id": "4353375", "revid": "729019", "url": "https://it.wikipedia.org/wiki?curid=4353375", "title": "US Open 1978 - Doppio femminile", "text": "Billie Jean King e Martina Navr\u00e1tilov\u00e1 hanno battuto in finale Kerry Reid e Wendy Turnbull 7-6, 6-4."}
{"id": "4353377", "revid": "1629429", "url": "https://it.wikipedia.org/wiki?curid=4353377", "title": "Football Club Den Bosch 2010-2011", "text": ""}
{"id": "4353378", "revid": "729019", "url": "https://it.wikipedia.org/wiki?curid=4353378", "title": "US Open 1976 - Doppio femminile", "text": "Linky Boshoff e Ilana Kloss hanno battuto in finale Ol'ga Morozova e Virginia Wade 6-1, 6-4."}
{"id": "4353382", "revid": "287204", "url": "https://it.wikipedia.org/wiki?curid=4353382", "title": "US Open 1975 - Doppio femminile", "text": "Margaret Court e Virginia Wade hanno battuto in finale Rosie Casals e Billie Jean King 7-5, 2-6, 7-6."}
{"id": "4353384", "revid": "287204", "url": "https://it.wikipedia.org/wiki?curid=4353384", "title": "US Open 1974 - Doppio femminile", "text": "Rosie Casals e Billie Jean King hanno battuto in finale Fran\u00e7oise D\u00fcrr e Betty St\u00f6ve 7-6, 6-7, 6-4."}
{"id": "4353386", "revid": "3115", "url": "https://it.wikipedia.org/wiki?curid=4353386", "title": "Gush Emunim", "text": "Il Gush Emunim (ebraico \u05d2\u05d5\u05e9 \u05d0\u05de\u05d5\u05e0\u05d9\u05dd, \"Blocco dei fedeli\") \u00e8 un movimento politico messianico sionista israeliano sorto per agevolare la formazione di insediamenti agricoli ebraici in Cisgiordania, nella Striscia di Gaza e nelle Alture del Golan siriano, vale a dire nei territori palestinesi occupati da Israele con la guerra dei Sei Giorni del 1967 e rivendicati come parte integrante di Erez Israel dalle componenti religiose e sioniste pi\u00f9 oltranziste operanti nello Stato israeliano. Per quanto non costituitasi in organizzazione formale fino al 1974, sull'onda del deludente esito della Guerra dello Yom Kippur, il Gush Emunim cominci\u00f2 a sostenere la necessit\u00e0 di sfruttare le acquisizioni territoriali derivanti dalla guerra dei Sei Giorni del 1967, incoraggiando gli insediamenti israeliani sui Territori occupati palestinesi e siriani, basandosi sul convincimento che, in accordo con la Torah, Yahweh aveva concesso quei territori al Suo Popolo Eletto. Mentre il Gush Emunim non esiste pi\u00f9 ufficialmente, tracce del suo potere sopravvivono nella societ\u00e0 israeliana.\nAffiliazioni politiche.\nIl Gush Emunim \u00e8 stato strettamente connesso, con notevole capacit\u00e0 d'influenzarlo, con il Partito Nazional Religioso (PNR), ossia \"Miflaga Datit Leumit\", comunemente chiamato per il suo acronimo ebraico \"Mafdal\" (Ebraico \u05de\u05e4\u05d3\"\u05dc).\nEsso si identificava \u2014 e cos\u00ec era chiamato dai \"media\" israeliani \u2014 come \"Ne'emanei Eretz Yisrael\" \u05e0\u05d0\u05de\u05e0\u05d9 \u05d0\u05e8\u05e5 \u05d9\u05e9\u05e8\u05d0\u05dc (in ebraico: \"Coloro che sono leali/fedeli nei confronti della Terra d'Israele\").\nStoria.\nIl Gush Emunim fu fondato da discepoli del Rabbi Tzvi Yehuda Kook nel febbraio del 1974 nel salotto di Haim Drukman, che si crede ne abbia anche creato il termine. Oltre a Drukman dettero il loro apporto anche altri discepoli del Rabbino, come Hanan Porat, Moshe Levinger, Shlomo Aviner, Eleazar Waldman, Yoel Ben-Nun e Yaacov Ariel. Kook rimase il leader del gruppo fino alla sua morte nel 1982.\nAlla fine del 1974, un gruppo affiliato al Gush Emunim, chiamato \"Garin Elon Moreh\", guidato da Rabbi Menachem Felix e da Benjamin (Beni) Katzover, tent\u00f2 di costituire un insediamento presso le rovine della stazione ferroviaria di Sebastia, che risalivano all'et\u00e0 ottomana. Dopo sette tentativi e sei rimozioni da parte delle Forze di Difesa Israeliane, fu raggiunto un accordo in base al quale il governo israeliano cedette, permettendo a 25 famiglie d'insediarsi nel campo d'addestramento militare di Kadum, a SO della cisgiordanica Nablus, che gli israeliani amano chiamare Sichem (Shechem), in ricordo dei tempi biblici, per i quali i sionisti pi\u00f9 oltranzisti si ritengono legittimati a impadronirsi di tutto il territorio palestinese, e non solo. L'accordo di Sebastia fu una pietra miliare che spalanc\u00f2 inevitabilmente il meridione della Cisgiordania agli irrefrenabili insediamenti dei coloni ebraici. Le 25 abitazioni divennero presto, col consenso statale, il comune di Kedumim, destinato a diventare negli anni il principale insediamento nella Cisgiordania palestinese. Il \"modello Sebastia\" fu poi copiato a Beit El, Shavei Shomron e in altre comunit\u00e0 agricole israeliane nei Territori occupati.\nIdeologia.\nLe convinzioni del Gush Emunim si basano essenzialmente sugli insegnamenti di Rabbi Abraham Isaac Kook e di suo figlio, Rabbi Tzvi Yehuda Kook, che pensavano che i sionisti \"secolari\", con le loro conquiste di \"Eretz Israel\", abbiano incidentalmente inaugurato l'era messianica, che culminer\u00e0 dell'arrivo del tanto atteso Messia, che i sostenitori del Gush Emunim credono possa essere accelerato con gli insediamenti ebraici sulla Terra che secondo loro Yahveh avrebbe assegnato al Suo Popolo Eletto per aver accettato la Bibbia ebraica. L'organizzazione sostiene peraltro gli sforzi di coesistenza con la popolazione araba palestinese, rifiutando la loro deportazione proposta da Meir Kahane e dai suoi seguaci.\nIn seguito all'allontanamento forzoso di israeliani da Gaza, imposto dal governo israeliano in base agli Accordi di Oslo, alla violenta espulsione di ebrei da Amonah e a numerosi altri eventi simili ma su scala ridotta, molti membri del Gush Emunim hanno avuto ripensamenti circa la loro ideologia fino ad allora seguita."}
{"id": "4353388", "revid": "729019", "url": "https://it.wikipedia.org/wiki?curid=4353388", "title": "Football Club Eindhoven 2011-2012", "text": "Questa voce raccoglie le informazioni riguardanti il Football Club Eindhoven nelle competizioni ufficiali della stagione 2011-2012. \nStagione.\nLa squadra giunse terza in campionato, migliorando notevolmente il dodicesimo posto della stagione precedente e ottenendo l'accesso ai play-off. In questa fase, per\u00f2, conobbe l'immediata eliminazione per mando dell', giunto in campionato ad un punto dall'Eindhoven, che vinse sia la gara di andata che quella di ritorno.\nIn Coppa, la squadra entr\u00f2 in scena al secondo turno, eliminando l' con un perentorio 3-1; il cammino prosegu\u00ec al terzo turno con la vittoria esterna sull', che valse l'accesso agli ottavi di finale, dove la sconfitta casalinga per mano del cost\u00f2 la definitiva eliminazione."}
{"id": "4353389", "revid": "287204", "url": "https://it.wikipedia.org/wiki?curid=4353389", "title": "US Open 1972 - Doppio femminile", "text": "Fran\u00e7oise D\u00fcrr e Betty St\u00f6ve hanno battuto in finale Margaret Court e Virginia Wade 6-3, 1-6, 6-3."}
{"id": "4353391", "revid": "287204", "url": "https://it.wikipedia.org/wiki?curid=4353391", "title": "US Open 1971 - Doppio femminile", "text": "Rosie Casals e Judy Dalton hanno battuto in finale Gail Benedetti e Fran\u00e7oise D\u00fcrr 6-3, 6-3."}
{"id": "4353392", "revid": "767487", "url": "https://it.wikipedia.org/wiki?curid=4353392", "title": "Toto Torquati", "text": "Biografia.\nNon vedente dalla nascita, nel 1947 entra nell'istituto per non vedenti di Roma \"Sant'Alessio\", dove intraprende i primi studi di pianoforte; consegue poi il diploma nel 1967 al Conservatorio di San Pietro a Majella di Napoli.\nNel frattempo ha gi\u00e0 iniziato ad esibirsi come pianista jazz, entrando nel 1962 nella Seconda Roman New Orleans Jazz Band e suonando con musicisti come Lionel Hampton, Carlo Loffredo, Toots Thielemans, Bill Coleman, Joe Morello, Gato Barbieri ed altri.\nCon l'avvento del beat si avvicina a questo genere, suonando spesso al Piper Club dove ha modo di conoscere Giampiero Scalamogna che lo fa entrare nel suo gruppo Gepy &amp; Gepy come tastierista: Torquati inizia quindi l'attivit\u00e0 di session man presso l'RCA Italiana e le case discografiche ad essa collegate (ARC, Apollo, It, Valiant, Seven Records, Delta), formando un gruppo con Massimo Buzzi alla batteria, Mario Scotti al basso e Luciano Ciccaglioni alla chitarra.\nCon questi musicisti, oltre a partecipare ai dischi di molti cantanti e cantautori (tra cui Francesco De Gregori, Mariella Nava, Claudio Baglioni, Rino Gaetano, Lucio Dalla, Patty Pravo, Gianni Morandi) registra anche due album strumentali da solista, uno nel 1972 per la Fonit Cetra ed uno l'anno successivo per l'RCA Italiana.\nSempre da solista pubblica nel 1977 un 45 giri per la Vanilla, casa discografica di Ornella Vanoni, con cui collabora nel periodo per gli album \"Pi\u00f9\", \"Io dentro\" e \"Io fuori\"; la canzone sul lato A, \"Tenero al cioccolato\", vince l'edizione di quell'anno del \"Disco Mare\" e diventa la sigla della trasmissione televisiva \"Come mai speciale\".\nNel 1981 fonda a Roma lo studio di registrazione \"Orizzonti\", o \"Studio TM\", da cui escono alcuni lavori di Sergio Caputo e del gruppo italo disco dei Firefly, con i quali raggiunge il primo posto nella classifica del settimanale Billboard. In questi anni lavora anche con il Banco del Mutuo Soccorso e Roberto Ciotti. Nel 1984, suonando il pianoforte e la tastiera, arrangia il brano \"Autostrada\", scritto e interpretato da Alessandro De Gerardis, giornalista di Radio Rai e Rai Isoradio. Lavorando in questo periodo nel suo studio, interrompe l'attivit\u00e0 di session-man che riprender\u00e0 alla fine del decennio successivo.\nNel corso della sua carriera si \u00e8 anche dedicato alla composizione di colonne sonore."}
{"id": "4353393", "revid": "287204", "url": "https://it.wikipedia.org/wiki?curid=4353393", "title": "US Open 1970 - Doppio femminile", "text": "Margaret Court e Judy Dalton hanno battuto in finale Rosie Casals e Virginia Wade 6-3, 6-4."}
{"id": "4353394", "revid": "287204", "url": "https://it.wikipedia.org/wiki?curid=4353394", "title": "US Open 1969 - Doppio femminile", "text": "Fran\u00e7oise D\u00fcrr e Darlene Hard hanno battuto in finale Margaret Court e Virginia Wade 0-6, 6-3, 6-4."}
{"id": "4353395", "revid": "80598", "url": "https://it.wikipedia.org/wiki?curid=4353395", "title": "Antonio Torquati", "text": ""}
{"id": "4353396", "revid": "729019", "url": "https://it.wikipedia.org/wiki?curid=4353396", "title": "Stazione di Nij\u014d (Kyoto)", "text": " \u00e8 una stazione ferroviaria di Kyoto, situata nel quartiere di Nakagy\u014d-ku, nel centro della citt\u00e0. La stazione, gestita dalla JR West e realizzata su viadotto, offre un interscambio in sotterranea con la linea T\u014dzai della metropolitana di Kyoto gestita dall'Ufficio municipale dei trasporti di Kyoto.\nStruttura.\nStazione JR.\nLa stazione ferroviaria serve la linea Sagano che collega Kyoto con Kameoka, ed \u00e8 stata ricostruita su viadotto nel 1990 con un moderno design dallo studio Urabesekkei di Osaka. Il vecchio fabbricato viaggiatori, che ricorda un antico edificio tradizionale giapponese in legno, \u00e8 stato trasferito e conservato al museo delle locomotive a vapore di Umekoji. La stazione \u00e8 costituita da una banchina a isola centrale con due binari su viadotto.\nStazione della metropolitana.\nCome le altre stazioni della linea, anche quella della metropolitana di Nij\u014d \u00e8 dotata di una banchina centrale a isola con due binari sotterranei dotati di porte di banchina."}
{"id": "4353398", "revid": "1629429", "url": "https://it.wikipedia.org/wiki?curid=4353398", "title": "Football Club Emmen 2009-2010", "text": ""}
{"id": "4353399", "revid": "307923", "url": "https://it.wikipedia.org/wiki?curid=4353399", "title": "Stazione di Nij\u014d (Ky\u014dto)", "text": ""}
{"id": "4353402", "revid": "643662", "url": "https://it.wikipedia.org/wiki?curid=4353402", "title": "Go Ahead Eagles 2009-2010", "text": ""}
{"id": "4353403", "revid": "22475", "url": "https://it.wikipedia.org/wiki?curid=4353403", "title": "Crivellia papaveracea", "text": "Crivellia papaveracea \u00e8 un fungo ascomicete della famiglia Pleosporaceae che causa la moria delle foglie del papavero da oppio. \u00c8 l'unica specie del genere Crivellia.\nDistribuzione e habitat.\nIl fungo \u00e8 stato trovato in Europa, Australia, India, Giappone, Nepal, Pakistan, Sudafrica, Turchia, USA e Zambia."}
{"id": "4353404", "revid": "287204", "url": "https://it.wikipedia.org/wiki?curid=4353404", "title": "Litohor", "text": ""}
{"id": "4353405", "revid": "1629429", "url": "https://it.wikipedia.org/wiki?curid=4353405", "title": "Sparta Rotterdam 2010-2011", "text": "Rosa.\n "}
{"id": "4353407", "revid": "1305772", "url": "https://it.wikipedia.org/wiki?curid=4353407", "title": "Spore (videogioco 1987)", "text": "Spore \u00e8 un videogioco sparatutto con elementi rompicapo e strategici, pubblicato in edizione economica da Mastertronic con il marchio Bulldog Software nel tardo 1987 per Commodore 16 e Commodore 64 e nel 1988 per ZX Spectrum. L'ambientazione \u00e8 fantascientifica, ma la grafica \u00e8 semplice e quasi astratta; il combattimento ha ritmi veloci e somiglianze con il classico \"Gauntlet\". La versione Commodore 64 venne di solito ben accolta dalla critica, in alcuni casi con giudizi ottimi; le recensioni per Spectrum furono invece variabili e a volte molto negative.\nNel 1989 un seguito chiamato \"Mutant Zone\" era in fase avanzata di sviluppo per Commodore 64 e pianificato per ZX Spectrum, ma per ragioni ignote non venne mai pubblicato.\nModalit\u00e0 di gioco.\nIl giocatore controlla una navicella a forma di stella all'interno di un laboratorio infettato da letali spore geneticamente modificate. Il gioco si compone di livelli (50 su Commodore 64), ognuno dei quali \u00e8 un labirinto sempre pi\u00f9 intricato e pieno di ostacoli e nemici. La visuale \u00e8 fissa dall'alto e lo scenario \u00e8 composto da oggetti piccoli e graficamente minimali, disposti su una griglia ideale di caselle. Lo scopo \u00e8 raccogliere tutti i barili di pesticida disseminati nell'area, evitando di essere distrutti dalle spore.\nLa navicella pu\u00f2 spostarsi o sparare nelle 8 direzioni cardinali, ma non entrambe le cose simultaneamente. Le spore, rappresentate come sferette pulsanti (rettangolini su Spectrum), puntano sempre direttamente contro la navicella, senza capacit\u00e0 di aggirare ostacoli, e quando hanno la strada libera la assalgono velocemente, sottraendole energia se riescono a toccarla. L'energia cala anche lentamente col passare del tempo e al suo esaurimento la partita termina. Ci sono generatori, in forma di quadratini rossi, che producono di tanto in tanto nuove spore; la navicella pu\u00f2 distruggere sia le spore sia i generatori.\nIl laboratorio \u00e8 diviso in aree isolate da barriere laser, non oltrepassabili n\u00e9 dalla navicella n\u00e9 dalle spore, che si estendono tra due appositi quadratini e a volte fanno curve ad angolo retto grazie alla presenza di specchi. Il giocatore pu\u00f2 spegnere ciascuna barriera sparando a uno dei rispettivi quadratini o deviarla sparando allo specchio.\nAltri elementi dello scenario sono pareti indistruttibili e terra che pu\u00f2 essere gradualmente distrutta sia dai colpi del giocatore sia dalle spore. Oltre ai barili possono esserci power-up da raccogliere: boccette per ricaricare l'energia e pillole, attivabili quando si desidera, che fanno temporaneamente fuggire via le spore.\nIl programma \u00e8 dotato di un editor di livelli integrato.\nLa versione Commodore 64 originale include un minigioco eseguibile durante il caricamento da nastro, lo sparatutto \"Load 'n Play\"."}
{"id": "4353408", "revid": "161718", "url": "https://it.wikipedia.org/wiki?curid=4353408", "title": "Terminal contenitori", "text": ""}
{"id": "4353409", "revid": "1629429", "url": "https://it.wikipedia.org/wiki?curid=4353409", "title": "Telstar 2011-2012", "text": ""}
{"id": "4353410", "revid": "76963", "url": "https://it.wikipedia.org/wiki?curid=4353410", "title": "Kiersten Warren", "text": "Vita privata.\nA 16 anni \u00e8 divenuta madre di Misti Traya (anch'essa attrice) nata dal matrimonio con lo sceneggiatore Jonathan Lemkin da cui ha divorziato nel 2005; nel 2006 ha sposato l'attore Kirk Acevedo da cui ha avuto una figlia, Scarlett James."}
{"id": "4353413", "revid": "647919", "url": "https://it.wikipedia.org/wiki?curid=4353413", "title": "WW II", "text": ""}
{"id": "4353414", "revid": "228587", "url": "https://it.wikipedia.org/wiki?curid=4353414", "title": "Rielaborazione dello stato patrimoniale", "text": "Per la rielaborazione dello stato patrimoniale si utilizza il criterio finanziario. Con il criterio finanziario, gli impieghi vengono riclassificati secondo il loro grado di liquidit\u00e0. Lo schema viene organizzato partendo dai mezzi pi\u00f9 liquidi per arrivare a quelli meno liquidi. Gli impieghi si distinguono in attivo corrente e attivo immobilizzato.\nL'attivo corrente \u00e8 composto dall'insieme degli elementi del patrimonio che possono trasformarsi in mezzi liquidi entro i 12 mesi successivi alla chiusura del bilancio.\nLe attivit\u00e0 a breve si dividono in base a un grado decrescente di liquidit\u00e0, in:\nL'attivo immobilizzato \u00e8 composto dall'insieme degli elementi del patrimonio che si trasformano in mezzi liquidi in modo graduale. Sono elementi di utilizzo durevole e rimangono a disposizione dell'impresa per pi\u00f9 esercizi.\nL'attivo immobilizzato si divide in:\nLe fonti vengono riclassificate secondo il grado di esigibilit\u00e0. Con questo criterio, le fonti si dividono in:"}
{"id": "4353417", "revid": "729019", "url": "https://it.wikipedia.org/wiki?curid=4353417", "title": "Nishi\u014dji Oike (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Nakagy\u014d-ku, nel centro di Kyoto. La stazione \u00e8 servita dalla linea T\u014dzai, gestite dall'Ufficio municipale dei trasporti di Kyoto.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. "}
{"id": "4353418", "revid": "1782831", "url": "https://it.wikipedia.org/wiki?curid=4353418", "title": "Betaald Voetbal Veendam 2008-2009", "text": ""}
{"id": "4353419", "revid": "287204", "url": "https://it.wikipedia.org/wiki?curid=4353419", "title": "Jean Lucas", "text": ""}
{"id": "4353420", "revid": "1442080", "url": "https://it.wikipedia.org/wiki?curid=4353420", "title": "Kroger St. Jude International 1999 - Singolare", "text": "Il singolare del torneo di tennis Kroger St. Jude International 1999, facente parte dell'ATP Tour, ha avuto come vincitore Tommy Haas che ha battuto in finale Jim Courier 6-4, 6-1."}
{"id": "4353422", "revid": "1543377", "url": "https://it.wikipedia.org/wiki?curid=4353422", "title": "Il tuffatore", "text": "Il tuffatore \u00e8 il secondo album del cantautore Flavio Giurato\nIl disco.\nCome per il precedente \"Per futili motivi\", anche Il tuffatore \u00e8 un concept album: il tema questa volta \u00e8 una storia d'amore, nata durante un torneo di tennis (\"Tu sei nel mio cuore dal torneo di Orbetello/quando \u00e8 libecciato e non si \u00e8 giocato...\"), con divagazioni sulla vita giovanile di quegli anni e, qui e l\u00e0, alcuni spunti ironici (\"Amore amore amore,/figliola non andare coi cantautori,/amore amore amore/che poi finisci nelle canzoni...\").\nLa copertina del disco \u00e8 completamente blu, con due disegni verdi, un tondo ed un tondo con una linea sulla destra.\nA questo disco si sono ispirati alcuni noti scrittori italiani come Aldo Nove, Tiziano Scarpa, Paolo Nori, Fulvio Abbate ed altri per scrivere alcuni racconti, pubblicati nel 2004 nel volume \"Il tuffatore - Racconti e opinioni su Flavio Giurato \".\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 84."}
{"id": "4353426", "revid": "270833", "url": "https://it.wikipedia.org/wiki?curid=4353426", "title": "Cane-mina", "text": "Con la locuzione cane-mina (o cane anticarro) si intende un'arma anticarro inconsueta, usata dall'esercito russo durante la seconda guerra mondiale ed ideata dal generale Panfilov, caduto nella difesa di Mosca.\nStruttura e impiego.\nL'obiettivo era quello di ostacolare l'avanzata dei carri armati tedeschi. A cani appositamente addestrati a trovare il cibo sotto mezzi corazzati in movimento venivano applicate sul dorso potenti mine dotate di un'asta verticale che, se abbassata, attivava l'innesco. L'animale, alla vista del mezzo, gli correva incontro per impadronirsi del cibo, cos\u00ec come era stato addestrato, ma nell'entrare sotto il carro l'asta (piuttosto lunga) si piegava provocando l'esplosione e la messa fuori combattimento del carro e del relativo equipaggio . Tale stratagemma ebbe un uso relativamente limitato perch\u00e9 non fu semplice addestrare gli animali ad andare a cercare il cibo solo sotto i veicoli nemici: vi era infatti il pericolo che i cani entrassero anche sotto i carri sovietici."}
{"id": "4353427", "revid": "729019", "url": "https://it.wikipedia.org/wiki?curid=4353427", "title": "Uzumasa Tenjingawa (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Uky\u014d-ku, nel centro di Kyoto. La stazione \u00e8 servita dalla linea T\u014dzai, gestita dall'Ufficio municipale dei trasporti di Kyoto, di cui \u00e8 l'attuale capolinea occidentale.\nStruttura.\nLa stazione \u00e8 costituita da una banchina a isola centrale con due binari sotterranei, ed \u00e8 dotata di porte di banchina. \nIn superficie \u00e8 presente un piccolo terminal per gli autobus, i taxi e la fermata della Ferrovia Elettrica Keifuku, l'unica linea metrotranviaria di Kyoto. "}
{"id": "4353430", "revid": "1305772", "url": "https://it.wikipedia.org/wiki?curid=4353430", "title": "Rancho La Ballona", "text": "Il Ranchos La Ballona era un Rancho della California. Una concessione terriera con un'estensione di 56,3 Km quadrati che oggi si trova dove sorge la Contea di Los Angeles.\nFu concessa dal governatore Juan Bautista Alvarado nel 1839 a \"Ygnacio e Augustin Machado\" ed a \"Felipe e Tomas Talamantes\".\nAlle due famiglie Machado e Talamantes era gi\u00e0 stata data una concessione spagnola a far pascolare il loro bestiame su questa terra nel 1819.\nStoria.\nLa concessione si estendeva dalla costa del mare dove oggi sorgono Mar Vista, Westside Village, Palms e Culver City e da nord a Pico Boulevard a Santa Monica, e verso sud a Playa del Rey.\n\"Augustin Machado\" e \"Felipe Talamantes\" avevano gi\u00e0 ricevuto una concessione nel 1819 per il \"Rancho de Los Quintos\" a Santa Barbara, ma nel 1821 ne chiesero un'ulteriore che ricevettero dal comandante militare Jos\u00e9 de la Guerra y Noriega per far pascolare il bestiame sul \"Rancho La Ballona\".\nNel 1839 la concessione di questo territorio fu confermata dal governatore Alvarado.\nCon la cessione della California agli Stati Uniti a seguito della Guerra messicano-statunitense del 1848 grazie al\nTrattato di Guadalupe Hidalgo le concessioni terriere furono onorate. Come richiesto dal \"Land Act del 1851\" le famiglie \"Machados e talamantes\" depositarono la loro richiesta per il \"Rancho La Ballona\" che fu approvato nel 1854."}
{"id": "4353433", "revid": "86599", "url": "https://it.wikipedia.org/wiki?curid=4353433", "title": "Rafael Carrasco Garrorena", "text": "Fratello minore di Pedro, anch'egli astronomo, fu professore all'Universit\u00e0 Complutense di Madrid e vice direttore dell'Osservatorio di Madrid. Tra il 1939 e il 1943, a seguito della guerra civile, venne radiato dalla cattedra. Dopo la reintegrazione rimase in servizio fino al 1952.\nIl Minor Planet Center gli accredita la scoperta dell'asteroide 1644 Rafita effettuata il 16 dicembre 1935.\nHa inoltre scoperta la cometa C/1932 H1 Carrasco."}
{"id": "4353435", "revid": "767487", "url": "https://it.wikipedia.org/wiki?curid=4353435", "title": "East Brunswick (New Jersey)", "text": "East Brunswick \u00e8 un comune (\"township\") degli Stati Uniti d'America, nella contea di Middlesex, nello Stato del New Jersey.\nFa parte dell'area metropolitana di Trenton-Princeton-New Brunswick."}
{"id": "4353437", "revid": "339392", "url": "https://it.wikipedia.org/wiki?curid=4353437", "title": "Governatorato di Faiyum", "text": ""}
{"id": "4353440", "revid": "1442080", "url": "https://it.wikipedia.org/wiki?curid=4353440", "title": "Kroger St. Jude International 1993 - Singolare", "text": "Il singolare del torneo di tennis Kroger St. Jude International 1993, facente parte dell'ATP Tour, ha avuto come vincitore Jim Courier che ha battuto in finale Todd Martin 5-7, 7-6, 7-6."}
{"id": "4353441", "revid": "155634", "url": "https://it.wikipedia.org/wiki?curid=4353441", "title": "Kroger St. Jude International 1993 - Doppio", "text": "Il doppio del torneo di tennis Kroger St. Jude International 1993, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Jacco Eltingh e Paul Haarhuis 7-5, 6-2."}
{"id": "4353442", "revid": "287204", "url": "https://it.wikipedia.org/wiki?curid=4353442", "title": "Lovcovice", "text": ""}
{"id": "4353446", "revid": "767487", "url": "https://it.wikipedia.org/wiki?curid=4353446", "title": "Du\u0161an U\u0161kovi\u010d", "text": "Caratteristiche tecniche.\n\u00c8 un centrocampista offensivo che pu\u00f2 giocare come attaccante.\nCarriera.\nClub.\nDopo aver iniziato la carriera professionistica con il Football Club Ban\u00edk Horn\u00e1 Nitra, nell'estate del 2005 passa al Rimavsk\u00e1 Sobota, societ\u00e0 slovacca nella quale rimane fino al 2007 prima di ritornare al Banik Prievidza. Nella prima parte della stagione 2007-2008 realizza 11 reti giocando 18 incontri di campionato. Nel gennaio del 2008 viene acquistato dal Dukla Bansk\u00e1 Bystrica. Nella prima stagione gioca 11 partite andando in rete in 4 occasioni. Nella seconda sigla 8 marcature scendendo in campo 15 volte. Nella terza realizza 7 gol giocando 28 presenze di campionato e 3 sfide di coppa senza segnare alcuna rete. Nella stagione 2010-2011 peggiora ancora il suo bottino stagionale, mettendo a segno 4 reti in 20 sfide di campionato. Nell'annata seguente sigla 4 marcature giocando 14 incontri di campionato mentre in coppa va a segno contro lo Spartak Trnava (1-2). Dopo aver giocato per un breve periodo nel Ru\u017eomberok si trasferisce al Hradec Kr\u00e1lov\u00e9, societ\u00e0 ceca di prima divisione: il 29 luglio del 2012 esordisce contro il Viktoria Pilsen (3-0) e il 16 settembre sigla la prima rete in campionato contro lo Zbrojovka Brno (2-0)."}
{"id": "4353447", "revid": "1442080", "url": "https://it.wikipedia.org/wiki?curid=4353447", "title": "Estoril Open 1997 - Singolare", "text": "Il singolare dell'Estoril Open 1997 \u00e8 stato un torneo di tennis facente parte dell'ATP Tour.\nThomas Muster era il detentore del titolo, ma quest'anno non ha partecipato.\n\u00c0lex Corretja ha battuto in finale Francisco Clavet 6\u20133, 7\u20135."}
{"id": "4353448", "revid": "1310927", "url": "https://it.wikipedia.org/wiki?curid=4353448", "title": "Football Club Volendam 2008-2009", "text": ""}
{"id": "4353449", "revid": "283141", "url": "https://it.wikipedia.org/wiki?curid=4353449", "title": "Flos campi", "text": ""}
{"id": "4353451", "revid": "287204", "url": "https://it.wikipedia.org/wiki?curid=4353451", "title": "Joao de Barros", "text": ""}
{"id": "4353453", "revid": "287204", "url": "https://it.wikipedia.org/wiki?curid=4353453", "title": "Classe Java", "text": "La classe Java fu una classe di incrociatori leggeri costruiti per la Koninklijke Marine olandese a met\u00e0 degli anni venti; la classe era composta da due unit\u00e0, la e la , mentre la costruzione di una terza nave (Hr. Ms. \"Celebes\") fu cancellata prima ancora di cominciare. Bench\u00e9 obsolete entrambe le unit\u00e0 realizzate presero parte alla seconda guerra mondiale: la \"Java\" fin\u00ec affondata nel corso della battaglia del Mare di Giava il 27 febbraio 1942, mentre la \"Sumatra\" venne radiata dal servizio attivo nell'aprile del 1944.\nIl progetto.\nLe unit\u00e0 della classe Java furono concepite nel periodo immediatamente precedente alla prima guerra mondiale come unit\u00e0 di punta della squadra navale destinata alla protezione delle Indie Orientali Olandesi: l'idea era quella di destinare gli incrociatori al contrasto delle unit\u00e0 leggere di superficie nemiche, mentre la numerosa flotta di sommergibili olandesi si sarebbe concentrata contro le navi trasporto-truppe e le unit\u00e0 maggiori di una eventuale forza di invasione.\nIl loro design riprendeva quello degli incrociatori da battaglia tedeschi loro contemporanei, e le unit\u00e0 furono concepite per poter ospitare i cannoni 15\u00a0cm No 6 della Krupp, ritenuti pi\u00f9 che sufficienti per far fronte ai loro previsti diretti avversari, gli incrociatori leggeri giapponesi del 1912: dieci di questi cannoni furono installati in altrettante barbette singole; completavano l'armamento otto cannoni Bofors 40 mm antiaerei (quattro impianti binati), otto mitragliatrici Browning M2 calibro .50 e 10-12 lanciatori per bombe di profondit\u00e0, mentre non erano presenti impianti lanciasiluri. I Java potevano portare due idrovolanti Fokker C.XI, sebbene non fossero presenti catapulte per aerei.\nA causa di vari problemi, tra cui l'approvvigionamento di materie prime a causa del primo conflitto mondiale, la costruzione delle due unit\u00e0 non inizi\u00f2 prima del maggio-luglio 1916, procedendo poi a rilento; di conseguenza, gi\u00e0 al momento del varo le due unit\u00e0 risultarono piuttosto obsolete, in particolare per quanto riguardava la disposizione delle artiglierie principali in barbette e non in torrette girevoli.\nUnit\u00e0.\nIl contratto per la realizzazione di una terza unit\u00e0, la Hr. Ms. \"Celebes\", venne approvato il 14 giugno 1917 con varo previsto per il luglio 1921; la realizzazione dell'unit\u00e0 venne poi cancellata prima ancora di dare avvio all'impostazione, e al suo posto venne invece prevista un'unit\u00e0 di nuova concezione, la futura ."}
{"id": "4353454", "revid": "1629429", "url": "https://it.wikipedia.org/wiki?curid=4353454", "title": "Morski Zwi\u0105zkowy Klub Sportowy Arka Gdynia 2011-2012", "text": ""}
{"id": "4353455", "revid": "767487", "url": "https://it.wikipedia.org/wiki?curid=4353455", "title": "Rosa von Milde", "text": "Biografia.\nMoglie del baritono Hans Feodor von Milde, fece il proprio debutto nel ruolo di \"Amina\" ne \"La sonnambula\" di Vincenzo Bellini (Weimar, 9 giugno 1845).\nIl 28 agosto 1850 si esib\u00ec nel ruolo di Elsa alla prima assoluta del \"Lohengrin\" di Richard Wagner diretta da Franz Liszt con Hans Feodor von Milde allo Hoftheater di Weimar.\nAncora a Weimar diretta da Liszt con Feodor von Milde nel 1852 \u00e8 \"Teresa\" in \"Benvenuto Cellini\", nel 1854 \"Estrella\" nella prima assoluta di \"Alfonso ed Estrella\" e nel 1858 \"Margiana\" nella prima assoluta di \"Der Barbier von Bagdad\" di Peter Cornelius.\nNel 1863 a Weimar con Feodor von Milde \u00e8 \"Beatrix\" in \"B\u00e9atrice et B\u00e9n\u00e9dict\" e nel 1865 \"Gr\u00e4fin Chimene\" nella prima assoluta di \"Der Cid\" di Cornelius.\nDal matrimonio con Feodor von Milde nascono a Weimar nel 1855 il baritono Franz von Milde e nel 1859 il basso-baritono Rudolf von Milde."}
{"id": "4353461", "revid": "719449", "url": "https://it.wikipedia.org/wiki?curid=4353461", "title": "Rosa Aght\u00e9-Milde", "text": ""}
{"id": "4353463", "revid": "131145", "url": "https://it.wikipedia.org/wiki?curid=4353463", "title": "Tarantola golia", "text": ""}
{"id": "4353465", "revid": "287204", "url": "https://it.wikipedia.org/wiki?curid=4353465", "title": "174801 Etscorn", "text": "174801 Etscorn \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,3497512\u00a0UA e da un'eccentricit\u00e0 di 0,1909199, inclinata di 4,19589\u00b0 rispetto all'eclittica.\nL'asteroide \u00e8 dedicato allo statunitense Frank Etscorn, inventore del cerotto anti-fumo e finanziatore dell'osservatorio da cui \u00e8 stata compiuta la scoperta."}
{"id": "4353467", "revid": "599013", "url": "https://it.wikipedia.org/wiki?curid=4353467", "title": "Hong Kong Open 1997 - Singolare", "text": "Il singolare del torneo di tennis Hong Kong Open 1997, facente parte dell'ATP Tour, ha avuto come vincitore Michael Chang che ha battuto in finale Patrick Rafter 6-3, 6-3."}
{"id": "4353473", "revid": "1305772", "url": "https://it.wikipedia.org/wiki?curid=4353473", "title": "Solent", "text": ""}
{"id": "4353477", "revid": "110157", "url": "https://it.wikipedia.org/wiki?curid=4353477", "title": "Season of Poison", "text": "Season of Poison \u00e8 il secondo album registrato in studio del gruppo Indie rock americano Shiny Toy Guns pubblicato, negli Stati Uniti, il 4 novembre 2008 presso la Universal Motown: il disco non ha ottenuto il successo atteso con 60.000 copie vendute contro le oltre 300.000 dell'album d'esordio \"We Are Pilots\". Per quest'album il ruolo di voce solista femminile \u00e8 affidato alla cantante Sisley Treasure in sostituzione di Carah Faye Charnow."}
{"id": "4353478", "revid": "300067", "url": "https://it.wikipedia.org/wiki?curid=4353478", "title": "Herberts Gubi\u0146\u0161", "text": "Carriera.\nCon la ha vinto la medaglia d'oro agli Europei del 1935. In Nazionale vanta complessivamente 5 presenze.\n\u00c8 sepolto presso il Mausoleo del Mount Pleasant Cemetery di Toronto."}
{"id": "4353479", "revid": "93681", "url": "https://it.wikipedia.org/wiki?curid=4353479", "title": "Punteggio FISI", "text": ""}
{"id": "4353480", "revid": "88740", "url": "https://it.wikipedia.org/wiki?curid=4353480", "title": "Olimpio Bobbio", "text": "Biografia.\nEmigrato giovanissimo in Argentina dall'Italia, fu attore del periodo d'oro del cinema argentino partecipando a numerose pellicole in bianco e nero. Spos\u00f2 l'attrice Maria Santos. Recit\u00f2 anche in teatro, nel 1936 si \u00e8 esibito nelle commedie \"The Lady\", \"Il cavaliere e il ladro\", con la moglie e gli attori Evita Duarte, Irma Cordova, Pascual Pelliciotta, Francisco Bastardi, Herminia Franco, Chela Suarez, Margarita Tapia, Adolfo Pisano e Simplicio Alvarez, diretti da Jos\u00e9 Franco.\nMor\u00ec il 23 dicembre 1949 in un incidente d'auto.\nFilmografia.\nBobbio ha recitato in 15 film:"}
{"id": "4353482", "revid": "55204001", "url": "https://it.wikipedia.org/wiki?curid=4353482", "title": "EE2", "text": ""}
{"id": "4353483", "revid": "547034", "url": "https://it.wikipedia.org/wiki?curid=4353483", "title": "Spore (videogioco 1991)", "text": "Spore \u00e8 un videogioco del 1991 pubblicato come shareware da Flogsoli Productions per MS-DOS.\nTrama.\nGli umani hanno scoperto un pianeta abitabile, subito battezzato \"Spore\", ed alcuni vi si sono insediati. I coloni e tutta la vita su Spore vengono misteriosamente spazzati via, e la Terra riceve un SOS dal pianeta dodici giorni dopo il disastro. Il giocatore \u00e8 un esploratore solitario che si propone di scoprire il mistero che si cela dietro a tutto ci\u00f2.\nModalit\u00e0 di gioco.\nIl gioco costituisce una combinazione inusuale: un action con un'avventura testuale, con numerosi puzzle su foglio elettronico."}
{"id": "4353488", "revid": "287204", "url": "https://it.wikipedia.org/wiki?curid=4353488", "title": "Spore (videogioco)", "text": ""}
{"id": "4353490", "revid": "729019", "url": "https://it.wikipedia.org/wiki?curid=4353490", "title": "Misasagi (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Yamashina-ku di Kyoto. La stazione \u00e8 servita dalla linea T\u014dzai, gestita dall'Ufficio municipale dei trasporti di Kyoto e dalla linea Keihan Keishin che qui ha il suo capolinea, sebbene tutti i treni continuino verso il centro di Kyoto e il capolinea di Uzumasa Tenjingawa.\nStruttura.\nLa stazione \u00e8 realizzata su due piani sotterranei, ciascuno dotato di una banchina a isola centrale con due binari dotati di porte di banchina. "}
{"id": "4353492", "revid": "1005847", "url": "https://it.wikipedia.org/wiki?curid=4353492", "title": "Matthias Blazek", "text": "Biografia.\nMatthias Blazek ha trascorso la sua giovinezza ad Hannover e si \u00e8 laureato nel ginnasio-liceo della sua citt\u00e0 nel 1987.\nDal 1987 al 1999 ha lavorato come soldato esperto di telecomunicazioni nell'esercito tedesco, e per cinque di questi anni, dal 1994\u20131999, \u00e8 stato rappresentante dell'esercito tedesco in Francia, a Fontainebleau. Dal 1999 al 2002 ha studiato presso il Collegio di Direzione Generale a Hildesheim. Oggi vive con la moglie e i tre figli a Adelheidsdorf.\nDal 2001 \u00e8 consigliere del comune di Adelheidsdorf per il Partito Socialdemocratico di Germania. Ha presieduto la commissione finanze dal 2006 al 2011, nell'ambito di una coalizione con Alleanza 90/I Verdi.\nDal 1997 Matthias Blazek ha scritto svariati libri di storia locale e articoli scientifici. Gli articoli sono apparsi sul giornale \"Cellesche Zeitung\", in particolare sul supplemento speciale \"Sachsenspiegel\" (\"specchio sassone\")."}
{"id": "4353510", "revid": "2033687", "url": "https://it.wikipedia.org/wiki?curid=4353510", "title": "Dialetto del Nagorno Karabakh", "text": "Il dialetto del Nagorno Karabakh (anche dialetto karabakho o dialetto artsakhiano) \u00e8 un antico dialetto armeno orientale con una struttura fonetica e sintattica unica; \u00e8 principalmente parlato nell'Artsakh (fino al 2017 denominato \"repubblica del Nagorno Karabakh\") e parzialmente nelle regioni meridionali e nord orientali dell'Armenia. Il dialetto era parlato dalla maggior parte degli armeni che vivevano nella RSS Azera e in particolare nelle citt\u00e0 di Baku e Kirovabad (Ganja, Gandzak) ma, a seguito della guerra del Nagorno Karabakh, gli armeni dell'Azerbaigian furono costretti a lasciare le loro case. Oggigiorno la maggior parte di immigrati e rifugiati armeni dall'Azerbaigian vive in Armenia e in Russia dove il dialetto karabakho \u00e8 talvolta utilizzato.\nGli armeni della regione chiamano il proprio dialetto \"mer luzoon\" (\u0574\u0565\u0580 \u056c\u0575\u0578\u0582\u0566\u0578\u0582\u0576), letteralmente \"la nostra lingua\", per differenziarlo dall'armeno parlato in Armenia.\nOrigine.\nL'alfabeto armeno ha origine nel V secolo su iniziativa del monaco Mesrop Mashtots nel Monastero di Amaras che si trova nella regione di Martuni.\nEtnograficamente e linguisticamente, l'Artsakh si richiamava ai vicini Syunik e Utik. Il dialetto armeno in uso nella regione \u00e8 uno dei primi a svilupparsi tra i dialetti armeni.\nIl grammatico Stephanos Siunetzi per primo lo descrive nel VII secolo.\nStruttura.\nCon riferimento all'armeno moderno, il dialetto karabakho \u00e8 uno dei meno intelligibili anche perch\u00e9 sviluppatosi in modo isolato; tale caratteristica deriva dallo stesso isolamento dell'enclave dell'Oblast Autonomo del Nagorno Karabakh, senza contiguit\u00e0 territoriale con altri territori armeni. Inoltre, al contrario di altri dialetti armeni locali, il dialetto del Nagorno Karabakh vanta una propria distinta tradizione letteraria.\nEsso \u00e8 caratterizzato da dieci vocali, tre dittonghi e 33 consonanti. L'accento cade generalmente sulla penultima sillaba a differenza di quanto accade nell'armeno orientale ed occidentale dove l'accento cade generalmente sull'ultima."}
{"id": "4353513", "revid": "1442080", "url": "https://it.wikipedia.org/wiki?curid=4353513", "title": "Mercedes Cup 1999 - Singolare", "text": "Il singolare del torneo di tennis Mercedes Cup 1999, facente parte dell'ATP Tour, ha avuto come vincitore Magnus Norman che ha battuto in finale Tommy Haas 6-7(6), 4-6, 7-6(7), 6-0, 6-3."}
{"id": "4353514", "revid": "767487", "url": "https://it.wikipedia.org/wiki?curid=4353514", "title": "Solo Dio perdona", "text": "Solo Dio perdona (\"Only God Forgives\") \u00e8 un film del 2013 scritto e diretto da Nicolas Winding Refn.\nQuesto film rappresenta la seconda pellicola consecutiva, dopo il successo di \"Drive\" del 2011, in cui il regista collabora con l'attore Ryan Gosling come protagonista.\nTrama.\nSullo sfondo della Thailandia, a Bangkok, si sviluppa la storia di Julian, proprietario con il fratello Billy di un club di boxe thailandese, usato come copertura per lo spaccio di droga. Il fratello maggiore stupra e uccide una prostituta minorenne e viene quindi catturato da un poliziotto in pensione, Chang, che si erge a giudice e giustiziere del crimine. Chang conduce Choi Yan Lee, il padre della prostituta uccisa, nella cella dove \u00e8 recluso Billy, e lascia che Choi si vendichi uccidendolo, dopodich\u00e9 lo accusa di aver fatto prostituire le sue figlie e gli amputa un braccio a colpi di katana. Nel frattempo arriva a Bangkok Crystal, madre di Julian e di Billy, per vendicare la morte del figlio.\nCrystal fa uccidere il padre della prostituta dalla malavita locale e poi, appreso del ruolo di Chang nella vicenda, decide di far uccidere anche quest'ultimo, innescando un vortice di sangue e vendetta: sopravvissuto a un sanguinoso attentato, Chang tortura e uccide sicari e intermediari, risalendo cos\u00ec alla mandante. Alla fine, Crystal capisce di essersi messa contro un nemico pi\u00f9 forte di lei e chiede disperato aiuto a Julian, che in precedenza l'aveva difesa uccidendo il proprio padre, ma che adesso non ha voluto vendicare il fratello, considerandolo colpevole.\nJulian decide di cercare comunque di proteggere la madre e si reca a casa di Chang con un complice: non impedisce l'uccisione della baby-sitter di Chang, ma subito dopo risparmia la figlia di Chang. Nel frattempo, Chang si \u00e8 recato a casa di Julian e ha ucciso Crystal con un fendente della sua katana. Julian si prepara quindi a subire le conseguenze delle sue azioni; non prima, per\u00f2, di riunirsi al grembo della madre morta, lacerandole il ventre e inserendo la mano nel profondo taglio, quasi a tornare in un'esistenza fetale. Rintracciato Julian, Chang lo conduce in un bosco per tagliargli le mani.\nProduzione.\nIl budget del film \u00e8 di 4.8 milioni di dollari, meno di un terzo dei 15 milioni richiesti da \"Drive\" due anni prima; l'abbassamento di budget ha permesso al regista una completa libert\u00e0 sulla realizzazione del film e un pieno controllo su tutti gli aspetti della produzione.\nLe riprese del film sono iniziate nel mese di febbraio del 2012 a Bangkok, in Thailandia e sono terminate il mese stesso.\nCast.\nIl protagonista scelto all'inizio fu l'attore Luke Evans, ma dovette rinunciare al ruolo per il sovrapporsi delle riprese del film \"Lo Hobbit - Un viaggio inaspettato\" e fu rimpiazzato da Ryan Gosling. Inizialmente il protagonista doveva essere un personaggio inglese, ma dopo la rinuncia di Evans, fu riscritto come un americano. Questo film rappresenta la terza collaborazione tra il regista Nicolas Winding Refn e l'attore Gordon Brown dopo \"Bronson\" e \"Valhalla Rising - Regno di sangue\".\nPromozione.\nLa prima clip promozionale viene pubblicata online il 6 gennaio 2013, e il primo trailer, vietato ai minori, viene distribuito il 4 aprile..\nDistribuzione.\nIl film \u00e8 stato presentato in concorso al Festival di Cannes 2013 e distribuito nelle sale cinematografiche statunitensi a partire dal 19 luglio 2013 e in quelle italiane a partire dal 30 maggio 2013.\nAccoglienza.\nCritica.\nFin dalla partecipazione al Festival di Cannes il film \u00e8 stato contestato dai critici e dai fan di Refn per il suo essere ermetico e poco parlato, per l'interpretazione poco sentita e la prestazione sotto tono. Aspre critiche che sono giunte da pi\u00f9 fonti, sintetizzate nell'affermazione del critico cinematografico Paolo Mereghetti, il quale ha definito il film come \"...molto pi\u00f9 che irritante, fintamente cinefilo e naturalmente misogino\".\nGran parte del pubblico si aspettava un seguito ideologico di \"Drive\", mentre il regista ha scelto tutt'altra strada, realizzando un film fatto di pochi dialoghi e di molti sguardi, spesso forzatamente statici; una buona fetta del pubblico \u00e8 rimasto quindi delusa dal film, aspettandosi una visione pi\u00f9 facile e diretta, mentre il film si presenta in maniera cruda e poco piacevole nella sua lentezza, come emerge da una dichiarazione di Refn stesso: \"Chi si aspetta un film di facile visione che eviti pure il mio cinema. O con me o contro di me.\"\nA collegare il film con le altre opere del regista c'\u00e8 la riflessione e l'interesse nei riguardi della violenza. Gabriele Niola su MYmovies.it ha scritto: \"\u00c8 evidente che nell'atto di massacrare c'\u00e8 qualcosa di attraente per il regista danese, nell'esercizio della forza di un uomo su di un altro risiede un mistero inconoscibile che lo spaventa e attira al tempo stesso. Sono gesti che sceglie di mostrare con particolare dovizia di cui coglie l'evidente bellezza (presente sia in \"Pusher 3\" che nelle risse di \"Bronson\" o nei mart\u00ecri di \"Valhalla Rising\" e nelle esplosioni di sangue di \"Drive\") ma di cui teme le orrende conseguenze con innegabile sgomento\".\nIncassi.\nIl film ha incassato in tutto il mondo 10.337.387 dollari.\nEspedienti.\nLe mani hanno un ruolo fondamentale nel film: vengono spesso riprese dal regista e hanno un ruolo importante nel finale. Una spiegazione al tutto \u00e8 data in un'intervista dal regista stesso: \"La prima idea che ho avuto per questo film \u00e8 stata l'immagine di qualcuno che si guarda le mani, a pugni chiusi. Non sapevo ancora cosa volesse significare ma mi sembrava una bella immagine, e pi\u00f9 andavo avanti pi\u00f9 capivo che aveva a che fare con la natura della violenza maschile. Togli a un uomo le mani e gli porti via tutto, come se lo privassi del suo istinto. Le mani possono esprimere anche sottomissione: il pregare consiste spesso nel mostrare o lavare le mani, c'\u00e8 quindi un aspetto sacrificale. Ma anche un'analogia con il sesso maschile, possono rappresentare impotenza, castrazione oppure eccitazione sessuale. In pi\u00f9 quando ero piccolo avevo una vera e propria ossessione per le mani, le proteggevo continuamente. A questo tema si aggiunge poi quello del rapporto madre-figlio: mi dispiace per le ragazze, ma la verit\u00e0 \u00e8 che prima o poi tutti gli uomini vogliono solo tornare dentro l'utero materno, anche se non lo ammetteranno mai.\""}
{"id": "4353515", "revid": "76963", "url": "https://it.wikipedia.org/wiki?curid=4353515", "title": "Hella Wenders", "text": "Dopo aver lavorato come assistente fino al 2003 (collaborando anche con il Festival internazionale del cinema di Berlino), ha realizzato opere presso la \"Deutsche Film- und Fernsehakademie\" di Berlino per quattro anni. Tra i suoi lavori \"Marisol\", \"Eir Sonntag im Winter\", e un documentario, \"Shooting Palermo\", sulla realizzazione del film \"Palermo Shooting\" di Wim Wenders.\nCon il suo documentario \"Berg Fidel\", nel 2011 ha vinto il premio principale \"L\u00fcdia\" del festival \"Kinofest L\u00fcnen\"."}
{"id": "4353516", "revid": "287204", "url": "https://it.wikipedia.org/wiki?curid=4353516", "title": "Flavia Francelino Prado", "text": ""}
{"id": "4353519", "revid": "767487", "url": "https://it.wikipedia.org/wiki?curid=4353519", "title": "Foumban", "text": "Foumban o Fumban \u00e8 una citt\u00e0 del Camerun, a 70\u00a0km nord-est di Bafoussam. \u00c8 il capoluogo del dipartimento di Noun. \u00c8 considerata una citt\u00e0 d'arte con uno dei principali musei di arte e cultura tradizionali ed \u00e8 la capitale del Regno Bamoun.\nCultura.\nIl Palazzo Reale (Palais Royal) \u00e8 un edificio fatto costruire nel XX secolo da Ibrahim Njoya, sedicesimo sultano dei Bamoun. L'edificio si ispira al palazzo di Bu\u00e9a costruito dal governatore tedesco.\nIl Museo delle arti e delle tradizioni Bamoun (Mus\u00e9e des Arts et des traditions Bamoun) conserva la collezione privata di Mod\u00e9 Yeyap."}
{"id": "4353521", "revid": "126257", "url": "https://it.wikipedia.org/wiki?curid=4353521", "title": "IP dinamico", "text": ""}
{"id": "4353522", "revid": "606039", "url": "https://it.wikipedia.org/wiki?curid=4353522", "title": "Raponzolo alpino", "text": ""}
{"id": "4353526", "revid": "729019", "url": "https://it.wikipedia.org/wiki?curid=4353526", "title": "Bucolo di Smirne", "text": "Discepolo di Giovanni apostolo ed evangelista, fu da lui consacrato vescovo di Smirne. Prima di morire nomin\u00f2 come suo successore Policarpo di Smirne."}
{"id": "4353537", "revid": "6923", "url": "https://it.wikipedia.org/wiki?curid=4353537", "title": "Centrosojuz", "text": "Centrosojuz () \u00e8 un palazzo di Mosca, utilizzato come sede del Soviet Supremo dell'Unione Sovietica e successivamente come sede del Servizio statistico federale e del Servizio di monitoraggio finanziario federale della Federazione russa.\nDal 1987 \u00e8 considerato parte del patrimonio culturale della Russia.\nStoria.\nNel 1928 furono imbanditi tre concorsi per progettare la sede del Soviet Supremo dell'Unione Sovietica ed essi furono vinti dall'architetto svizzero-francese Le Corbusier e dal connazionale Pierre Jeanneret. I due, dopo aver terminato i progetti, furono costretti, a causa dell'impossibilit\u00e0 di dirigere i lavori, ad assegnare l'incarico all'architetto russo Nikolaj Kolli, che si tenne in contatto via posta con i due architetti. I lavori iniziarono nel 1929 e terminarono nel 1933.\nDescrizione.\nL'edificio riflette chiaramente i cinque punti di architettura, ma nei rivestimenti interni vi sono dei cambiamenti dovuti al nuovo gusto del periodo stalinista.\nLa struttura \u00e8 composta da tre volumi rettangolari per gli uffici e un quarto volume curvo rivolto verso la nuova strada per la sala e l'auditorium. L'edificio presenta grandi facciate continue e le pareti sono rivestite di tufo armeno rosso."}
{"id": "4353539", "revid": "173469", "url": "https://it.wikipedia.org/wiki?curid=4353539", "title": "Luisa Margherita di Guisa", "text": ""}
{"id": "4353546", "revid": "767487", "url": "https://it.wikipedia.org/wiki?curid=4353546", "title": "Episodi di Portlandia (terza stagione)", "text": "La terza stagione della serie televisiva Portlandia, composta da undici episodi, \u00e8 stata trasmessa sul canale statunitense IFC dal 14 dicembre 2012 con uno speciale di 30 minuti, e in seguito regolarmente dal 4 gennaio al 1\u00ba marzo 2013. \nIn Italia la serie \u00e8 inedita."}
{"id": "4353548", "revid": "729019", "url": "https://it.wikipedia.org/wiki?curid=4353548", "title": "Henry Harwood", "text": "\u00c8 divenuto famoso per aver comandato le navi inglesi nella battaglia del R\u00edo de la Plata.\nBiografia.\nInizi.\nDopo aver frequentato le prime scuole a Stubbington House, Harwood entr\u00f2 nella Marina britannica nel 1904 ove si specializz\u00f2 in siluri. Prese parte alla prima guerra mondiale. Nel 1919 prest\u00f2 servizio sulla nave da battaglia HMS \"Royal Sovereign\". Nel 1929 fu promosso capitano e divenne comandante del cacciatorpediniere HMS \"Warwick\" e ufficiale anziano della 9\u00aa Divisione Cacciatorpediniere.\nDal 1931 al 1932 Harwood studi\u00f2 presso il Real Collegio di Studi sulla Difesa. Terminati I corsi nel marzo 1932 divenne Capitano di bandiera dell'incrociatore pesante HMS \"London\", mentre nel contempo prestava servizio come Capo di Stato Maggiore del contrammiraglio che comandava il 1\u00ba Squadrone incrociatori. Dal luglio 1934 fino al 1936 Harwood fece parte dello \"staff\" del Collegio Reale Navale di Greenwich.\nNel settembre 1936 Harwood divenne Commodoro e gli fu assegnato il commando della Divisione Sud America, mentre fungeva anche da comandante dell'incrociatore HMS \"Exeter\".\nSeconda Guerra mondiale.\nHarwood comandava uno squadrone consistente negli incrociatori pesanti HMS \"Cumberland\" e HMS \"Exeter\", e gli incrociatori leggeri HMS \"Achilles\" e HMS \"Ajax\". Egli pose le sue insegne sulla \"Ajax\", come nave ammiraglia. Lo squadrone fu incaricato di dare la caccia all'incrociatore pesante tedesco \"Admiral Graf Spee\", che stava attaccando le navi alleate nell'Atlantico del Sud.\nHarwood sospettava che la \"Graf Spee\" avrebbe tentato di colpire i mercantili al largo dell'estuario del R\u00edo de la Plata. Senza la \"Cumberland\", assente per riparazioni, Harwood spieg\u00f2 gli altri tre incrociatori al largo dell'estuario il 12 dicembre. Nella successiva battaglia del Rio della Plata, il 13 dicembre, gli incrociatori di Harwood furono danneggiati ma lo fu anche la \"Graf Spee\", che fugg\u00ec nelle acque neutrali dell'Uruguay a Montevideo, ove si autoaffond\u00f2 pochi giorni dopo.\n Questa azione procur\u00f2 a Harwood la promozione a contrammiraglio.\nDal dicembre 1940 all'aprile 1942, il contrammiraglio Harwood presto servizio come Lord commissario dell'ammiragliato e Assistente Capo dello Stato Maggiore della Marina. Nell'aprile 1942 Harwood fu promosso viceammiraglio e comandante in Capo della Flotta del Mediterraneo e iss\u00f2 la sua bandiera ammiraglia sulla HMS \"Nile\". Pi\u00f9 tardi il comando venne suddiviso ed egli divenne Comandante in Capo della Flotta del Mediterraneo Orientale nel febbraio 1943, con l'incarico di appoggio all'Ottava Armata britannica.\nNell'aprile 1945 Harwood divenne comandante delle Orcadi e Shetland (HMS \"Proserpine\"). Si ritir\u00f2 per motivi di salute il 15 agosto del 1945 con il grado di ammiraglio."}
{"id": "4353553", "revid": "1573940", "url": "https://it.wikipedia.org/wiki?curid=4353553", "title": "Bucolo (nome)", "text": "Origine e diffusione.\nSi basa sul termine greco \u03b2\u03bf\u03c5\u03ba\u03cc\u03bb\u03bf\u03c2 (\"bouk\u00f2los\"); \u00e8 composto da \u03b2\u03bf\u1fe6\u03c2 (\"bous\", \"mucca\", \"bue\") e da \u03ba\u03bf\u03bb\u03bf\u03c2 (\"kolos\", \"custode\", \"guardiano\"), e vuol dire \"pastore di bovini\", \"mandriano\" (dalla stessa radice anche il termine \"bucolico\"). Il nome \u00e8 portato da alcuni personaggi minori della mitologia greca, oltre ad essere anche un soprannome di Dafni.\nOnomastico.\nL'onomastico si festeggia il 6 febbraio, in onore di san Bucolo, vescovo di Smirne."}
{"id": "4353562", "revid": "44876", "url": "https://it.wikipedia.org/wiki?curid=4353562", "title": "Unione Sportiva Toma Maglie 1952-1953", "text": "Questa voce raccoglie le informazioni riguardanti l'Unione Sportiva Antonio Toma Maglie nelle competizioni ufficiali della stagione 1952-1953.\nOrganigramma societario.\nArea direttiva\nArea tecnica"}
{"id": "4353563", "revid": "287204", "url": "https://it.wikipedia.org/wiki?curid=4353563", "title": "3 Feet High and Rising", "text": "3 Feet High and Rising \u00e8 l'album di debutto del gruppo Rap De La Soul. L'album include i singoli \"Me Myself and I\", \"The Magic Number\", \"Buddy\", e \"Eye Know\".\nL'album.\nConsiderato un concept album sulla \"Daisy Age\", (sigla di \"Da Inner Sound Y'All\"), ovvero una dimensione immaginaria ispirata alla filosofia ed all'iconografia hippie, \"3 Feet High and Rising\" si distingue dalle altre pubblicazioni hip hop uscite in precedenza per le sue sonorit\u00e0 molto meno aggressive e l'eclettismo stilistico dei brani. Le influenze dell'album spaziano fra hip hop, funk, jazz, reggae, soul, e psichedelia, mentre i testi delle sue canzoni trattano argomentazioni relative alla pace, all'amore, ed al rispetto delle donne. I numerosi campionamenti presenti nel disco sono tratti da lezioni di lingua francese, spot pubblicitari, e brani realizzati da altri musicisti (inclusi Steely Dan, Johnny Cash, Turtles, Parliament e Otis Redding).\n Una delle tracce pi\u00f9 note dell'album, \"The Magic Number\", cita \"Three Is A Magic Number\" di Bob Dorough, mentre \"Buddy\" vede la partecipazione dei Jungle Brothers e A Tribe Called Quest.\nCritica.\n\"3 Feet High and Rising\" ricevette giudizi molto positivi da parte della critica. Robert Christgau diede all'album una valutazione pari ad A\u2212 mentre AllMusic lo defin\u00ec \u00abil debutto pi\u00f9 convincente e giocoso della storia dell'hip-hop\u00bb. L'album \u00e8 stato inserito in un libro dedicato ai \u00ab500 dischi fondamentali della storia del rock\u00bb dove venne definito \u00abirresistibile\u00bb nonch\u00e9 \u00ab...un debutto che il trascorrere del tempo non ha minimamente offeso.\u00bb In seguito all'uscita di \"3 Feet High and Rising\", i De La Soul vennero inoltre considerati \u00abil futuro dell'hip-hop\u00bb."}
{"id": "4353567", "revid": "438678", "url": "https://it.wikipedia.org/wiki?curid=4353567", "title": "World Kickboxing and Karate Association", "text": ""}
{"id": "4353568", "revid": "339392", "url": "https://it.wikipedia.org/wiki?curid=4353568", "title": "Navigazione di san Brandano", "text": ""}
{"id": "4353571", "revid": "55205465", "url": "https://it.wikipedia.org/wiki?curid=4353571", "title": "Visione di Tundalo", "text": ""}
{"id": "4353572", "revid": "767487", "url": "https://it.wikipedia.org/wiki?curid=4353572", "title": "Spithead", "text": "Spithead \u00e8 una parte del Solent, il braccio di mare che separa l'isola di Wight dal resto dell'Inghilterra, nella contea dello Hampshire, in prossimit\u00e0 di Portsmouth. Protetta dai venti, questa parte del Solent \u00e8 spesso utilizzata per l'ancoraggio delle imbarcazioni della \"Royal Navy\".\nQui, nel 1797 fra i mesi di marzo e maggio, ebbe luogo il cosiddetto \"ammutinamento di Spithead\"."}
{"id": "4353574", "revid": "83531", "url": "https://it.wikipedia.org/wiki?curid=4353574", "title": "Peritonite batterica spontanea", "text": "La peritonite batterica spontanea (PBS) \u00e8 un'infezione batterica dell'ascite in assenza di cause intra-addominali primitive o di altre infezioni principali (es. endocardite, broncopolmonite). La causa_\u00b0m \u00e8 dovuta a una traslocazione batterica favorita dall'ipertensione portale. Rappresenta una complicanza frequente (1/3 dei pazienti cirrotici ascitici); oltre che un evento pericoloso con una mortalit\u00e0 fino al 20% dei casi.\nSintomi.\nI sintomi includono febbre, brividi, nausea, vomito, dolore addominale e generale malessere. I pazienti possono lamentare dolori addominali e peggioramento dell'ascite. Il 13% dei pazienti non presenta segni o sintomi. In alcuni casi encefalopatia epatica pu\u00f2 essere l'unica manifestazione di PBS.\nDiagnosi.\nLa peritonite batterica spontanea classica: Polimorfonucleati neutrofili \u2265250/mm\u00b3 inoltre l'esame colturale risulta positivo per un unico e ben definito ceppo batterico.\nVarianti della condizione classica sono:\nLa PBS e la neutrascite richiedono una terapia antibiotica immediata, mentre la batteriascite va ricontrollata con una seconda paracentesi a 48 ore. Se un prelievo di liquido ascitico effettuato dopo le prime 48 ore di terapia non mostra un calo significativo del numero di leucociti neutrofili, \u00e8 da sospettare una peritonite secondaria o la presenza di un agente batterico resistente.\nDa distinguere dalla peritonite secondaria, mortalit\u00e0 raggiunge l'80%. Quest'ultima, infatti, presenta una flora di tipo polimicrobico, proteine totali &gt;10 g/L, concentrazioni di LDH nel liquido ascitico maggiori che nel siero, glucosio &lt;50 mg/dL).\nTrattamento.\nCefotaxime per almeno 5 giorni e verifica guarigione con seconda analisi del liquido ascitico, effettuabile entro 48-72 ore dal primo controllo. La dose consigliata, con funzione renale normale, \u00e8 di 2 g ogni 8-12 ore. Sono controindicati gli aminoglicosidi, perch\u00e9 responsabili di nefrotossicit\u00e0 in un elevato numero di casi.\nBisogna, inoltre, prevenire sia la recidiva mediante profilassi antibiotica a lungo termine (norfloxacina) sia la comparsa di insufficienza renale mediante somministrazione di albumina."}
{"id": "4353588", "revid": "339392", "url": "https://it.wikipedia.org/wiki?curid=4353588", "title": "Association Jeunesse Auxerroise", "text": ""}
{"id": "4353590", "revid": "1836770", "url": "https://it.wikipedia.org/wiki?curid=4353590", "title": "The Grand Doubletree", "text": "Il The Grand Doubletree anche chiamato The Grand in passato The Venetian \u00e8 un grande grattacielo situato a nord di Downtown Miami, nel quartiere di Omni, della Contea di Miami-Dade, in Florida (Stati Uniti d'America).\nCostruito nel 1986, ha una superficie di 325,161\u00a0m\u00b2 adibita a hotel e condominio. I piani 3-9 sono occupati dalle 152 camere dell'hotel Doubletree by Hilton, l'hotel \u00e8 stato rimodernato nel 2004. I Piani 10-42 sono occupati da oltre 830 appartamenti del condominio \"The Grand\". Gli ascensori sono collocati nella parte centrale dell'edificio, gli appartamenti si affacciano internamente su due grandi atri illuminati dalla luce naturale proveniente da due grandi lucernari in vetro.\nSi tratta di edificio completo di tutti i servizi. Ha una vista su tutta la biscayne bay dal julia tuttle causeway fino al porto di miami e southbeach. Al suo interno contiene uffici e negozi, farmacia, banca, un minimarket di alimentari, gastronomia, negozi di abbigliamento, negozi di souvenir, gioiellerie, negozio di animali, ufficio noleggio auto, medico, dentista, salone di bellezza, barbiere, negozio di liquori, tintoria, quattro ristoranti, a tempo pieno concierge, valet parking, cameriere, centro benessere, centro fitness, piscina, vasche idromassaggio, sale per banchetti.\nRaggiungere il The Grand da Downtown \u00e8 semplice, lo si trova a un isolato a nord dalla stazione Metromover Adrienne Arsht, e due isolati a nord est del centro per le arti di Miami. A est \u00e8 direttamente collegato tramite lo Skywalk all'Omni International. Dal lato mare si accede al suo porticciolo turistico il Sea Isle Marina sede del Miami International Boat Show.\nAl decimo piano ci sono due grandi atri su cui si affacciano gli appartamenti. Le piscine accessibili dall'atrio del decimo piano, sono in parte riservate all'hotel, la pi\u00f9 grande lato mare \u00e8 di pertinenza del condominio."}
{"id": "4353596", "revid": "1143927", "url": "https://it.wikipedia.org/wiki?curid=4353596", "title": "Alta Baviera", "text": ""}
{"id": "4353597", "revid": "1143927", "url": "https://it.wikipedia.org/wiki?curid=4353597", "title": "Alta Franconia", "text": ""}
{"id": "4353603", "revid": "1305772", "url": "https://it.wikipedia.org/wiki?curid=4353603", "title": "3-Demon", "text": "3-Demon, noto anche come Monster Maze, \u00e8 un videogioco del 1983 ispirato a \"Pac-Man\", ma con visuale in prima persona, edito come shareware per MS-DOS dalla PC Research Inc. di Colts Neck.\nModalit\u00e0 di gioco.\nSi tratta di un notevole esempio di uno dei primi videogiochi dotati di una prospettiva in prima persona. Il giocatore vaga per un labirinto tridimensionale, mangiando palline ed evitando dei fantasmi rossi. Mangiare una pallina del potere (sono pi\u00f9 grandi delle altre) render\u00e0 i fantasmi verdi e dar\u00e0 al giocatore la possibilit\u00e0 di mangiarli per guadagnare punti extra. Si dispone di una minimappa con i soli nemici e di una mappa pi\u00f9 dettagliata richiamabile a comando.\nEredit\u00e0.\nIronia della sorte, \"Wolfenstein 3D\", gioco famoso per aver creato il genere sparatutto in prima persona, contiene un livello segreto basato su \"Pac-Man\"; durante lo sviluppo di questo livello, il designer Tom Hall sugger\u00ec un nome sulla falsariga di \"3-Demon\", prima che id Software decidesse per un semi-remake del popolare \"Castle Wolfenstein\"."}
{"id": "4353604", "revid": "31886", "url": "https://it.wikipedia.org/wiki?curid=4353604", "title": "L\u00f6bau-Zittau", "text": ""}
{"id": "4353605", "revid": "110157", "url": "https://it.wikipedia.org/wiki?curid=4353605", "title": "South Brunswick", "text": "South Brunswick \u00e8 un comune (\"township\") degli Stati Uniti d'America, nella contea di Middlesex, nello Stato del New Jersey.\nFa parte dell'area metropolitana di Trenton-Princeton-New Brunswick.\nLocalit\u00e0.\nIl comune comprende i \"census-designated place\" di:\ne la localit\u00e0 di:"}
{"id": "4353607", "revid": "729019", "url": "https://it.wikipedia.org/wiki?curid=4353607", "title": "B.J. Whitmer", "text": "Lotta nel circuito indipendente con il ring name di B.J. Whitmer. \u00c8 noto per aver militato nelle pi\u00f9 importanti federazioni di wrestling nel panorama indipendente americano, come la Ring of Honor (ROH), Pro Wrestling Guerrilla (PWG), Heartland Wrestling Association e altre.\nCarriera.\nGli inizi (2000-2004).\nWhitmer fu allenato da Les Thatcher e debutt\u00f2 il 23 gennaio 2000 nella federazione del suo maestro, la Heartland Wrestling Association. La prima rivalit\u00e0 di rilievo fu contro \"Ice Cream Man\" Tony B., prima di formare un team con Jamie Knoble nel 2002. L'8 maggio 2002, vinse il Cruiserweight Title sconfiggendo proprio il suo ex compagno, Shannon Moore e Matt Stryker in un Fatal 4-Way a eliminazione. Il 10 agosto, perse la cintura contro Rory Fox.\nMentre transitava nella HWA, Whitmer venne ingaggiato anche dalla IWA Mid-South. Si fece subito notare arrivando ad un soffio a vincere il primo Sweet Science Sixteen tournament, oggi noto come Ted Petty Invitational. Proprio l'anno seguente, nel 2002, che venne rinominato, Whitmer vinse il torneo, e anche il Revolution Strong Style Tournament. Il 9 aprile 2004, sconfisse Jerry Lynn in un Ironman match da 30 minuti vincendo l'HWA Heavyweight Championship, che mantenne fino al 29 maggio quando fu sconfitto da Petey Williams.\nNel 2001, ebbe qualche match anche per la Pro Wrestling Noah, lottando in pi\u00f9 occasione insieme a Matt Murphy e 2 Cold Scorpio. Partecip\u00f2 al torneo per l'assegnazione del GHC Junior Heavyweight Championship, ma venne eliminato da Tsuyoshi Kikuchi. Questo fu il suo ultimo match in Giappone fino al 2005, quando torn\u00f2 in virt\u00f9 del rapporto di collaborazione stretto tra Ring of Honor e Pro Wrestling Noah; infatti, fu in Giappone che disput\u00f2 un incontro per il ROH World Championship vinto dall'allora gi\u00e0 campione Nigel McGuinness. La contesa era a tre e comprendeva anche Kenta.\nRing of Honor.\nThe Prophecy e team con Dan Maff (2003\u20132005).\nWhitmer debutt\u00f2 per la Ring of Honor nel gennaio 2003 all'evento Revenge on the Prophecy. Ebbe il suo primo incontro di rilievo con CM Punk il 12 aprile, la contesa fin\u00ec senza un vincitore poich\u00e9 Punk effettu\u00f2 un German Suplex su Whitmer, scaraventandolo su un tavolo, causandogli una piccola commozione cerebrale. Torn\u00f2 quindi sul quadrato il 31 maggio perdendo contro Dan Maff e successivamente, fece squadra con Raven per affrontare CM Punk e Colt Cabana in un incontro di coppia, vinto da quest'ultimi quando Cabana schien\u00f2 Whitmer.\nIl 28 giugno a sorpresa, vinse un Fatal 4-Way a WrestleRave e divent\u00f2 primo sfidante al ROH World Championship, ma perse l'incontro decisivo contro Samoa Joe al primo Death Before Dishonor. Dopo essersi guadagnato la possibilit\u00e0 si sfidare nuovamente Joe in un altro Fatal 4-Way, viene battuto anche a Wrath of the Racket il 9 agosto. Tra i mesi di agosto e novembre, Whitmer prese parte al torneo Field of Honor, vincendo il proprio girone e accedendo quindi direttamente alla finale, che si disput\u00f2 proprio a Final Battle. Qui, perse contro Matt Stryker.\nLa stessa sera, CM Punk ebbe un alterco con Christopher Daniels, Dan Maff e Allison Danger, tutti membri della stable \"The Prophecy\", capeggiata da Daniels. Punk chiese a Daniels chi di loro avesse attaccato la sua ragazza e valletta, Lucy, poco tempo prima. La discussione sfoci\u00f2 presto in rissa dove Punk e Cabana affrontavano i membri della Prophecy. A sorpresa, Whitmer usc\u00ec dallo stage annunciando che ad aver pianificato l'attacco a Lucy era stato lui, e si un\u00ec alla stable di Daniels. Il 10 gennaio 2004, fu cos\u00ec organizzato un 6-man tag team match dove Punk, Cabana e Ace Steel fronteggiavano Daniels, Dan Maff e Whitmer. Il match, come prevedibile, sfoci\u00f2 in una rissa e l'arbitro dichiar\u00f2 il no contest. Nella confusione generale, Lucy fece il suo ritorno nella ROH schiaffeggiando Whitmer e vendicandosi parzialmente per quanto era accaduto tempo addietro. Nella rissa, Punk provoc\u00f2 un infortunio a Daniels (Kayfabe; in realt\u00e0 Daniels era in partenza poich\u00e9 aveva gi\u00e0 siglato un contratto con la Total Nonstop Action Wrestling. Questa fu l'ultima apparizione di Daniels in ROH fino al giugno 2005.\nSebbene il capo della Prophecy si fosse trasferito in casa TNA, Maff e Whitmer continuarono a combattere in coppia accompagnati sempre da Allison Danger. Sconfissero i Second City Saints per i ROH World Tag Team Championship a Round Robin Challenge III il 15 maggio, salvo perderli contro Mark e Jay Briscoe pi\u00f9 tardi la stessa sera. Il 12 giugno 2004, Maff e Whitmer sconfissero altri tre team in un match ad endurance di cinque minuti. Dopo l'incontro, Maff convinse Whitmer a non combattere pi\u00f9 sotto il nome di Prophecy e a non farsi pi\u00f9 aiutare a vincere sporco da Allison Danger. Cos\u00ec, entrambi effettuarono un Turn Face. Allison pass\u00f2 cos\u00ec in rassegna vari tag teams per vendicarsi e offriva loro aiuto a coppie come Slash Venom e Chicano oppure i Carnage Crew. Il 26 dicembre, a Final Battle 2004, Maff e Whitmer sconfissero i Carnage Crew in un Fight Without Honor match. Nel 2005, riuscirono a vincere di nuovo i titoli di coppia mattendo gli Havana Pitbulls.\nTeam e rivalit\u00e0 con Jimmy Jacobs (2005\u20132006).\nMaff lasci\u00f2 poi la ROH a causa di un alterco nel backstage con Homicide, e i titoli di coppia vennero resi vacanti. Fu cos\u00ec che Whitmer trov\u00f2 un nuovo alleato in Jimmy Jacobs e sconfissero Samoa Joe e Jay Lethal, riconquistando le cinture. Il 9 luglio, i Carnage Crew li privarono dei titoli, ma riuscirono a rivincerli nuovamente il 23 luglio all'evento Homecoming. Il duo perse le corone definitivamente il 1\u00ba ottobre 2005 per mano di Sal Rinauro e Tony Mamaluke.\nIl giorno seguente, ad Unforgettable, Whitmer e Jacobs assunsero Lacey come loro manager. In un DVD registrato e poi distribuito dalla Ring of Honor, si vedeva come Jacobs fosse evidentemente attratto a Lacey, concentrandosi pi\u00f9 su fare colpo su di lei, rispetto ai match in cui era impegnato. Fu cos\u00ec che a Tag Wars, Jacobs cost\u00f2 la vittoria al suo team \"Lacey's Angels\", in cui era confluito anche Adam Pearce e Jacobs e Whitmer persero anche il loro rematch per i titoli di coppia contro Roderick Strong e Austin Aries. Dopo questa sconfitta, Whitmer si separ\u00f2 da Jacobs. Poco dopo soffr\u00ec di un infortunio alla caviglia, tornando sulle scene al Survival of the Fittest 2006, attaccando Jimmy Jacobs durante il suo match contro Chris Hero e Claudio Castagnoli. Insieme a Colt Cabana e Daizee Haze, Whitmer inizi\u00f2 una rivalit\u00e0 con Lacey, Jacobs e il loro bodyguard Brent Albright, in una serie di match cruenti, incluso quello di Final Battle, dove Albright scaravent\u00f2 Whitmer su un tavolo con una Powerbomb. La rivalit\u00e0 continu\u00f2 fino ad inizio 2007, senza avere poi una fine decisiva.\nThe Hangmen Three (2007\u20132008).\nIl 23 febbraio 2007, Whitmer perse contro Takeshi Morishima un match valido per il ROH World Championship a Dayton, in Ohio. Nel settembre 2007, si alle\u00f2 con Brent Albright, che nel frattempo aveva rotto anche con Jacobs, e Adam Pearce, e i tre assunsero Shane Hagadorn come loro manager. Come membro degli \"Hangman Three\", Whitmer ebbe alcuni match per i titoli di coppia insieme a Pearce e Albright, ma persero tutti gli incontri decisivi. Quando nel marzo 2008, Albright e Pearce si unirono alla Sweet 'n' Sour Inc., Whitmer rimase da solo e gli Hangmen Three cessarono di esistere.\nRitiro e ritorno (2008; 2011\u20132012).\nDopo aver lasciato la Ring of Honor nel 2008, Whitmer annunci\u00f2 il suo ritiro. Dopo tre anni di assenza dal ring, venne poi annunciato che Whitmer sarebbe tornato a combattere il 19 marzo 2011 nella Heartland Wrestling Association. In quell'occasione, sconfisse Gerome Phillips, vincendo l'HWA Heavyweight Championship, che poi perse il 27 agosto dello stesso anno per mano di Jesse Emerson. Prese poi parte all'Absolute Intense Wrestling's TPI tournament, da non confondere con il Ted Petty Invitational della IWA Mid-South. Il 9 settembre, debutt\u00f2 per la Dragon Gate USA perdendo un match a 6 in cui la spunt\u00f2 Brodie Lee. Whitmer torn\u00f2 poi a calcare il ring della IWA Mid-South vincendo il Light Heavyweight Championship da Bucky Collins, che se lo riprese il mese successivo. A Revolt, l'11 novembre 2011, nella sua prima apparizione in PPV su Internet, sconfisse Vinny Marseglia. Due giorno dopo a Freedom Fight, perse invece contro Brodie Lee.\nRitorno alla Ring of Honor (2012-Presente).\nIl 17 febbraio 2012, Whitmer torn\u00f2 anche in Ring of Honor, perdendo contro Jay Lethal. Ebbe poi una rivalit\u00e0 con Charlie Haas e Shelton Benjamin insieme a Rhett Titus. La coppia formata da Whitmer e Titus perse ben due match in PPV, uno a Glory By Honor XI, e uno Street Fight a Final Battle, dove Whitmer fu anche scaraventato da Haas su un tavolo. Come risultato di questa mossa, la faida si inaspr\u00ec in particolar modo tra loro due e si affrontarono singolarmente in un No Holds Barred Match, vinto da Whitmer per decisione arbitrale. Il 18 maggio 2013, ebbe l'opportunit\u00e0 di conquistare il ROH World Championship, ma perse contro Jay Briscoe. In seguito alla sua vittoria a Best in the World nel giugno 2013 contro Mike Bennett, si scaten\u00f2 una rivalit\u00e0 tra i due. Meno di un mese dopo, all'evento Reclamation, Bennett si prese la rivincita su Whitmer. Il 3 agosto, a All Star Extravaganza, entrambi furono inseriti nella card dell'evento per partecipare al torneo per l'assegnazione del vacante titolo ROH, ma si affrontarono subito al primo turno e nell'occasione Whitmer si infortun\u00f2 gravemente al collo dopo aver subito un Piledriver dall'apron ring. Pochi giorni pi\u00f9 tardi, Whitmer annunci\u00f2 nuovamente il suo ritiro causa brutto infortunio.\nPass\u00f2 poco pi\u00f9 di due mesi, che a Final Battle 2013, Whitmer fece il suo ritorno a sorpresa vincendo un match di coppia insieme ad Eddie Edwards contro Jay Lethal e Roderick Strong. Acclamato dal pubblico, fece poi subito un Turn Heel attaccando Edwards insieme a Strong e al suo ex tag team partner nel primo periodo in ROH, Jimmy Jacobs. Whitmer e Jacobs si riunirono ufficialmente e insieme a Roderick Strong formarono la \"Decade\", stable che ottenne subito una vittoria contro Adam Page e Mark Briscoe in un tag team match.\nTitoli e riconoscimenti.\nAbsolute Intense Wrestling\nExtreme Wrestling Alliance\nHeartland Wrestling Association\nIndependent Wrestling Association East Coast\nIndependent Wrestling Association Mid-South\nJacksonville Wrestling Entertainment\nMad Pro Wrestling\nMidwest Wrestling Alliance\nNew Breed Wrestling Association\nNorthern Wrestling Xperience\nSin City Wrestling\nRing of Honor\nPro Wrestling Illustrated"}
{"id": "4353614", "revid": "712828", "url": "https://it.wikipedia.org/wiki?curid=4353614", "title": "Bando (personaggio)", "text": ""}
{"id": "4353617", "revid": "767487", "url": "https://it.wikipedia.org/wiki?curid=4353617", "title": "Grassroots (film)", "text": "Grassroots \u00e8 un film del 2012 diretto da Stephen Gyllenhaal, tratto dal libro \"Zioncheck for President\" (poi ristampato col titolo \"Grassroots - Politics... But Not as Usual\") di Phil Campbell.\nIl film, girato a Seattle, ruota attorno alla campagna elettorale per il Consiglio Cittadino di Seattle e si focalizza in particolare su un attivista impegnato che cerca di realizzare la propria visione politica mentre concorre al pubblico ufficio.\nTrama.\nIl film racconta la storia di Phil Campbell, un giornalista che, da poco disoccupato, si trova coinvolto nella campagna politica di Grant Cogswell, suo buon amico. Grant concorre al Consiglio Cittadino di Seattle contro Richard McIver e anche se quest'ultimo ha pi\u00f9 soldi e pi\u00f9 \"supporter\", lo spassionato entusiasmo di Grant e le mirabili strategie di Phil faranno di Grant un serio contendente."}
{"id": "4353621", "revid": "287204", "url": "https://it.wikipedia.org/wiki?curid=4353621", "title": "North Brunswick", "text": "North Brunswick \u00e8 un comune (\"township\") degli Stati Uniti d'America, nella contea di Middlesex, nello Stato del New Jersey.\nFa parte dell'area metropolitana di Trenton-Princeton-New Brunswick."}
{"id": "4353628", "revid": "767487", "url": "https://it.wikipedia.org/wiki?curid=4353628", "title": "Marcelo Tavares", "text": " "}
{"id": "4353629", "revid": "712828", "url": "https://it.wikipedia.org/wiki?curid=4353629", "title": "Kurama (Elfen Lied)", "text": ""}
{"id": "4353632", "revid": "228587", "url": "https://it.wikipedia.org/wiki?curid=4353632", "title": "John Drummond, I conte di Melfort", "text": "Biografia.\nEra l'ultimogenito di James Drummond, III conte di Perth, e di sua moglie, Lady Anne Gordon.\nCarriera.\nSi un\u00ec all'esercito e fu capitano della guardie a piedi scozzese nel 1673. Fu vice-governatore del Castello di Edimburgo nel 1679, in seguito fu tenente generale nel 1680. Ha prestato servizio come segretario di Stato per la Scozia sotto Giacomo II e VII dal 1684 fino al 1688. Si convert\u00ec al cattolicesimo.\nMassone, nel 1685 fu membro della Loggia di Dunblane.\nEgli \u00e8 stato creato visconte di Melfort e Lord Drummond di Gillestoun nel 1685, e membro del Consiglio della Corona d'Inghilterra nello stesso anno, e conte di Melfort, visconte di Forth e Lord Drummond di Riccartoun, Castlemains Gilstoun e nel 1686, tutti titoli di Pari di Scozia. Nel 1687, \u00e8 stato nominato tra i fondatori dei Cavalieri dell'Ordine del Cardo. Venne, inoltre, creato barone Cleworth, Pari d'Inghilterra, il 7 agosto 1689.\nDopo la fuga attraverso le frontiere gallesi, fugg\u00ec in Francia il 16 dicembre 1688, e frequent\u00f2 il monarca in esilio, come Segretario di Stato per un certo tempo in Irlanda. Tuttavia, egli era in conflitto sulla politica del duca di Tyrconnell e dell'ambasciatore francese, il conte d'Avaux. Ci\u00f2 ha portato al suo ritorno in Francia, raggiungendo St. Germain nel mese di ottobre 1689. La regina Maria Beatrice d'Este, poi, lo mand\u00f2 come ambasciatore a Roma dove ha goduto di un notevole successo sociale, ma non politico per papa Alessandro VIII aveva adottato una politica anti-francese nella guerra nove anni. Rimase a Roma fino a dopo l'elezione di Papa Innocenzo XII, ma il nuovo papa non era pi\u00f9 disposto ad aiutare Giacomo a riconquistare la sua corona rispetto al suo predecessore. Di conseguenza, Melfort fu richiamato a St. Germain, dove divenne segretario di Stato di James fino al giugno 1694, anche se il conte di Middleton divenne segretario comune con lui al suo arrivo in Inghilterra nella primavera del 1693.\nVenne creato duca di Melfort, marchese di Forth, conte di Isla e Burtisland, visconte di Rickerton e Lord Castlemains e Galston, pari di Scozia, il 17 aprile 1692. \u00c8 stato anche fatto cavaliere dell'Ordine della Giarrettiera a St. Germain nel 1691.\n\u00c8 stato messo fuori legge dal governo di Guglielmo III in Gran Bretagna, il 23 luglio 1694.\nMatrimonio.\nSpos\u00f2, il 30 settembre 1670, Sophia Maitland, figlia di Robert Maitland. Ebbero un figlio:\nNel 1680, spos\u00f2 Eufemia Wallace, figlia di Sir Thomas Wallace. Ebbero quattro figli:\nMorte.\nMor\u00ec il 25 gennaio 1714, a 64 anni, a Parigi."}
{"id": "4353634", "revid": "438678", "url": "https://it.wikipedia.org/wiki?curid=4353634", "title": "Zero semplice", "text": ""}
{"id": "4353635", "revid": "599013", "url": "https://it.wikipedia.org/wiki?curid=4353635", "title": "Zuppa di cipolle", "text": "La zuppa di cipolle () \u00e8 un piatto tipico della cucina francese. \nStoria.\nAnche se presente in molte cucine nazionali e pur avendo un'origine antica risalente all'antica Roma, la versione moderna, a base di brodo di carne e contornata di crostini di pane, \u00e8 ritenuto che sia stata elaborata nel XVIII secolo in Francia.\nVarianti.\nIn Piemonte viene preparato un piatto molto simile che prende il nome di zuppa mitonata, imbevuta nel brodo di gallina o manzo e contenente formaggio grattugiato.\nLa tradizione culinaria fiorentina annovera la carabaccia, una zuppa di pane di cui esistono due versioni: una \"povera\" con cipolle stufate, sedano e carote, e una \"ricca\", a base di cipolle di Tropea."}
{"id": "4353638", "revid": "287204", "url": "https://it.wikipedia.org/wiki?curid=4353638", "title": "Moorilla Hobart International 2013 - Doppio", "text": "Il doppio del Moorilla Hobart International 2013 \u00e8 stato un torneo di tennis facente parte del WTA Tour 2013.\nLe detentrici del titolo sono Irina-Camelia Begu e Monica Niculescu, ma quest'ultima ha deciso di non partecipare. La Begu ha fatto coppia con Simona Halep; le due sono state eliminate nei quarti di finale da T\u00edmea Babos e Mandy Minella. Queste ultime hanno perso in finale contro Garbi\u00f1e Muguruza e Mar\u00eda Teresa Torr\u00f3 Flor per 6-3, 7-65.\nTeste di serie.\nLa prima testa di serie ha ricevuto un bye per i quarti di finale."}
{"id": "4353640", "revid": "55207405", "url": "https://it.wikipedia.org/wiki?curid=4353640", "title": "Jacques Auguste de Thou", "text": ""}
{"id": "4353643", "revid": "932362", "url": "https://it.wikipedia.org/wiki?curid=4353643", "title": "Daniel Pfister", "text": "\u00c8 fratello di Manuel, a sua volta slittinista di alto livello.\nBiografia.\nHa iniziato a gareggiare per la nazionale austriaca nelle varie categorie giovanili nella specialit\u00e0 del singolo, ottenendo quali migliori risultati quattro medaglie, due d'argento e due di bronzo, ai campionati mondiali juniores, nonch\u00e9 un terzo posto nella classifica di Coppa del Mondo giovani nel 2001/02 ed un secondo posto in quella juniores nel 2003/04.\nA livello assoluto ha esordito in Coppa del Mondo nella stagione 2004/05, ha conquistato il primo podio il 7 gennaio 2007 nella gara a squadre a K\u00f6nigssee (2\u00b0) e la prima vittoria il 9 dicembre 2007 sempre nella gara a squadre a Winterberg. In classifica generale si \u00e8 classificato al quinto posto nel 2007/08 nella specialit\u00e0 del singolo.\nHa preso parte a tre edizioni dei Giochi olimpici invernali, esclusivamente nel singolo: a ha raggiunto la tredicesima posizione, a ha concluso la gara al sesto posto ed a ha colto la quindicesima piazza.\nAi campionati mondiali ha ottenuto tre medaglie: una d'argento ed una di bronzo nella gara a squadre ed un'altra di bronzo nel singolo. Nelle rassegne continentali ha conquistato una medaglia di bronzo nel singolo."}
{"id": "4353645", "revid": "1798099", "url": "https://it.wikipedia.org/wiki?curid=4353645", "title": "Necropoli di Corona Moltana", "text": "La necropoli di Corona Moltana \u00e8 un sito archeologico ubicato in localit\u00e0 \"Sa Seas\", nella regione storica del Meilogu, Sardegna nord-occidentale. Appartiene amministrativamente al comune di Bonnanaro, centro abitato in provincia di Sassari, da cui dista circa due chilometri. Il sito, la cui scoperta risale al 1889, riveste una particolare importanza in quanto lo studio dei reperti recuperati in loco portarono alla connotazione di una \"facies\" culturale con caratteristiche proprie che identific\u00f2 il Bronzo antico in Sardegna (1800-1500 a.C.) e che venne denominata \"cultura di Bonnanaro\".\nDescrizione.\nLa necropoli occupa il fronte di un affioramento roccioso situato ai bordi di un piccolo altopiano calcareo. Risulta composta da cinque tombe ipogeiche del tipo a \"domus de janas\", tutte interessate da progressivo deterioramento causato dallo sfaldamento naturale tipico di quel tipo di roccia.\nGli ipogei presentano uno sviluppo planimetrico piuttosto elementare. Quattro di essi sono infatti composti da un'unica cella alla quale si accede attraverso pozzetto (\"a proiezione verticale\") oppure mediante un breve corridoio orizzontale, detto \"dromos\". La Tomba 1, la pi\u00f9 importante e meglio conservata, \u00e8 invece composta da due ambienti: un'anticella rettangolare di 3,90\u00a0m per 2,70\u00a0m per 1,50\u00a0m di altezza, con tetto spiovente, che, attraverso un portello situato nella parete di fondo e sormontato da ornamenti decorativi in rilievo, immette al vano principale. Quest'ultimo, insolitamente pi\u00f9 piccolo dell'anticella (3,10\u00a0m x 1,80\u00a0m x 0,50\u00a0m), ha pianta irregolare e presenta otto coppelle emisferiche scavate alla base delle pareti. Proprio all'interno di questo vano venne rinvenuta una deposizione funebre intatta con due inumati preistorici ed il loro corredo formato da 18 vasi ed un anellino di bronzo. Fu appunto questo il primo contesto organico di quella che, come detto, verr\u00e0 in seguito definita \"cultura di Bonnanaro\".\nLa necropoli fu utilizzata in un periodo compreso tra il Neolitico finale ed il Bronzo antico (3200-1600 a.C.)."}
{"id": "4353647", "revid": "228587", "url": "https://it.wikipedia.org/wiki?curid=4353647", "title": "Monroe (Contea di Middlesex, New Jersey)", "text": "Monroe \u00e8 un comune (\"township\") degli Stati Uniti d'America, nella contea di Middlesex, nello Stato del New Jersey.\nIl comune \u00e8 caratterizzato dalla presenza di numerose \"Age-restricted community\", sorte negli ultimi anni. Si tratta di complessi residenziali, usualmente recintati, riservati ad abitanti aventi et\u00e0 superiore a 50 anni (ma in alcuni casi anche 55 o 60).\nLocalit\u00e0.\nIl comune comprende i \"census-designated place\" di:"}
{"id": "4353658", "revid": "287204", "url": "https://it.wikipedia.org/wiki?curid=4353658", "title": "Moorilla Hobart International 2013 - Singolare", "text": "Il singolare del Moorilla Hobart International 2013 \u00e8 stato un torneo di tennis facente parte del WTA Tour 2013.\nLa detentrice del titolo \u00e8 Mona Barthel, ma \u00e8 stata battuta in finale da Elena Vesnina col punteggio di 6-3, 6-4."}
{"id": "4353659", "revid": "712828", "url": "https://it.wikipedia.org/wiki?curid=4353659", "title": "Mariko Kurama", "text": ""}
{"id": "4353667", "revid": "1310927", "url": "https://it.wikipedia.org/wiki?curid=4353667", "title": "\u0141\u00f3dzki Klub Sportowy 2011-2012", "text": "Rosa.\n\"Aggiornata a settembre 2011\""}
