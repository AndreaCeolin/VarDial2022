{"id": "4259655", "revid": "15756", "url": "https://it.wikipedia.org/wiki?curid=4259655", "title": "Battaglia del Bosco di Delville", "text": "La battaglia del Bosco di Delville \u00e8 stata un'azione bellica condotta tra il 14 luglio e il 3 settembre 1916 durante la Battaglia della Somme nel corso della prima guerra mondiale. Lo scontro \u00e8 avvenuto tra le armate dell'Impero tedesco e quelle alleate della Gran Bretagna e dell'Impero britannico. Il bosco di Delville \u00e8 a nord-est della cittadina di Longueval, appartenente al dipartimento francese della Somme nel nord della Francia. Dopo due mesi di carneficina dall'inizio dello scontro della Somme, divenne evidente che uno sfondamento delle linee di entrambi gli schieramenti fosse molto improbabile e che l'offensiva si stesse evolvendo al fine di catturare le piccole cittadine strategicamente pi\u00f9 importanti, i tratti boschivi o gli aspetti che offrivano a entrambe le armate vantaggi di tipo tattico grazie ai quali riuscivano a indirizzare al meglio il fuoco dell'artiglieria o a intraprendere ulteriori attacchi.\nIl bosco di Delville aveva tali caratteristiche che si rivelarono importanti sia per le forze alleate che per l'Impero tedesco. Come per gran parte dell'offensiva, iniziata il 14 luglio, aveva il comando delle armata britannica il generale Douglas Haig, comandante del British Expeditionary Force destinato a garantire la sicurezza dell'ala destra dell'esercito britannico, mentre il centro sarebbe avanzato per prendere terreno. Durante questa battaglia venne raggiunto tale obbiettivo e pertanto \u00e8 considerata una vittoria alleata a livello tattico-strategico. Tuttavia, \u00e8 stato uno dei pi\u00f9 sanguinosi scontri dell'offensiva della Somme, con un gran numero di vittime su entrambi gli schieramenti. Questa vittoria tattica necessita di essere valutata tenendo conto delle perdite sostenute, nonch\u00e9 del fatto che l'avanzata britannica a nord ha dato vantaggi solo marginali per la conclusione del conflitto.\nLo scontro fu di particolare importanza per il Sudafrica, essendo stata la prima grande azione bellica intrapresa dalla 1\u00aa brigata di fanteria sudafricana sul fronte occidentale. Le perdite sofferte da questa squadra furono di proporzioni enormi, comparabili a quelle che soffrirono i battaglioni alleati durante il primo giorno della Somme. Sul fronte occidentale solitamente le unit\u00e0 non erano ritenute in grado di combattere dopo aver raggiunto la quota del 30% di perdite e, in tale circostanza, andavano in ritirata. La brigata del Sudafrica, anche dopo aver toccato l'80% di perdite, continu\u00f2 a tenere la postazione nella foresta secondo gli ordini. Per questo e molte altre ragioni che si vedranno in seguito, questa impresa venne definita come \nIl bosco di Delville \u00e8 anche conosciuto come il campo di battaglia che ha meglio preservato i resti delle trincee originarie, nonch\u00e9 per la presenza di un museo e di un monumento ai caduti della brigata sudafricana.\nAntefatti.\nLa battaglia della Somme \u00e8 cominciata il 1\u00ba luglio 1916 e, a quel tempo, gli Alleati avevano imparato la lezione delle futili offensive del 1915 e delle perdite del cosiddetto tipo del tritacarne sofferte durante la battaglia di Verdun. L'obbiettivo degli alleati non si spingeva oltre a cercare di rompere il fronte nemico con un attacco improvviso, ma ben presto si rivelo un'impresa impossibile a causa della strenua difesa dei tedeschi.\nDopo aver deciso di adottare una tattica che prevedeva una serie di piccole azioni, sempre precedute da un attacco di artiglieria, che avevano l'obiettivo di \"logorare\" a poco a poco larghe zone di fronte, l'offensiva si divise in due settori: a nord (da Gommecourt a Maricourt) con le forze inglesi, mentre a sud (dalla Somme al villaggio di Frey) con quelle francesi.\nComandanti delle forze che si scontrarono nel 1916 nel settore meridionale della Somme.\nDopo due settimane di battaglia, i difensori tedeschi resistevano a nord e al centro del settore britannico, dove l'avanzata venne fermata e lo scontro evitato, a eccezione di due battaglie che infuriarono per il controllo di Ovillers e di Contalmaison. Gli Alleati ottennero alcuni guadagni nella zona meridionale del fiume Ancre. Nella zona assegnata al XIII corpo del Luogotenente Generale Walter Norris Congreve, venne aperta una breccia nella prima linea di difesa tedesca nell'area Montauban e del Bosco di Bernafay. Il Bosco di Tr\u00f4nes fu un obbiettivo pi\u00f9 arduo da conquistare, infatti i britannici riuscirono a prenderlo ma lo persero poco dopo. Sebbene costantemente bombardati dall'artiglieria inglese, i tedeschi, il 13 luglio, resistevano ancora nel Bosco di Tr\u00f4nes e continuavano a mantenere il controllo di Longueval, a ovest del Bosco di Delville.\nLe forze alleate sono adesso divise in due sezioni da un angolo retto tra Longueval e il Bosco di Delvile. Dunque il fronte alleato era volto sulla sinistra verso nord, mentre sulla destra verso sud. Questo significava che un'avanzata sul fronte ampio avrebbe portato le forze attaccanti a divergere al centro appena fossero avanzate. Al fine di \"raddrizzare la linea\", il Generale Sir Douglas Haig aveva deciso di sfruttare le avanzate che erano state fatte verso sud prendendo e conservando Longueval. Essendo in una posizione abbastanza elevata, ottima per il fuoco dell'artiglieria, Longueval poteva proteggere il fianco destro permettendo agli Alleati di avanzare verso nord e di allineare il loro fianco sinistro con gli uomini di Congreve sulla destra. Il generale Haig aveva promesso al presidente francese Raymond Poincar\u00e9 miglioramenti significativi in occasione della Festa nazionale francese, con attacchi pianificati su tutta la linea della Somme per il 14 luglio.\nInizio dello scontro.\nGli ordini.\nNell'eseguire le intenzioni del Generale Haig, il Generale Rawlinson, comandante in capo della Quarta Armata, ordin\u00f2 a Congreve di utilizzare il suo XIII corpo per conquistare Longueval, mentre al XV, sotto il comando del Tenente Generale Henry Horne, fu ordinato di assicurare a Congreve una sicura copertura sul fianco sinistro. Rawlinson consigli\u00f2 di agire di notte e di far precedere l'avanzata da un breve ma inteso bombardamento. Il piano contava sull'effetto a sorpresa, che era sempre sfumato nelle precedenti azioni. Haig, per\u00f2, si oppose fortemente al progetto, poich\u00e9 prevedeva l'utilizzo dell'inesperta Armata Kitchener e doveva essere lanciato di notte. Alla fine ebbe la meglio l'idea di Rawlinson, per\u00f2 venne sprecato un intero giorno per il dibattito e, quando in precedenza l'attacco al bosco di Tr\u00f4nes era stato fissato prima dell'attacco di Longueval, l'azione venne postcipata di un giorno al 14 luglio, lo stesso giorno dell'attacco di Longueval e ci\u00f2 determin\u00f2 conseguenze disastrose.\nUna valutazione del terreno mostra che per conquistare Longueval, Congreve avrebbe dovuto per prima cosa capire che Tr\u00f4nes Wood sarebbe stato un pericolo per il suo fianco destro se si fosse avvicinato a Longueval da sud. Questo avrebbe facilitato la presa di Longueval ma la cittadina non sarebbe stata tenuta pi\u00f9 del bosco di Delville. Se lasciato in mani tedesche, il bosco di Delville avrebbe permesso senza ostacoli il bombardamento della cittadina e avrebbe fornito un'ideale copertura per riunire i rinforzi al fine di un contrattacco a Longueval.\nCongreve affid\u00f2 alla 9\u00aa divisione scozzese l'attacco di Longueval, mentre alla 18\u00aa, comandata dal maggior generale Ivor Maxse, la \"pulizia\" del bosco di Tr\u00f4nes. L'attacco present\u00f2 alcuni scontri formidabili: innanzitutto, Longueval era ben difesa con trincee, tunnel e veri e propri bunker, nonch\u00e9 protetta strenuamente da elementi dei 4 corpi \"Magdebug\" e della 3\u00aa divisione di fanteria agli ordini del maggior generale von Lindquest. Le due divisioni attaccanti stavano avanzando in un saliente, coperte a nord-ovest dalla 72\u00ba reggimento \"Th\u00fcringisches Infanterie\", verso il corpo di Magdeburgo, mentre dentro e attorno a Delville si trovavano il 26\u00ba reggimento di fanteria \"F\u00fcrst Leopold von Anhalt\u2013Dessau\", il 153\u00ba e il 107\u00ba. Le divisioni sarebbero avanzate in salita da Bernafay e il bosco di Tr\u00f4nes verso Longueval. Il terreno presentava una pendenza a forma di imbuto, ampio a sud e sempre pi\u00f9 stretto andando verso Longueval. La linea tedesca sinistra di difesa non ha lasciato alcun altro accesso a Longueval. Era inoltre evidente che General Sixt von Armin, comandante dei corpi opposti a Congreve, sospettasse un attacco tra il 13 o il 14 luglio.\nLa divisione di comando, la 9\u00aa scozzese, comandata dal maggior generale W.T. Furse, ordin\u00f2 che l'attacc\u00f2 di Longueval fosse tenuto dalla 26\u00aa brigata, affiancata dall'8\u00aa \"Black Watch\" e dalla 10\u00aa \"Argyll &amp; Sutherland Highlanders\". La 9\u00aa \"Seaforth Highlanders\" avrebbe offerto supporto, mentre la 5\u00aa \"Cameron Highlanders\" sarebbe servita da riserva. La 27\u00aa brigata avrebbe seguito, rastrellando ogni elemento tedesco che avesse tentato un aggiramento e fornendo il necessario aiuto nell'intenso combattimento che ci sarebbe stato una volta che i battaglioni fossero entrati nell'avamposto fortificato. Una volta assicurata la cittadina, la 27\u00aa brigata sarebbe passata oltre la 26\u00aa per prendere il bosco di Delville. La 1\u00aa brigata sudafricana doveva essere tenuta come riserva.\nLo scontro.\nL'avanzata a Longueval.\nL'avanzata inizi\u00f2 alle 3.25 del 14 luglio su un fronte di 6\u00a0km. Nelle prime fasi della battaglia non avvenne alcun bombardamento di lunga durata, ma solo una breve sequenza di appena cinque minuti, che ebbe in effetto una forte sorpresa. A questo punto penetrare la seconda linea tedesca con un colpo improvviso era semplice, la difficolt\u00e0 consisteva nel consolidare ed estendere la breccia di fronte alle truppe nemiche. L'attacco a Longueval incontr\u00f2 un successo iniziale vedendo la linea di difesa tedesca in poco tempo sopraffatta. Ma ben presto la resistenza reag\u00ec. A conoscenza dell'importanza della posizione, il generale Erich von Falkenhayn, disse: \nA met\u00e0 mattina, di casa in casa il combattimento si era evoluto; il bombardamento si era rivelato inefficace e la resistenza tedesca ospitava tra i propri ranghi sempre pi\u00f9 uomini, macchina d'artiglieria provenienti dal bosco. Nel pomeriggio, solo la zona occidentale e quella sud-occidentale della citt\u00e0 erano in mano alleata e la 27\u00aa brigata, che era destinata all'attacco del bosco di Delville, fu mandata in aiuto della 26\u00aa. Apparve chiaro al maggior generale Furse che per assicurarsi Longueval avrebbe dovuto conquistare prima il bosco. A questo punto decise di non impiegare la 1\u00aa brigata del Sud Africa. Alle 13.00 ordin\u00f2 al brigadier generale Henry Lukin di avanzare con la sua truppa e conquistare il bosco.\nIl combattimento nel bosco.\nL'irruzione e la prima occupazione: 14 luglio.\nLa brigata del Sud Africa doveva attaccare le forze tedesche sparpagliate nel bosco di Delville, a eccezione del 1\u00ba battaglione che era stato inviato per colmare una lacuna tra la 26\u00aa e 27\u00aa brigata a Longueval.\nL'attacco venne pianificato per le 17.00 ma l'orario venne posticipato alle 19.00 all'ultimo momento e ancora alle 5.00 del mattino seguente, a causa dei limitati progressi a Longueval. Venne ordinato a Lukin di \"prendere il bosco in tutte le zone\" e di avanzare anche nel caso in cui la 26\u00aa e la 27\u00aa brigata non fossero riuscite a occupare la zona nord del paese. Lukin ordin\u00f2 al suo battaglione di comando di irrompere nel bosco dall'angolo sud-occidentale. Il 2\u00ba battaglione sarebbe stato in testa, il 3\u00ba di supporto e il 4\u00ba di riserva. I tre si mossero da Montauban prima dell'alba sotto il comando del tenente colonnello del 2\u00ba battaglione Tanner, che era stato designato come comandante dell'attacco. Durante l'avanzata, a Tanner venne ordinato di staccare due compagnie pi\u00f9 lontane in aiuto della 26\u00aa brigata ancora a Longueval. Le compagnie \"B\" e \"C\" del 4\u00ba battaglione vennero spediti a Longueval. Il 2\u00ba battaglione aveva raggiunto una trincea occupata dal 5\u00ba del reggimento \"Cameron\", Tanner incaric\u00f2 loro di lasciare la trincea e di avanzare nel bosco alle 6.00 del 16 luglio.\nIl primo attacco, attutato con successo dalla brigata sudafricana alle 7.00, aveva assicurato met\u00e0 della zona meridionale del bosco, a sud di \"Princes Street\" (vedasi la Mappa 2) Poi Tanner schier\u00f2 due compagnie pi\u00f9 a nord per assicurarsi il perimetro della zona settentrionale del bosco. Pi\u00f9 tardi durante la mattina, il 3\u00ba battaglione avanz\u00f2 con successo verso la zona orientale e quella nord-orientale e verso le 14.00 Tanner rifer\u00ec a Lukin di aver assicurato l'intero bosco, a eccezione di una forte postazione tedesca nord settentrionale contigua a Longueval. Tanner aveva sparso le truppe sull'intero perimetro, divise in numerosi gruppi, tutti affiancati da mitragliatrici. Anzich\u00e9 aver assicurato il bosco, la brigata era ora finita in trappola, occupando un saliente in contatto con la 26\u00aa brigata solo grazie alla base sud occidentale a Longueval. Tutte le truppe erano equipaggiate di picche ma risult\u00f2 impossibile scavare delle trincee a causa delle numerose radici e i resti di tronchi d'albero caduti in seguito ai bombardamenti del giorno precedente. In queste condizioni, e di fronte a 7.000 truppe tedesche, continuare l'occupazione sarebbe stato praticamente impossibile.\nContrattacco tedesco: 15 luglio 1916.\nAlle 15.00 il \"6\u00ba reggimento di fanteria di riserva\" appartenente alla \"10\u00aa divisione bavarese\" attacc\u00f2 da est ma venne parzialmente respinta dalle mitragliatrici. Alle 16.40 Tanner rifer\u00ec a Lukin che erano state avvistate delle forze tedesche a nord del bosco e chiam\u00f2 dei rinforzi, poich\u00e9 i soldati sudafricani avevano perso completamente una compagnia dal 2\u00ba battaglione. Tanner aveva gi\u00e0 ricevuto una compagnia dal 4\u00ba battaglione scozzese da Longueval quando Lukin invi\u00f2 una seconda compagnia per aiutare il 3\u00ba battaglione (Transvaal &amp; Rhodesia). Inoltre, Lukin mand\u00f2 dei messaggi a Tanner esortandolo a scavare trincee incuranti della stanchezza, poich\u00e9 era atteso un attacco di artiglieria durante la notte o nella prima mattinata del giorno seguente. Appena si fece buio, gli attacchi di artiglieria aumentarono di intensit\u00e0 e dopo la notte \"di fuoco\" dalle quattro accuratamente a distanza le brigate \"Feldartillerie\" raggiunsero le 400 granate al minuto nella foresta.\nPrimo tentativo per liberare il bosco: 16 luglio.\nDurante il giorno precedente, la 14\u00aa e 18\u00aa divisione avevano \"ripulito\" il bosco di Tr\u00f4nes e stabilito una linea sino alla \"Farm Maltzhorn\", riallacciandosi con la 9\u00aa divisione scozzese, che teneva la met\u00e0 meridionale di Longueval. Trentacinque minuti dopo la mezzanotte Lukin ricevette l'ordine che il giorno dopo la sua brigata avrebbe dovuto bloccare l'accesso nel settore a nord occidentale del bosco ai tedeschi con ogni mezzo, al fine di permettere alla 9\u00aa divisione di completare l'operazione di conquista del settore settentrionale del paese.\nLe istruzioni erano di ripulire il settore e poi di avanzare verso occidente sino a raggiungere la 27\u00aa brigata. L'avanzata cominci\u00f2 alle 10.00 di domenica 16 luglio e fall\u00ec completamente: l'opposizione tedesca fu semplicemente troppo forte per lo stremato reggimento sudafricano e, allo stesso modo, l'11\u00b0 Royal Scots, che guidavano la 27\u00aa brigata, vennero attaccati nel paese con una mitragliatrice presso da un frutteto nella zona settentrionale di Longueval. Fu durante quest'azione che il soldato semplice W.F. Faulds del 1\u00ba battaglione vinse la Victoria Cross (vedasi la mappa 3). In seguito a questa disfatta, le truppe rimanenti tornarono indietro alle loro trincee a met\u00e0 strada nel bosco e furono sotto il fuoco d'artiglieria per il resto della giornata, senza riuscire a passare al contrattacco. Da adesso, la situazione era diventata disperata, a causa di un attacco fatto dalla \"Th\u00fcringisches Infanterie - reggimento N. 153\"\u2014Longueval e il bosco di Delville aveva dimostrato di essere di gran lunga pi\u00f9 difficile tenere per la 9\u00aa divisione scozzese contro l'attacco di una divisione. Era un circolo vizioso: Longueval non poteva essere catturata senza il bosco di Delville e questo non poteva essere ripulito dalle forze tedesche senza il totale controllo del paese.\nSecondo tentativo: 17 luglio.\nUna seconda azione inizi\u00f2 prima dell'alba del 17 luglio. La sera precedente, la brigata Sudafrica si era ritirata alfine di permettere uno sbarramento preparatorio a sud di Princes Street e a est di Strand Street. Lo stesso venne applicato nella parte settentrionale di Longueval. Ancora una volta, i Royal Scots della 27\u00aa brigata cominci\u00f2 l'attacco a nord e il 2\u00ba battaglione Sudafrica supportato da due compagnie del 1\u00ba battaglione attacc\u00f2 a ovest col tentativo di pulire il bosco. Ma di nuovo, la resistenza tedesca fu troppo difficile da battere e il fuoco delle mitragliatrici costrinse i sudafricani a indietreggiare alle posizioni primitive, causando un gran numero di feriti. Nel pomeriggio non era avvenuto alcun cambiamento della situation, a eccezione dell'aumento del fuoco dell'artiglieria tedesca. Quella sera Tanner venne ferito alla coscia e sostituiro dal tenente colonnello Thackeray (comandante del 3\u00ba battaglione) come comandante delle truppe nel bosco. La stessa sera, si ricevono notizie che la 9\u00aa divisione stava per cedere sul fianco sinistro e la 3\u00aa divisione stava per attaccare sotto il comando del generale maggiore Aylmer Haldane Longueval a ovest durante il corso della notte. Il fuoco dell'artiglieria continu\u00f2 e a tarda sera, istru\u00ec tutti i soldati a dare supporto al settore nord-ovest per l'attacco di Longueval pianificato per le 3.45 di quella mattina. Comunque, durante la notte, sotto il fuoco delle 116 macchine d'artiglieria da campo e 70 cannoni di mezzo calibro, la divisione delle guardie tedesche avanz\u00f2 sino a Buchanan Street and Princes Street, facendo avanzare i sudafricani sino alle loro trincee, infliggendo nuovamente un gran numero di feriti.\nI tedeschi avevano individuato la disposizione dei reggimento nel bosco e aveva cominciato a rispondere con un furioso bombardamento senza precedenti - ogni parte della zona venne perquisita e ricoperta di mine. Durante questo sbarramento, le truppe tedesche cominciarono ad attaccare e a infiltrare uomini nell'ala sinistra della brigata Sudafrica dalle loro posizioni sicure nell'angolo nord-occidentale del bosco (vedasi la mappa 4). Per le 14.00, la posizione sudafricana cominciava a cedere a causa degli attacchi da nord e da est e il secondo tentativo di ripulire l'angolo nord-occidentale fall\u00ec. Alle 18.15 furono ricevute notizie che volevano la sostituzione della brigata sudafricana con la 26\u00aa.\nL'attacco della 3\u00aa divisione a Longueval aveva avuto successo e riusc\u00ec a conquistare delle zone del settore settentrionale della citt\u00e0. Tuttavia, il generale von Armin aveva rinforzato le forze tedesche con il dislocamento del IV \"Magdeburg Corps\" presso la linea della strada di Buchanan a sud-est, costringendo Thackeray a rintanarsi nell'angolo sud occidentale del bosco per due giorni e due notti (Vedasi mappa 4).\nUlteriori attacchi tedeschi: 18 - 20 luglio.\nIl mattino del 18, la brigata del Sudafrica ricevette supporto dalla relativamente fresca brigata 76\u00aa della 3\u00aa divisione, che attacc\u00f2 Longueval a attravers\u00f2 la zona sudoccidentale per unirsi a una compagnia del 20\u00ba battaglione sudafricano. Ma questa situazione non dur\u00f2 a lungo in quanto la 76\u00aa brigata fu costretta a indietreggiare a causa del fuoco nemico. A sud, i sudafricani ebbero successo nel recuperare dei territori che erano stati in precedenza perduti; ma non perch\u00e9 i loro attacchi ridussero il numero di uomini delnemico, ma perch\u00e9 i tedeschi avevano preferito ritirarsi spontaneamente per orchestrare nuovi contrattacchi in altre aree. Un bombardamento tedesco inizi\u00f2 all'alba e avrebbe continuato per tutta la giornata, mentre l'8\u00aa divisione faceva avanzare cecchini e granatieri nel bosco, seguiti da assalti di fanteria. Parimenti, queste azioni vennero ripetuti simultaneamente a nord, nord-est e nord-ovest.\nNel pomeriggio, il perimetro settentrionale era stato spinto pi\u00f9 a sud dagli attacchi francesi. Il combattimento corpo a corpo era cominciato in tutto il bosco e i sudafricani non avrebbero potuto pi\u00f9 a lungo sostenere lo scontro. Sempre nel pomeriggio, le fresche truppe del 18\u00ba reggimento brandeburghese si un\u00ec al combattimento. Un ufficiale tedesco riguardo a questa situazione comment\u00f2:\nIl 19, i pochi sudafricani rimasti erano soggetto del fuoco d'artiglieria e degli spari dei cecchini, che avevano il tiro particolarmente facile, per la vicinanza. La brigata sudafricana si trovava nel bosco da cinque giorni. Nella prima mattina il 153\u00ba reggimento di fanteria di riserva e due compagnie del 52\u00ba reggimento di fanteria entrarono nel bosco da nord e si spinsero ad attaccare i rimanenti uomini del 3\u00ba battaglione sudafricano alle spalle, catturando sei ufficiale e 185 soldati del battaglione Transvaal. Gli altri furono uccisi. Pi\u00f9 tardi, a mezzogiorno, nel tentativo di rinforzare le vaccilanti truppe dei sudafricani, elementi di altre truppe (Black Watch, Seaforth e Cameron Highlander) che tentarono di entrare nel bosco, per portare soccorso a Longueval, ma vennero bloccati dal fuoco d'artiglieria tedesco. La brigata era a corto d'acqua, senza cibo e impossibilitata a far evacuare i feriti. Molti gruppi, isolati e senza munizioni, non poterono fare altro se non arrendersi.\nNel pomeriggio del 19, la 53\u00aa brigata inglese si spinse in avanti, attraverso il centro del saliente per tentare di raggiungere il quartier generale di Thackeray. Riuscirono in tal modo a rinforzare il centro del saliente, ma non poterono fare nulla per dare qualsiasi supporto utile agli elementi della brigata sudafricana pi\u00f9 avanti. Questa situazione ebbe come momento di massima criticit\u00e0 la notte tra il 19 e il 20 luglio.\nSoccorsi.\nIl 20 luglio, la 76\u00aa brigata della 3\u00aa divisione si spinse in avanti per portare soccorso alla 1\u00aa brigata. I fucilieri reali del Galles combatterono per tentare lo sfondamento al fine di collegare i sudafricani. In questa azione, due fucilieri (il caporale Joseph Davies e il soldato semplice Albert Hill) vennero premiati con la Victoria Cross. Alle 13.00 Thackeray invi\u00f2 a Lukin un messaggio dicendogli che i suoi uomini erano esausti e che non poteva respingere ulteriori attacchi, anche a causa dell'acqua. Gli elementi principali del reggimento di Suffolk e del 6\u00b0 reale del Berkshire furono le prime truppe ad attuare lo sfondamento, allacciandosi ai rimanenti uomini della brigata Sud Africa ed entrando nel settore ancora in mano a quest'ultima.\nThackeray marci\u00f2 con due ufficiali (che rimasero entrambi feriti) e tutto ci\u00f2 che era rimasto della brigata sudafricana (circa 140 uomini). Trascorsero l'intera notte presso Talus Boise e il giorno dopo ripiegarono verso il settore meridionale di Longueval.\nLa cattura definitiva.\nLa 52\u00aa e la 76\u00aa brigata si imbatterono in cecchini e pesanti bombardamenti nel bosco sino al 26 luglio. Alle 7.00 del 27 luglio, i battaglioni 22\u00b0 e 23\u00b0 dei fucilieri reali (appartenenti alla 99\u00aa brigata della 2\u00aa divisione), il 1\u00ba reggimento reale del Berkshire e il 1\u00ba corpo reale dei fucilieri attaccarono il bosco e ripulirono una gran parte della zona meridionale del bosco. Durante questa azione, il sergente venne ucciso Albert Gill del corpo reale dei fucilieri, il cui coraggio gli valse la Victoria Cross postuma. La 2\u00aa divisione tenne la zona sino al 4 agosto, quando venne sollevata dalla 17\u00aa divisione che venne a sua volta sostituita dalla 14\u00aa divisione leggera e dalla 61\u00aa brigata della 20\u00aa divisione leggera l'11 agosto.\nil 27 agosto, i tedeschi entrarono nuovamente nel bosco dalla zona nord-orientali. Il fuoco dell'artiglieria dei tedeschi fu talmente potente e disastroso che rimase un solo albero in piedi. Quell'albero \u00e8 ancora vivo tuttora. La pioggia riemp\u00ec i crateri e il campo di battaglia si trasform\u00f2 in una trappola mortale per i soldati. Il combattimento ricominci\u00f2 molto pressante e il 30 agosto la 72\u00aa e la 73\u00aa brigata della 24\u00aa divisione vennero inviate come rinforzi. Le ultime forze tedesche vennero cacciate dal bosco il 3 settembre.\nLa seconda battaglia: 1918.\nAd ogni modo, il bosco non rimase in tranquillit\u00e0: gli Alleati lo tennero sino all'aprile 1918 quando venne nuovamente conquistato dalle forze tedesche che lo conservarono fino al 28 agosto dello stesso anno. In quel giorno, infatti, la 38\u00aa divisione scozzese cattur\u00f2 il bosco per la seconda volta. La guerra, con il Trattato di Versailles, fin\u00ec tre mesi dopo.\nConseguenze.\nEsito.\nGli Alleati hanno ottenuto una vittoria tattica e hanno reso sicuri sia Longueval che il bosco di Delville per il tempo previsto a permettere alla formazioni pi\u00f9 a nord di avanzare e di conquistare il Bosco Alto e quello di Thiepval. Sul fronte meridionale, sono stati impiegati 23.000 uomini per questi sforzi, per guadagnare una piccola lingua di terreno facendo uno sfondamento di poche miglia di profondit\u00e0. Entrambi gli alleati e i tedeschi soffrirono un immane numero di perdite, per lo pi\u00f9 dovute ai numerosissimi attacchi frammentari portati avanti da entrambi gli schieramenti.\nConseguenze tattiche.\nLa battaglia per la cattura di Longueval e del bosco di Delville era iniziata con una carica della 2\u00aa divisione di cavalleria indiana tra Longueval e il bosco alto. Ironia della sorte, due settimane dopo che il bosco di Delville venne ripulito, furono introdotti per la prima volta i carri armati nella battaglia della Somme.\nLa battaglia doveva essere uno degli ultimi esempi di combattimento statico sul fronte occidentale. Dopo questo, i carri armati rimpiazzarono la cavalleria e il fuoco di artiglieria si sostitu\u00ec ai piccoli attacchi delle unit\u00e0 di fanteria.\nDa questa azione a Longueval e nel bosco di Delville si possono ricavare una serie di insegnamenti di tipo tattico:\nPerdite.\nSia le forze alleate che quelle tedesche soffrirono un immane numero di perdite, la 9\u00aa divisione ha perduto 314 ufficiali e 7.203 altri soldati tra l'1 e il 21 di luglio. I dettagli delle perdite tedesche sono scarsi, soprattutto per quel che riguarda la divisione prussiana, che ebbe un ruolo fondamentale nello scontro, poich\u00e9 venne perso l'archivio con i documenti a causa del bombardamenti strategici degli alleati durante la seconda guerra mondiale - in particolare durante l'incursione su Potsdam del 1945. Il 26\u00ba reggimento tedesco (l'equivalente di una brigata alleata), che era stato istituito il 13 luglio, aveva solo 10 ufficiali e altri 250 soldati dopo la battaglia.\nSpesso gli storici si sono frequentemente chiesti perch\u00e9 i militari sudafricani siano rimasti nel bosco a farsi abbattere dal fuoco dell'artiglieria. In realt\u00e0 questa non era l'intenzione dei comandanti: il generale di brigata Lukin dopo la battaglia afferm\u00f2:\nLe perdite della brigata sudafricana vennero spesso esagerate. Dopo aver preso in considerazione le perdite totali, bisogna tenere in conto una serie di fattori:\nLa tabella seguente si basa su schede di archivio riguardanti le forze sudafricani in battaglia.\nNota: * : Ufficiali\nRiconoscimenti al valor militare.\nDurante la battaglia vennero assegnate 4 Victoria Cross per il valore mostrato sul campo:\nLa Germania, durante la Prima guerra mondiale, assegn\u00f2 circa 5.200.000 Iron Crosses del grado inferiore (\"Eisernes Kreuz 2. Klasse\") e circa 288.000 del grado superiore (\"Eisernes Kreuz 1. Klasse\"). A causa dell'assenza di documenti non si possiede l'elenco dei premiati in questo scontro .\nOrdine di battaglia.\nForze britanniche.\nNota: Sono riportati solo i battaglioni e le brigate che hanno realmente preso parte allo scontro. Per maggiori dettagli riguardanti l'intera organizzazione, vedasi Ordine di battaglia della Somme.\nForze tedesche.\nOrdine di battaglia delle forze armate dell'impero tedesco durante le occupazioni del bosco di Tr\u00f4nes, di Longueval e del bosco di Delville: 14 luglio \u2013 3 settembre 1916."}
{"id": "4259656", "revid": "76963", "url": "https://it.wikipedia.org/wiki?curid=4259656", "title": "Heather Ann Davis", "text": "Comincia a lavorare come modella nel 2005, dedicandosi in seguito anche alla recitazione. Nel 2011 ottiene il ruolo di Bella, la parodia di Bella Swan, nel film \"Succhiami\" e interpreta la protagonista Wendy negli spot promozionali dei romanzi della \"Trylle Trikogy\", scritti dall'autrice Amanda Hocking.\nDoppiatrici italiane.\nNelle versioni in italiano dei suoi film, Heather Ann Davis \u00e8 stata doppiata da:"}
{"id": "4259663", "revid": "1573940", "url": "https://it.wikipedia.org/wiki?curid=4259663", "title": "Sisis", "text": "Sisis \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state rinvenute in USA e in Canada.\nTassonomia.\nA giugno 2012, si compone di due specie:"}
{"id": "4259668", "revid": "1573940", "url": "https://it.wikipedia.org/wiki?curid=4259668", "title": "Sisyrbe", "text": "Sisyrbe \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in USA.\nTassonomia.\nA giugno 2012, si compone di una specie:"}
{"id": "4259670", "revid": "1573940", "url": "https://it.wikipedia.org/wiki?curid=4259670", "title": "Sitalcas", "text": "Sitalcas \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in USA.\nTassonomia.\nA giugno 2012, si compone di una specie:"}
{"id": "4259676", "revid": "1573940", "url": "https://it.wikipedia.org/wiki?curid=4259676", "title": "Smodix", "text": "Smodix \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in USA e in Canada.\nTassonomia.\nA giugno 2012, si compone di una specie:"}
{"id": "4259681", "revid": "1776051", "url": "https://it.wikipedia.org/wiki?curid=4259681", "title": "Vaadimme metallia", "text": "Vaadimme metallia \u00e8 il secondo album della band finlandese Ter\u00e4sbetoni."}
{"id": "4259682", "revid": "37401", "url": "https://it.wikipedia.org/wiki?curid=4259682", "title": "Poema de mio Cid", "text": ""}
{"id": "4259689", "revid": "1573940", "url": "https://it.wikipedia.org/wiki?curid=4259689", "title": "Symmigma", "text": "Symmigma \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in USA.\nTassonomia.\nA giugno 2012, si compone di una specie:"}
{"id": "4259691", "revid": "767487", "url": "https://it.wikipedia.org/wiki?curid=4259691", "title": "Marino (abate)", "text": "Biografia.\nMarino, un mese circa dopo la morte dell'abate Falcone, l'8 luglio 1146, fu eletto abate dell'abbazia di Cava. In precedenza, nell'ambito dell\u2019\"ordo cavensis\" aveva ricoperto l'incarico di \"vestiario\" e di custode dei documenti comprovanti i diritti acquisiti dal monastero nel corso degli anni. Nel 1143, grazie all'opera del \"vestiario\" Marino che aveva esibito la documentazione necessaria in suo possesso, il monastero cavense si vide riconosciuto dal vescovo Bartolomeo di Nola, la propriet\u00e0 di due chiese, SS. Giorgio e Leonzio nel territorio nolano e quella della SS. Trinit\u00e0 presso Cicala. \nMarino dopo la sua elezione ad abate, secondo la consuetudine dell\u2019\"ordo cavensis\", si rec\u00f2 a Roma, per ottenere la benedizione papale da Eugenio III cistercense gi\u00e0 discepolo di Bernardo di Chiaravalle. Il papa accolse benevolmente l'abate Marino a cui affid\u00f2 il monastero di S. Lorenzo in Panisperna che ader\u00ec all\u2019\"ordo cavensis\". Successivamente, il Papa Eugenio III con Bolla del 6 maggio 1149, confermava tutti privilegi concessi di cui godeva il monastero cavense con la elencazione di tutte le chiese e monasteri dipendenti che all'epoca erano in numero di 103.\nNel 1150 il re Ruggero II di Sicilia affid\u00f2 al monastero cavense le spoglie mortali della sua seconda moglie Sibilla di Borgogna che era morta a Salerno.\nNel 1154 Marino si rec\u00f2 alla corte di Palermo, chiamato dal re Guglielmo I di Sicilia (detto il Malo) che gli consegn\u00f2 una bolla con la quale prendeva sotto la protezione regale il monastero che esentava da tasse gabelle, pedaggi, dogane, servizi militari, ed ogni altra prestazione di ogni genere in tutto il territorio del regno; il monastero fu elevato a camera e tribunale reale con la facolt\u00e0 di creare giudici e pubblici notai. Guglielmo I era interessato ad assicurarsi l'opera di mediatore dell'abate Marino.\nSucceduto da poco al padre Ruggero II di Sicilia, il re Guglielmo I era minacciato dall'imperatore Barbarossa e dall' Impero bizantino appoggiato dal Papa Adriano IV. \nNel 1156, Marino fece parte della delegazione che il 18 giugno concluse con il cardinale Rolando Bandinelli il Trattato di Benevento che ristabil\u00ec la pace tra il re Guglielmo I di Sicilia (detto il Malo) ed il Papa Adriano IV.\nIl cardinale Rolando Bandinelli, divenuto Papa Alessandro III, si ricorder\u00e0 di Marino e gli confer\u00ec nel 1168 l'uso delle insegne pontificali per s\u00e9 e i suoi successori.\nDurante il suo governo durato oltre 24 anni, l'abate Marino grazie alla stima di cui godeva ottenne dai signori feudali molti beni e chiese le cui donazioni venivano puntualmente confermate dai vescovi competenti che ne avevano la giurisdizione. Altre chiese ed altri monasteri entrarono cos\u00ec a far parte dell\u2019\"ordo cavensis\". \nMarino mor\u00ec il 15 dicembre 1170; il suo corpo fu sepolto nella basilica dell'abbazia di Cava nei pressi dell'attuale altare del SS. Sacramento. La tomba fu ornata con lastre musive. \nCulto.\nEsumato nel 1641 e nel 1675, successivamente nel 1758 le reliquie furono composte in un'urna e trasferite nella cappella dei SS. Padri. Ora le sante reliquie, dopo il riconoscimento del culto \"ab immemorabili\" del 1928 riposano sotto l'altare della Madonna.\nIl culto del beato Marino fu confermato il 16 maggio 1928, dal papa Pio XI, unitamente a quello degli altri sette beati, abati dell'abbazia della SS. Trinit\u00e0."}
{"id": "4259696", "revid": "1543377", "url": "https://it.wikipedia.org/wiki?curid=4259696", "title": "WTA 125s 2012", "text": "Il WTA 125s 2012 (noto anche come \"WTA Challenger Tour 2012\") \u00e8 il secondo livello professionistico di tennis femminile, dopo il WTA Tour 2012. Per il 2012 \u00e8 costituito da soli due tornei con un premio per la vittoria di 125 000$."}
{"id": "4259702", "revid": "767487", "url": "https://it.wikipedia.org/wiki?curid=4259702", "title": "How Late It Was, How Late", "text": "How Late It Was, How Late \u00e8 un romanzo del 1994 di James Kelman, vincitore del Booker Prize. Il romanzo, ambientato a Glasgow e scritto nell'inglese scozzese della classe operaia, ruota attorno a Sammy, un taccheggiatore ed ex carcerato.\nTrama.\nSammy si sveglia una mattina per strada dopo aver bevuto per due giorni, e fa rissa con alcuni poliziotti in borghese. Quando riprende conoscenza, scopre di esser stato picchiato duramente e, a poco a poco, si rende conto di essere completamente cieco. La trama del romanzo segue Sammy mentre esplora e fa i conti con la sua disabilit\u00e0 e le difficolt\u00e0 che questa comporta.\nDopo che \u00e8 rilasciato Sammy torna a casa sua e si rende conto che la sua ragazza, Helen, non c'\u00e8 pi\u00f9. Suppone che se ne \u00e8 andata a causa del litigio che avevano prima Sammy uscisse di casa, ma non fa alcun tentativo per trovarla.\nPer un po', Sammy fa fatica ad affrontare i semplici compiti che la cecit\u00e0 rende difficile. Presto, Sammy si rende conto di aver bisogno di qualcosa per indicare agli altri che \u00e8 cieco: cos\u00ec con l'aiuto del suo vicino, Boab, dipinge di bianco un vecchio bastone di scopa e compra un paio di occhiali da sole per coprire gli occhi.\nSammy si ritrova al centro medico per controllo della sua cecit\u00e0. Viene interrogato da una giovane signora che gli fa domande sulla sua cecit\u00e0. Sammy racconta di essere picchiato dalla polizia, ma si rammarica subito dir averle detto questo e cerca di rimangiarsi le parole. Lei lo informa che non \u00e8 possibile rimuovere la sua dichiarazione dal registro, ma pu\u00f2 solo chiarirla se lo desidera. Sammy e lascia il centro medico sconvolto senza finire la sua richiesta di indennit\u00e0.\nUna volta a casa Sammy decide di calmarsi con un bagno. Mentre \u00e8 nella vasca Sammy sente qualcuno entrare nel suo appartamento. Quando va a indagare \u00e8 ammanettato dalla polizia e portato alla stazione. Viene interrogato riguardo al sabato prima che Sammy diventasse cieco, e riguardo Leg, un vecchio amico. Sammy non ricordo molto di quel sabato, ma ammette di aver incontrato i suoi amici Billy e Tam. Sammy dice che non riesce a ricordare nient'altro, e cos\u00ec lo gettano in cella.\nPi\u00f9 tardi Sammy viene rilasciato. Il medico gli fa una serie di domande sulla sua vista, e alla fine si rifiuta di diagnosticare Sammy come cieco. Dopo aver lasciato l'ufficio medico, un uomo giovane, Ally, si avvicina Sammy. Sembra sapere che il medico non firmer\u00e0 la diagnosi e persuade Sammy a nominarlo come suo rappresentante, dietro il pagamento di una commissione.\nA casa annoiato, Sammy decide di scendere al bar Quinns, il bar dove Helen lavorava. Alla porta del bar Sammy viene fermato da due uomini che dicono che c'\u00e8 un evento in corso all'interno e che perci\u00f2 non pu\u00f2 entrare. Sammy si arrabbia e chiede di Helen: gli uomini gli rispondono che nessuno con tale nome ha mai lavorato l\u00ec. Sammy cammina verso il suo bar preferito e viene avvicinato dal suo vecchio amico Tam. Tam \u00e8 sconvolto perch\u00e9 Sammy ha spifferato il suo nome alla polizia e ora la sua famiglia ne sta pagando le conseguenze. Arrabbiato, Tam lascia Sammy a chiedersi cosa stia succedendo."}
{"id": "4259703", "revid": "6923", "url": "https://it.wikipedia.org/wiki?curid=4259703", "title": "Castello di Flers", "text": "Il castello di Flers \u00e8 un castello situato a Villeneuve-d'Ascq nel dipartimento del Nord in Francia. \u00c8 stato costruito nel 1661. La sua architettura \u00e8 tipica dell'architettura rurale fiamminga del XVII secolo. Ospita un museo e l'ufficio turistico della citt\u00e0. \u00c8 classificato come Monumento storico di Francia."}
{"id": "4259705", "revid": "757396", "url": "https://it.wikipedia.org/wiki?curid=4259705", "title": "Kim English", "text": ""}
{"id": "4259706", "revid": "1776051", "url": "https://it.wikipedia.org/wiki?curid=4259706", "title": "Myrskyntuoja", "text": "Myrskyntuoja \u00e8 il terzo album del gruppo heavy metal finlandese Ter\u00e4sbetoni."}
{"id": "4259707", "revid": "729019", "url": "https://it.wikipedia.org/wiki?curid=4259707", "title": "OEC Taipei Ladies Open 2012", "text": "L'OEC Taipei Ladies Open 2012 \u00e8 stato un torneo professionistico di tennis femminile giocato sul sintetico indoor. \u00c8 stata la 5\u00aa edizione del torneo, che fa parte del WTA Challenger Tour 2012. Si \u00e8 giocato a Taipei in Taiwan dal 27 ottobre al 4 novembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Kristina Mladenovic ha sconfitto in finale Chang Kai-chen per 6-4, 6-3.\nDoppio.\n Chan Hao-ching / Kristina Mladenovic hanno sconfitto in finale Chang Kai-chen / Ol'ga Govorcova per 5-7, 6-2, [10-8]."}
{"id": "4259708", "revid": "1543377", "url": "https://it.wikipedia.org/wiki?curid=4259708", "title": "Prefetti della provincia di Siena", "text": "Elenco dei prefetti della provincia di Siena dal 1859."}
{"id": "4259711", "revid": "80030", "url": "https://it.wikipedia.org/wiki?curid=4259711", "title": "Adorazione del Bambino (Francesco di Giorgio)", "text": ""}
{"id": "4259712", "revid": "838137", "url": "https://it.wikipedia.org/wiki?curid=4259712", "title": "Bernardo Maria Carenzoni", "text": "Biografia.\nNacque a Brescia il 2 marzo 1748 da nobile famiglia bresciana.\nIl 14 marzo 1772 fu ordinato sacerdote a Verona per l'imposizione delle mani del vescovo Nicol\u00f2 Antonio Giustiniani.\nIl 24 luglio 1786 fu eletto vescovo di Feltre. Ricevette la consacrazione episcopale il 30 luglio a Roma per l'imposizione delle mani del cardinale Carlo Rezzonico.\nNel 1804 riconsacr\u00f2 la chiesa arcipretale di Santa Maria Assunta di Servo.\nIl 10 settembre 1810 istitu\u00ec come suo erede la Congregazione di Carit\u00e0 della Comune di Feltre, affinch\u00e9 alla sua morte provvedesse ad istituire un orfanotrofio femminile.\nMor\u00ec improvvisamente a Parigi il 20 agosto 1811.\nOrfanotrofio Carenzoni.\nIl 28 dicembre 1818, in ottemperanza alle sue disposizioni testamentarie, la Congregazione di Carit\u00e0 della Comune di Feltre inaugur\u00f2 solennemente, nel complesso dell'ex convento delle Orsoline, l'Orfanotrofio femminile Carenzoni.\nGenealogia episcopale.\nLa genealogia episcopale \u00e8:"}
{"id": "4259714", "revid": "228587", "url": "https://it.wikipedia.org/wiki?curid=4259714", "title": "Samsung i5800", "text": ""}
{"id": "4259716", "revid": "270833", "url": "https://it.wikipedia.org/wiki?curid=4259716", "title": "Seconda guerra anglo-boera", "text": ""}
{"id": "4259717", "revid": "270833", "url": "https://it.wikipedia.org/wiki?curid=4259717", "title": "Tiratori scelti", "text": ""}
{"id": "4259719", "revid": "767487", "url": "https://it.wikipedia.org/wiki?curid=4259719", "title": "OEC Taipei Ladies Open 2012 - Singolare", "text": "Ayumi Morita era la detentrice del titolo ma si \u00e8 ritirata nei quarti di finale.\nKristina Mladenovic ha sconfitto in finale Chang Kai-chen per 6-4, 6-3."}
{"id": "4259722", "revid": "594414", "url": "https://it.wikipedia.org/wiki?curid=4259722", "title": "University wits", "text": ""}
{"id": "4259726", "revid": "1442080", "url": "https://it.wikipedia.org/wiki?curid=4259726", "title": "OEC Taipei Ladies Open 2012 - Doppio", "text": "Chan Yung-jan e Zheng Jie erano le detentrici del titolo ma non hanno preso parte a questa edizione del torneo.\nIl doppio del torneo di tennis OEC Taipei Ladies Open 2012, facente parte della categoria ITF Women's Circuit, ha avuto come vincitrici Chan Hao-ching e Kristina Mladenovic hanno sconfitto in finale Chang Kai-chen e Ol'ga Govorcova per 5-7, 6-2, [10-8]."}
{"id": "4259734", "revid": "481666", "url": "https://it.wikipedia.org/wiki?curid=4259734", "title": "Richard Vo\u00df", "text": ""}
{"id": "4259735", "revid": "53633186", "url": "https://it.wikipedia.org/wiki?curid=4259735", "title": "Valigie", "text": ""}
{"id": "4259737", "revid": "271907", "url": "https://it.wikipedia.org/wiki?curid=4259737", "title": "Andris B\u0113rzi\u0146\u0161 (1944)", "text": "Onorificenze.\nOnorificenze lettoni.\nPersonalmente \u00e8 stato insignito del titolo di:"}
{"id": "4259738", "revid": "599013", "url": "https://it.wikipedia.org/wiki?curid=4259738", "title": "Saoud Fath", "text": ""}
{"id": "4259739", "revid": "647919", "url": "https://it.wikipedia.org/wiki?curid=4259739", "title": "Quad band", "text": ""}
{"id": "4259748", "revid": "1418004", "url": "https://it.wikipedia.org/wiki?curid=4259748", "title": "Ai nostri padri", "text": "Ai nostri padri (\"Our Fathers\") \u00e8 il primo romanzo di Andrew O'Hagan, pubblicato nel 1999. Il romanzo \u00e8 stato selezionato tra i finalisti per il Booker Prize e il Whitbread Award per l'opera prima.\nTrama.\nJames Bawn visita il nonno morente Hugh in Ayrshire e ha un breve incontro con il padre Robert, un alcolista. James, il narratore, racconta la storia della sua famiglia, discendenti di immigrati irlandesi. Hugh era stato il responsabile per la costruzione di alti condomini a Glasgow e nel sud-est della Scozia per rimpiazzare le catapecchie precedenti, ma ora anch'essi stanno per essere demoliti. Tutte e tre le generazioni della famiglia hanno vissuto vite di orgoglio e depressione, nazionalismo e alcool, di fede cattolica e di perdita degli ideali di sinistra."}
{"id": "4259750", "revid": "767487", "url": "https://it.wikipedia.org/wiki?curid=4259750", "title": "Tecnologia ed equipaggiamento militare", "text": "La tecnologia militare \u00e8 l'insieme di attrezzature, veicoli, strutture e sistemi di comunicazione che sono progettati per l'uso in guerra. Comprende i tipi di tecnologia che sono, nella loro applicazione, di natura prettamente militare e non civile, di solito perch\u00e9 sono di uso poco pratico in applicazioni civili, che non hanno alcun uso civilmente legale, o che sono pericolosi da usare senza adeguato addestramento militare."}
{"id": "4259757", "revid": "92723", "url": "https://it.wikipedia.org/wiki?curid=4259757", "title": "Vescovo di Helsinki", "text": ""}
{"id": "4259759", "revid": "767487", "url": "https://it.wikipedia.org/wiki?curid=4259759", "title": "Il sogno di Tom", "text": "Il sogno di Tom (\"Purr-Chance to Dream\") \u00e8 un film del 1967 diretti da Ben Washam. \u00c8 l'ultimo dei 34 cortometraggi animati della serie \"Tom &amp; Jerry\" prodotti da Chuck Jones con il suo studio Sib-Tower 12 Productions, distribuito l'8 settembre del 1967 dalla Metro-Goldwyn-Mayer.\nTrama.\nTom sta riposando, ma il suo sonno \u00e8 tormentato da un incubo: un cane gigantesco, per averlo sorpreso a inseguire Jerry, lo manipola fino a fargli assumere la forma di un chiodo e lo impianta nel terreno. A questo punto, Tom si sveglia e capendo che era solo un sogno tira un sospiro di sollievo. Poco dopo vede Jerry prendere un osso. Subito si mette ad inseguirlo raggiungendo una cuccia enorme e, ripensando al suo incubo, crede che ci sia un cane enorme si spaventa e scappa via. Poco dopo si accorge che si tratta soltanto di un cagnolino dalle dimensioni ridotte e scoppia a ridere.\nDopo averlo mandato via, Tom cerca di catturare Jerry, ma si rende conto che, malgrado la taglia ridotta, il cagnolino \u00e8 davvero terribile. Tom cerca in ogni modo di catturare Jerry, ma il cagnolino lo salva ogni volta conciando Tom per le feste. Alla fine Tom si arrende, prende delle pastiglie e si rimette a dormire. Nonostante faccia lo stesso sogno dell'inizio, riesce a non spaventarsi e a dormire tranquillamente."}
{"id": "4259760", "revid": "729019", "url": "https://it.wikipedia.org/wiki?curid=4259760", "title": "Mat\u00e9riel", "text": "Mat\u00e9riel (dal francese \"Mat\u00e9riel\" per apparecchiature o hardware, relativa al materiale) \u00e8 un termine usato in inglese per indicare le attrezzature e forniture nella gestione della catena di distribuzione militare e commerciale.\nIn un contesto militare, \"mat\u00e9riel\" riguarda le specifiche esigenze per completare una missione specifica. Il termine \u00e8 spesso usato in senso generale (\"uomini e mezzi\") per descrivere le esigenze di un esercito funzionante. Gestione Materiel consiste di continuare le azioni relative alla pianificazione, organizzazione, direzione, coordinamento, controllo e valutazione dell'applicazione delle risorse per garantire il sostegno efficace ed economico di forze militari. Esso comprende provisioning, la catalogazione, la determinazione requisiti, acquisizione, distribuzione, manutenzione e smaltimento. I termini \"di gestione del materiale\", \"controllo materiale\", \"il controllo delle scorte\", \"gestione del magazzino\", e \"la gestione della supply\" sono sinonimi."}
{"id": "4259761", "revid": "300067", "url": "https://it.wikipedia.org/wiki?curid=4259761", "title": "Maalik Wayns", "text": ""}
{"id": "4259762", "revid": "117356628", "url": "https://it.wikipedia.org/wiki?curid=4259762", "title": "Il faro di Blackwater", "text": "Il faro di Blackwater (\"The Blackwater Lightship\") \u00e8 un romanzo di Colm T\u00f3ib\u00edn pubblicato nel 1999.\nIl romanzo ha partecipato alla selezione finale del Booker Prize.\nTrama.\nLa storia \u00e8 descritta dal punto di vista di Helen, preside di successo di una scuola che vive col marito e due figli in Irlanda. Un giorno scopre che il fratello omosessuale Declan \u00e8 stato ammalato di AIDS per anni senza averglielo mai detto. Lui le chiede di dare la notizia alla madre e alla nonna. Ci\u00f2 \u00e8 difficile per Helen, visto che ha avuto solo pochi contatti con le due donne a causa di conflitti profondi riguardanti il passato di Helen e l'improvvisa morte del padre quando era ancora una bambina.\nQuando le tre donne si ritrovano assieme, sono costrette a superare tali contrasti per il bene di Declan. Il romanzo segue il doloroso percorso che devono compiere per risolvere le incomprensioni che esistono tra di loro.\nAdattamento televisivo.\nNel 2004 il romanzo \u00e8 stato adattato in un omonimo film TV chiamato \"The Blackwater Lightship.\""}
{"id": "4259765", "revid": "339392", "url": "https://it.wikipedia.org/wiki?curid=4259765", "title": "Legge del dattilo finale", "text": ""}
{"id": "4259766", "revid": "339392", "url": "https://it.wikipedia.org/wiki?curid=4259766", "title": "Legge delle parole anfibrache", "text": ""}
{"id": "4259767", "revid": "767487", "url": "https://it.wikipedia.org/wiki?curid=4259767", "title": "Gestione del supporto militare", "text": "La gestione del supporto militare \u00e8 un multifunzionale approccio agli appalti, la produzione e la fornitura di prodotti e servizi. L'ambito di gestione ampio comprende sub-fornitori, fornitori, informazioni interna e il flusso di fondi."}
{"id": "4259768", "revid": "486946", "url": "https://it.wikipedia.org/wiki?curid=4259768", "title": "Chiesa Episcopale degli Stati Uniti d'America", "text": ""}
{"id": "4259770", "revid": "154893", "url": "https://it.wikipedia.org/wiki?curid=4259770", "title": "Joseph Vendry\u00e8s", "text": ""}
{"id": "4259775", "revid": "327094", "url": "https://it.wikipedia.org/wiki?curid=4259775", "title": "Labasa F.C.", "text": ""}
{"id": "4259779", "revid": "212348", "url": "https://it.wikipedia.org/wiki?curid=4259779", "title": "Tom Feeney", "text": "Biografia.\nNato in Pennsylvania, Feeney si laure\u00f2 in legge e divenne avvocato ma presto intraprese l'attivit\u00e0 politica schierandosi con il Partito Repubblicano.\nNel 1990 venne eletto nella legislatura statale della Florida, che lasci\u00f2 nel 1994 per concorrere alle elezioni per vicegovernatore, in coppia con il candidato governatore Jeb Bush. I due persero di misura e dopo un po' Feeney torn\u00f2 nella legislatura statale, servendo anche come presidente della \"Camera dei Rappresentanti della Florida\". In questa veste ottenne rilievo nazionale in occasione della controversia delle elezioni presidenziali del 2000.\nNel 2002 Feeney si candid\u00f2 alla Camera dei Rappresentanti nazionale e riusc\u00ec a farsi eleggere con ampio margine; venne riconfermato senza opposizione due anni dopo e anche nel 2006 venne rieletto per un terzo mandato.\nNel 2008 Feeney affront\u00f2 l'avversaria democratica Suzanne Kosmas, che riusc\u00ec a sconfiggerlo con un margine di oltre sedici punti percentuali. La mancata riconferma di Feeney fu dovuta anche alle controversie in cui era rimasto coinvolto, soprattutto lo scandalo Abramoff e alcune accuse di frode elettorale.\nDurante la permanenza al Congresso, Feeney ha mantenuto un indice di voto estremamente conservatore."}
{"id": "4259780", "revid": "686936", "url": "https://it.wikipedia.org/wiki?curid=4259780", "title": "Willie Lanier", "text": "Carriera professionistica.\nKansas City Chiefs.\nIl 15 gennaio 1967, i Chiefs persero il Super Bowl I contro i Green Bay Packers di Vince Lombardi con un punteggio di 35-10, forzando il capo-allenatore Hank Stram a ricercare giocatori difensivi nel successivo draft. Stram scelse Lanier nel secondo giro dopo aver selezionato un altro linebacker, Jim Lynch dei Notre Dame Fighting Irish.\nLynch era stato selezionato per disputare l'annuale College All-Star game, forzandolo a perdere le prime due settimane di allenamento dei Chiefs. All'epoca in cui Lynch aveva disputato il training camp, Lanier si era gi\u00e0 imposto come middle linebacker titolare della squadra, divenendo il primo middle linebacker afroamericano della storia del football professionistico. Nel mezzo della sua prima solida stagione, Willie sub\u00ec un infortunio e fu costretto a perdere le ultime 4 gare.\nL'anno successivo, Lanier mise a segno 4 intercetti, numero pareggiato nel 1969 che contribu\u00ec alla vittoria dei Chiefs a sorpresa nel Super Bowl IV per 23-7 sui Minnesota Vikings. Lanier disput\u00f2 un grande Super Bowl, facendo registrare 7 tackle e un intercetto. Lanier in seguito parl\u00f2 della motivazione particolare che avevano i giocatori dei Chiefs recanti sulle maglie il logo per celebrare l'ultima stagione della AFL.\nCi furono numerosi grandi momenti nel corso della carriera di Lanier, ma nessuno esemplifica meglio il suo cuore e la sua motivazione come quello nei playoff del 1969 contro i New York Jets che stanziavano sulla goal line nel quarto periodo in vantaggio per 6-3. I Jets si trovarono in una situazione di \"primo&amp;goal\" dopo una penalit\u00e0 di \"pass interference\" fischiata ai Chiefs. In quei momenti, Lanier fece un appello emotivo alla difesa dei Chiefs urlando: \"Non segneranno!\" ai suoi compagni di squadra. \"Non segneranno!\". I Chiefs bloccarono i Jets nelle tre giocate consecutive, costringendoli a calciare unfield goal. Quando Kansas City segn\u00f2 un touchdown nel possesso successivo, la gara termin\u00f2 e i Chiefs fecero il primo importante pass\u00f2 verso la strada per il Super Bowl.\nI Chiefs avrebbero raggiunto i playoff solo un'altra volta nella carriera di Lanier, nel 1971, vincendo il titolo di division della AFC Western. Il giorno di Natale, nell'ultima gara disputata al Municipal Stadium, la stagione dei Chiefs termin\u00f2 contro i Miami Dolphins dopo due storici tempi supplementari. La gara fu la pi\u00f9 lunga della storia della NFL con i suoi 82 minuti.\nNel 1972, i Chiefs si trasferirono all'Arrowhead Stadium ma il cambiamento non fu di beneficio alla squadra, il cui talento era stato ridotto dall'avanzare dell'et\u00e0 dei giocatori e dagli infortuni. Dopo la stagione 1974, Stram fu licenziato dopo 15 anni alla guida della squadra.\nIl trio di linebacker composto da Lanier, Lynch e altro Hall of Famer Bobby Bell \u00e8 riconosciuto come uno dei pi\u00f9 talentuosi della storia del football professionistico, durando fino all'arrivo del nuovo capo-allenatore Paul Wiggin nel 1975.\nLanier nell'aprile del 1978 fu scambiato coi Baltimore Colts ma si ritir\u00f2 tre mesi dopo, quando stava per iniziare il training camp."}
{"id": "4259784", "revid": "767487", "url": "https://it.wikipedia.org/wiki?curid=4259784", "title": "Brutta giornata!", "text": "Brutta giornata! (\"Bad Day at Cat Rock\") \u00e8 un film del 1965 diretto da Chuck Jones e Maurice Noble. \u00c8 il nono dei 34 cortometraggi animati della serie \"Tom &amp; Jerry\" prodotti da Jones con il suo studio Sib-Tower 12 Productions. Venne distribuito dalla Metro-Goldwyn-Mayer il 10 febbraio 1965.\nTrama.\nNel tentativo di catturare Jerry all'interno di un cantiere edile, Tom finisce in un deposito sotterraneo buio. Mentre vaga nella totale oscurit\u00e0, finisce per accendere un candelotto di dinamite; l'esplosione proietta Tom fuori dal deposito e lo fa schiantare contro una trave dell'edificio in costruzione. Dopodich\u00e9 Tom cerca di acchiappare Jerry inseguendolo per tutto il cantiere, ma finisce per incombere in guai e peripezie architettate dallo stesso Jerry, subendo tantissimi danni. Alla fine, mentre Tom cerca di raggiungerlo con una catapulta improvvisata, Jerry trova della vernice e un pezzo di legno bianco; subito si mette a dipingere qualcosa e, prima che Tom ritorni, mostra la scritta \"THE END\" da lui dipinta, chiudendo cos\u00ec il cartone."}
{"id": "4259787", "revid": "22475", "url": "https://it.wikipedia.org/wiki?curid=4259787", "title": "Moran tra le donne", "text": "Moran tra le donne (\"Amongst Women\") \u00e8 un romanzo di John McGahern del 1990.\nIl romanzo racconta la storia di Michael Moran, un anziano veterano dell'IRA, e la sua tirannia nei confronti di moglie e figli, che lo amano e ne hanno paura allo stesso tempo. \u00c8 il pi\u00f9 noto tra i romanzi di McGahern ed \u00e8 considerato il suo capolavoro. Il libro fu selezionato tra i finalisti del Booker Prize del 1990.\nTrama.\nIl romanzo \u00e8 ambientato nelle campagne rurali dell'Irlanda. La storia si svolge lungo un periodo di venti anni verso la met\u00e0 del ventesimo secolo, e vede come protagonista Michael Moran, capofamiglia ed ex membro dell'IRA come ufficiale e guerrigliero nella guerra d'indipendenza irlandese e nella guerra civile irlandese degli anni venti. Anche se Moran \u00e8 un membro rispettato della sua comunit\u00e0 e un cattolico devoto, c'\u00e8 un aspetto del suo carattere che \u00e8 crudele e violento. Egli domina le vite della sua seconda moglie, Rose, e dei suoi cinque figli. I figli si sforzano di cominciare le proprie vite, pur rimanendo leali alla famiglia. Gran parte della storia \u00e8 raccontata attraverso flashback, mentre le figlie di Moran cercano di ricreare il \"Monaghan Day\" per l'anziano e depresso genitore, perch\u00e9 in quel giorno si \u00e8 sempre sentito in forma."}
{"id": "4259791", "revid": "767487", "url": "https://it.wikipedia.org/wiki?curid=4259791", "title": "Comunicazione interpersonale", "text": "La comunicazione interpersonale \u00e8 una successione di avvenimenti costituiti dalla creazione e dallo scambio di segnali verbali e non verbali, tra almeno due persone collocate in un contesto sociale, disposte intenzionalmente l\u2019una verso l\u2019altra, in un rapporto di interdipendenza in cui ciascuna influenza significativamente il comportamento dell\u2019altro; la dinamica relazionale pertanto viene co-definita dalle persone coinvolte nella comunicazione interpersonale. Non \u00e8 necessario che tale interazione avvenga nella condivisione del tempo e dello spazio degli interlocutori. \u00c8 diventata oggetto di studio dall'inizio degli anni sessanta iniziando negli Stati Uniti e successivamente nel resto del mondo, \u00e8 costituita dall'insieme dei fenomeni che veicolano lo scambio di informazioni tra due o pi\u00f9 persone sia attraverso il linguaggio verbale sia quello corporeo.\nDescrizione.\nComponenti della comunicazione.\nI fattori principali del processo comunicativo sono:\nQuesto scambio avviene attraverso due meccanismi possibili: la \"codifica\" e la \"decodifica\". Per \"codifica\" si intende il processo che esegue il mittente, il quale codifica (traduce) i propri pensieri in linguaggio e li trasmette al ricevitore che, al fine di comprendere il messaggio, deve decodificarlo e quindi attuare una \"decodifica\". Questo processo accade in modo del tutto inconsapevole per chi parla la stessa lingua e che quindi possiede lo stesso \"codice linguistico\", diventa maggiormente complesso nel momento in cui due interlocutori parlanti lingue differenti si incontrano.\nModelli di comunicazione interpersonale.\nPaul Watzlawick e colleghi (1967) hanno introdotto una differenza di fondamentale importanza nello studio della comunicazione umana: ogni processo comunicativo tra esseri umani possiede due dimensioni distinte: da un lato il contenuto, ci\u00f2 che le parole dicono, dall'altro la relazione, ovvero quello che i parlanti lasciano intendere, a livello verbale e pi\u00f9 spesso non verbale, sulla qualit\u00e0 della relazione che intercorre tra loro. \nIn epoca recente (1981), lo psicologo Friedemann Schulz von Thun, dell'Universit\u00e0 di Amburgo, ha proposto un modello di comunicazione interpersonale che distingue quattro dimensioni diverse, nel cosiddetto \"quadrato della comunicazione\": \nQueste quattro dimensioni si possono tenere presenti sia nel formulare messaggi che nell'ascolto e nell'interpretazione dei messaggi di altri. In questo secondo caso la \"scuola di Amburgo\" parla delle \"quattro orecchie\" (corrispondenti ai \"quattro lati del quadrato della comunicazione\") su cui ci si pu\u00f2 sintonizzare. Ad esempio, per riuscire a \"prendermela\", ad offendermi nell'ascoltare la comunicazione x, dovr\u00f2 assegnare ad essa significato sintonizzandomi sull'orecchio \"giallo\", quello che tende a vedere nella comunicazione degli altri il loro soppesarci, il segno cio\u00e8 di quanto questi ci rispettino. Questo modello visualizza come noi si sia sempre liberi di assegnare a qualsiasi comunicazione un significato oppure un altro, evidenzia cos\u00ec il potere di chi ascolta nel contribuire a definire la qualit\u00e0 di una interazione. Con un poco di allenamento \u00e8 possibile, ad esempio, sintonizzarci sull'orecchio verde, invece che su quello giallo, e chiederci, dentro di noi, di fronte ad una comunicazione che ci pare irritante (e lo far\u00e0 solo se siamo sintonizzati sull'orecchio giallo!): \"come si sente, la persona che parla, per sentire il bisogno di parlarmi in questo modo?\"\nLa comunicazione interpersonale, che coinvolge pi\u00f9 persone, \u00e8 basata su una relazione in cui gli interlocutori si influenzano vicendevolmente come in un circolo vizioso. La comunicazione interpersonale si suddivide a sua volta in tre parti."}
{"id": "4259792", "revid": "287204", "url": "https://it.wikipedia.org/wiki?curid=4259792", "title": "Basketbalov\u00fd klub Nov\u00fd Ji\u010d\u00edn", "text": "Il B.K. Nov\u00fd Ji\u010d\u00edn \u00e8 una societ\u00e0 cestistica, avente sede a Nov\u00fd Ji\u010d\u00edn, nella Repubblica Ceca. Fondata nel 1990, tra il 1997 e il 2007 cambi\u00f2 nome in \"Ml\u00e9k\u00e1rna Kun\u00edn\". Gioca nel campionato ceco."}
{"id": "4259794", "revid": "4711", "url": "https://it.wikipedia.org/wiki?curid=4259794", "title": "BK Nov\u00fd Ji\u010d\u00edn", "text": ""}
{"id": "4259796", "revid": "173469", "url": "https://it.wikipedia.org/wiki?curid=4259796", "title": "Archibald Hamilton, IX duca di Hamilton", "text": "Biografia.\nInfanzia ed educazione.\nArchibald era il figlio maggiore di James Hamilton, V duca di Hamilton, e della sua terza moglie, Anne Spencer. Studi\u00f2 a Eton College.\nCarriera politica e ascesa al Ducato.\nNel 1768, Hamilton divenne membro del Parlamento per il Lancashire, carica che mantenne fino al 1772. Nel 1799, eredit\u00f2 i titoli dal nipote Douglas Hamilton e fu nominato suo successore come Lord Luogotenente del Lanarkshire.\nPassione per le corse di cavalli.\nHamilton fu alla sua epoca una figura di spicco nel mondo delle corse di cavalli purosangue. Tra il 1786 e il 1814 i suoi cavalli vinsero sette corse dei St. Leger Stakes a Doncaster.\nMatrimonio.\nIl 25 maggio 1765, spos\u00f2 Lady Harriet Stewart, figlia del Alexander Stewart, VI conte di Galloway ed ebbero cinque figli.\nMorte.\nMor\u00ec il 16 febbraio 1819, all'et\u00e0 di 78 anni, presso Ashton Hall, Lancashire. Fu sepolto a St. Mary's Church, Lancaster.\nDiscendenza.\nDal matrimonio tra Archibald e Lady Harriet Stewart nacquero:"}
{"id": "4259804", "revid": "767487", "url": "https://it.wikipedia.org/wiki?curid=4259804", "title": "The Heavy (gruppo musicale)", "text": "The Heavy sono un gruppo musicale britannico formatosi nel 2007, originario di Noid (Inghilterra), piccolo borgo nei pressi di Bath. Il gruppo \u00e8 composto da Kelvin Swaby (voce), Dan Taylor (chitarra), Spencer Page (basso) e Chris Ellul (batteria).\nStoria.\nI fondatori del gruppo, il cantante Kelvin Swaby e il chitarrista Dan Taylor, sono diventati amici negli anni novanta condividendo la passione per i vecchi dischi R&amp;B e i film di Jim Jarmusch. Swaby da bambino cantava nel coro della chiesa della sua parrocchia.\nThe Heavy nel 2007 realizzano il loro primo singolo \"That Kind of Man\", pubblicato sotto l'etichetta Don't Touch Recordings e mixato da Corin Dingley, prima di essere scoperti e messi sotto contratto dalla Ninja Tune. In seguito pubblicano il loro primo album \"Great Vengeance and Furious Fire\", il 17 settembre 2007 nel Regno Unito e l'8 aprile 2008 negli Stati Uniti.\nDopo la pubblicazione dell'album intraprendono un tour in Europa e negli Stati Uniti, moltiplicando le esibizioni live e i passaggi televisivi e radiofonici. Nel 2009 prendono parte all'album \"Johnny Cash Remixed\" con una loro versione di \"Doing My Time\".\nIl 2 ottobre 2009 viene pubblicato su etichetta Ninja Tune il loro secondo album \"The House That Dirt Built\". Nell'album \u00e8 incluso il singolo \"How You Like Me Now?\", che ha ottenuto un buon successo ed \u00e8 stato inserito in numerose colonne sonore di film e in diversi episodi di note serie televisive, come \"Entourage\", \"Rookie Blue\" e \"White Collar\". \"How You Like Me Now?\" \u00e8 stato inoltre scelto dalla casa automobilistica Kia per accompagnare lo spot pubblicitario della Kia Sorento durante il Super Bowl 2010.\nThe Heavy hanno realizzato una cover di \"And When I Die\", brano del 1966 scritto da Laura Nyro per il gruppo folk Peter, Paul and Mary, per l'episodio finale della quarta stagione di \"True Blood\". Il brano \u00e8 stato inoltre incluso nella tratta dalla serie TV.\nIl 21 agosto 2012 viene pubblicato il loro terzo album, \"The Glorious Dead\".\nDue delle loro canzoni, \"Short Change Hero\" ed il menzionato \"How You Like Me Now?\", sono inclusi nella colonna sonora di Borderlands 2."}
{"id": "4259805", "revid": "4711", "url": "https://it.wikipedia.org/wiki?curid=4259805", "title": "Ml\u00e9k\u00e1rna Kun\u00edn", "text": ""}
{"id": "4259806", "revid": "767487", "url": "https://it.wikipedia.org/wiki?curid=4259806", "title": "Hockey Club Kladno", "text": "L'Hockey Club Kladno, anche noto come Ryt\u00ed\u0159i Kladno (\"Cavalieri Kladno\") \u00e8 una squadra di hockey su ghiaccio ceca, che milita in 1. \u010desk\u00e1 hokejov\u00e1 liga, la seconda serie nazionale. \nLa squadra ha vinto un'edizione della Coppa dei campioni (1977), oltre che per 6 volte il campionato cecoslovacco: nel 1959, 4 consecutive tra 1975 e 1978 e poi ancora nel 1980. Il suo attuale proprietario \u00e8 l'hockeista Jarom\u00edr J\u00e1gr, giocatore dell'NHL che ha anche indossato la maglia della squadra nei periodi di lockout in NHL e nei primi anni di carriera, e che vi ha fatto ritorno nel 2017."}
{"id": "4259807", "revid": "767487", "url": "https://it.wikipedia.org/wiki?curid=4259807", "title": "Dalla padella alla brace", "text": "Dalla padella alla brace (\"Cannery Rodent\") \u00e8 un film del 1967 diretto da Maurice Noble e Chuck Jones. \u00c8 il ventinovesimo dei 34 cortometraggi animati della serie \"Tom &amp; Jerry\" prodotti da Jones con il suo studio Sib-Tower 12 Productions. Venne distribuito il 14 aprile del 1967 dalla Metro-Goldwyn-Mayer.\nTrama.\nTom insegue Jerry al porto, finch\u00e9 i due finiscono sul nastro trasportatore dove vengono inscatolati i pesci, venendo pure loro inscatolati. Una volta liberatosi, Tom cerca di catturare Jerry, ma cade in acqua, dove viene inseguito da uno squalo. Tornato al porto, Tom apre la lattina con dentro Jerry e, quando tenta di catturarlo, riceve un morso sul dito. I due riprendono a inseguirsi, ma Tom cade di nuovo nel mare e lo squalo cerca ancora di mangiarlo. Quando sembra che per Tom sia la fine, Jerry versa del pepe in bocca allo squalo, che starnutendo si ritrova proiettato sul nastro trasportatore, finendo anch'esso in una lattina. Tom per\u00f2 non si dimostra grato con Jerry, il quale si tuffa in mare. Tom lo segue, ma fugge quando vede avvicinarsi la pinna dorsale di uno squalo, che in realt\u00e0 \u00e8 manovrata da Jerry."}
{"id": "4259808", "revid": "579331", "url": "https://it.wikipedia.org/wiki?curid=4259808", "title": "Campionati mondiali di pattinaggio di figura 2013", "text": "I Campionati mondiali di pattinaggio di figura 2013 si sono svolti dal 13 al 17 marzo 2013 al Budweiser Gardens di London (Canada).\nScelta della citt\u00e0 ospitante.\nLa International Skating Union assegn\u00f2 la competizione a London nel giugno 2010. Il Canada ha ospitato la rassegna iridata l'ultima volta nel 2006.\nQualificazioni.\nL'evento \u00e8 aperto agli atleti di nazioni consociate all'ISU che abbiano raggiunto l'et\u00e0 di 15 anni il 1\u00ba luglio 2012. L'evento ha assegnato i posti a disposizione per le varie nazioni ai mondiali 2014 e ai Giochi olimpici invernali 2014.\nQuesti sono i posti a disposizione delle varie nazioni:"}
{"id": "4259813", "revid": "757396", "url": "https://it.wikipedia.org/wiki?curid=4259813", "title": "Basketbalov\u00fd klub Opava", "text": "Il B.K. Opava \u00e8 una societ\u00e0 cestistica, avente sede a Opava, nella Repubblica Ceca. Fondata nel 1945, gioca nel campionato ceco."}
{"id": "4259814", "revid": "4711", "url": "https://it.wikipedia.org/wiki?curid=4259814", "title": "BK Opava", "text": ""}
{"id": "4259815", "revid": "986213", "url": "https://it.wikipedia.org/wiki?curid=4259815", "title": "William Douglas-Hamilton, XII duca di Hamilton", "text": "Biografia.\nInfanzia ed educazione.\nWilliam era il figlio di William Hamilton, XI duca di Hamilton e della principessa Maria Amelia di Baden, nipote adottiva di Napoleone Bonaparte. Hamilton nacque a Connaught Place, Londra.\nStudi\u00f2 a Eton e al Christ Church di Oxford.\nDuca di Hamilton.\nAscese al Ducato di Hamilton nel 1863, in seguito alla morte del padre William\nMatrimonio.\nIl 10 dicembre 1873, spos\u00f2 Lady Mary Montagu, figlia di William Montagu, VII duca di Manchester, a Kimbolton Castle.\nUltimi anni e morte.\nNel 1867 si trov\u00f2 vicino alla rovina finanziaria, ma in quel'anno vinse il Grand National Steeplechase ad Aintree, una prestigiosa corsa di cavalli, passione che aveva ereditato dal padre. Oltre al premio consistente in denaro ottenne anche un totale di \u00a3 16.000 dai bookmakers, ripristinando cos\u00ec la sua fortuna.\nMor\u00ec ad Algeri nel 1895, e il titolo pass\u00f2 a suo cugino, Alfred Hamilton.\nDiscendenza.\nHamilton e Lady Mary Montagu ebbero una figlia:"}
{"id": "4259829", "revid": "1318658", "url": "https://it.wikipedia.org/wiki?curid=4259829", "title": "Crescendo (Massimo Di Cataldo)", "text": "Crescendo \u00e8 il terzo album del cantautore italiano Massimo Di Cataldo, pubblicato nel 1997.\nL'album ha avuto un buon successo di vendite, ottenendo ampi consensi di critica e di stampa."}
{"id": "4259831", "revid": "228587", "url": "https://it.wikipedia.org/wiki?curid=4259831", "title": "Giuseppe Catalano (botanico)", "text": "Biografia.\nFormazione e carriera.\nFormatosi alla scuola di Federico Delpino ed Antonino Borz\u00ec, nel 1908 Catalano ha frequentato come praticante-assistente l'Istituto ed Orto Botanico della R. Universit\u00e0 di Palermo. Qui, tre anni pi\u00f9 tardi, si \u00e8 laureato in Scienze naturali. In seguito \u00e8 diventato assistente di ruolo nell'Istituto botanico del predetto ateneo, fino all'interruzione causata dalla prima guerra mondiale, alla quale ha partecipato come ufficiale di fanteria, tanto da essere decorato della Croce al merito di guerra ed insignito della nomina di cavaliere dell'Ordine di Vittorio Veneto. Sul periodo di guerra ha lasciato un \"Diario\" nel quale il racconto della vita al Fronte si alterna a riflessioni di natura filosofica e religiosa, morale ed esistenziale.\nNel 1922 ha conseguito la libera docenza sempre nell'ateneo di Palermo, dove, nel 1931, \u00e8 stato promosso aiuto presso l'Istituto botanico. Nel 1932, in seguito a concorso, \u00e8 stato nominato professore straordinario di botanica nell'Istituto Superiore Agrario di Portici, con la direzione dell'Orto botanico. Gi\u00e0 trasferitosi a Portici, \u00e8 rientrato in Sicilia, nel 1934, giusto il tempo per sposarsi con Rosa Giambra, che aveva conosciuto nell'Istituto botanico palermitano, dove era ricercatrice. Nel 1935 \u00e8 promosso professore ordinario di botanica nello stesso Istituto di Portici, nel frattempo diventata Facolt\u00e0 di Agraria dell'Universit\u00e0 di Napoli, ed \u00e8 incaricato dell'insegnamento di arboricoltura. Quattro anni pi\u00f9 tardi, e sino al 1947, insegner\u00e0, nell'ordine, \"Principi generali di genetica\" , \"Botanica tropicale e subtropicale\", \"Botanica generale\" e \"Botanica sistematica\".\nNel 1947 \u00e8 chiamato dalla Facolt\u00e0 di scienze del primo ateneo di Napoli alla cattedra di botanica ed alla direzione sia dell'Orto botanico, sia dell'annessa Stazione sperimentale per le piante officinali. Nel 1954 \u00e8 stato nominato membro del Consiglio Superiore dell'Agricoltura e delle Foreste, mentre un decennio pi\u00f9 tardi, ormai collocato a riposo, ha lasciato l'insegnamento.\nUn suo fondo documentario si trova presso l'archivio dell'Orto botanico di Palermo, mentre la maggior parte delle sue pubblicazioni \u00e8 conservata nella biblioteca della ex-Facolt\u00e0 di Agraria (a Portici) dell'Universit\u00e0 Federico II. \u00c8 stato membro, tra le altre, dell'Accademia Pontaniana e dell'Accademia Gioenia.\nAttivit\u00e0 scientifica.\nNel periodo trascorso a Portici (1932-1947) si \u00e8 dedicato sia alla organizzazione dell'Istituto di botanica, rinnovando, grazie all'ottenimento di fondi adeguati, strumenti didattici e scientifici, sia al riordinamento per materia della biblioteca, creandone uno schedario. Ha prestato particolare cura al giardino (l'antico Giardino reale della corte borbonica) che, prima utilizzato per esperimenti di orticoltura, poi abbandonato, ha fatto ridissodare, per ripristinarvi la coltivazione delle specie botaniche. Dal 1935, inoltre, ha riavviato il servizio degli scambi di semi con gli altri orti botanici, adoperandosi per arricchirne sempre pi\u00f9 le relative collezioni. La sua opera, che verr\u00e0 tuttavia vanificata dagli eventi collegati alla seconda guerra mondiale, ai quali dedicher\u00e0 un altro \"Diario\", \u00e8 stata volta all'introduzione di qualit\u00e0 esotiche provenienti soprattutto dall'Orto botanico di Palermo.\nA Napoli (1947-1959), invece, Catalano \u00e8 stato il primo direttore dell'Orto botanico di Napoli del secondo dopoguerra. L'Orto e la Stazione sperimentale, che erano usciti mal ridotti dal secondo conflitto mondiale, con lui sono stati riattivati e, pur nell'eseguit\u00e0 di fondi, riorganizzati, secondo il programma e il resoconto degli interventi che il naturalista palermitano ha compendiato nella sua \"Storia dell'Orto Botanico di Napoli\" (1958), bench\u00e9 per assistere alla pi\u00f9 compiuta rinascita dell'istituzione botanica si dovr\u00e0 attendere il 1963, con l'arrivo di Aldo Merola. Ha anche aperto l'Orto alla fruizione pubblica. Inoltre ha ripreso la pubblicazione del \u00abBollettino dell'Orto Botanico della R. Universit\u00e0 di Napoli\u00bb, come fondato da Federico Delpino (e continuato da Fridiano Cavara e Biagio Longo), ridenominandolo non a caso in \u00abDelpinoa\u00bb, con una regolare cadenza annuale.\nLa sua attivit\u00e0 \u00e8 stata rivolta, anche dal punto di visto biologico-embrionale, alla morfologia dei vegetali. In particolare, le sue ricerche si sono prevalentemente incentrate sulle spermatofite e - soprattutto - sulle foglie. Allo studio di queste ultime ha contribuito, tra l'altro, con una importante \"Teoria generale\" (1941). Dopo il collocamento a riposo le sue pubblicazioni in campo botanico si sono progressivamente ridotte, per quanto abbia anche collaborato alla rivista \u00abLe scienze e il loro insegnamento\u00bb edita da Le Monnier, indulgendo invece su temi diversi, fra cui la musica, alla quale ha dedicato il volume \"Introduzione ad una teoria biologica della musica\" (Napoli 1963)."}
{"id": "4259839", "revid": "1498232", "url": "https://it.wikipedia.org/wiki?curid=4259839", "title": "Microsoft Lumia", "text": "Microsoft Lumia (precedentemente Nokia Lumia) \u00e8 stata una gamma di smartphone, phablet e tablet PC sviluppati e prodotti inizialmente da Nokia in partenariato con Microsoft; fu presentata il 26 ottobre 2011, insieme alla serie Nokia Asha. Il nome \"Lumia\" deriva dal partitivo plurale della parola\" lumi\", che significa \"neve\" in lingua finlandese. Dopo l'acquisto di Nokia da parte di Microsoft la gamma fu rinominata Microsoft Lumia e gli smartphone erano prodotti da Microsoft Mobile. La produzione \u00e8 cessata nel 2016."}
{"id": "4259841", "revid": "767487", "url": "https://it.wikipedia.org/wiki?curid=4259841", "title": "Dieci (Massimo Di Cataldo)", "text": "Dieci \u00e8 il quarto album del cantautore italiano Massimo Di Cataldo, pubblicato nel 1999 dalla Epic.\nIl disco.\nL'album contiene il brano \"Come sei bella\", che \u00e8 stato presentato al Festival di Sanremo. Il brano \"Non ci perderemo mai\" ha invece partecipato al Festivalbar. Il disco \u00e8 stato interamente prodotto nei Real World Studios di Peter Gabriel in Inghilterra. Alla sua realizzazione hanno infatti collaborato diversi musicisti londinesi, tra cui il noto chitarrista David Rhodes. A una settimana dalla sua uscita l'album \u00e8 divenuto disco d'oro grazie alle oltre 50.000 copie vendute."}
{"id": "4259845", "revid": "100788155", "url": "https://it.wikipedia.org/wiki?curid=4259845", "title": "Pericolosit\u00e0 idraulica", "text": "Con il termine di pericolosit\u00e0 idraulica , in idrologia, si definisce la probabilit\u00e0 che piogge molto forti o abbondanti, combinandosi con le particolari condizioni che caratterizzano un territorio, possano contribuire a provocare una frana o un\u2019alluvione. In questo caso si parla di rischio idrogeologico o idraulico.\nIl rischio idraulico corrisponde agli effetti indotti sul territorio dal superamento dei livelli idrometrici critici (possibili eventi alluvionali) lungo i corsi d\u2019acqua principali.\nLa pericolosit\u00e0 idraulica si differenzia in quattro classi."}
{"id": "4259846", "revid": "327094", "url": "https://it.wikipedia.org/wiki?curid=4259846", "title": "Nadi F.C.", "text": ""}
{"id": "4259848", "revid": "827882", "url": "https://it.wikipedia.org/wiki?curid=4259848", "title": "Love Is Hopeless", "text": "Love Is Hopeless \u00e8 una compilation pubblicata l'8 febbraio 2011 dall'etichetta Hopeless Records in occasione del giorno di san Valentino, e contiene 8 tracce che riguardano il tema dell'amore. L'acquisto in preordine include un braccialetto, dei biglietti di San Valentino ed un codice per l'acquisto digitale della compilation.\nLa prima traccia, \"Some Things\", \u00e8 un inedito dei For the Foxes. La seconda \u00e8 una versione acustica di \"Never Be What You Want\", secondo singolo estratto dall'EP di debutto dei We Are the In Crowd \"Guaranteed to Disagree\". \"L-O-V-E\", terza traccia, \u00e8 una cover della canzone di Nat King Cole realizzata dai Divided by Friday. \"Love Instead\", qui in versione acustica, \u00e8 la \"opening track\" del primo EP pubblicato dagli Anarbor con la Hopeless, chiamato \"The Natural Way\". La quinta traccia \u00e8 una cover effettuata da Shane Told (cantante dei Silverstein) della canzone di Elvis Presley \"Can't Help Falling in Love\". In seguito compare un'altra versione acustica di una canzone, in questo caso \"Never Feel Alone\" dei The Dangerous Summer, dal loro primo album \"Reach for the Sun\". \"Archer Woman\" \u00e8 la registrazione live a Park Ave della canzone di Damion Suomi, uscita nel 2009 sul suo EP \"Self Titled\". Infine, troviamo \"Borrowed Chords\", un inedito di Aaron West &amp; The Roaring Twenties (ovvero Dan Campbell dei The Wonder Years e John James Ryan).\nIl sito di Alternative Press assegna un voto di 3,5/5 alla compilation, giudicandola nell'insieme una buona raccolta che evita di scadere nel banale e si mantiene su buoni livelli per tutta la durata, eccezion fatta per la cover di Shane Told."}
{"id": "4259850", "revid": "1598666", "url": "https://it.wikipedia.org/wiki?curid=4259850", "title": "Alfred Douglas-Hamilton, XIII duca di Hamilton", "text": "Biografia.\nInfanzia e carriera nella marina.\nHamilton nacque a Shanklin, Isola di Wight, figlio di Charles Henry Hamilton e di sua moglie Elizabeth Anne Hill. Serv\u00ec, da giovane, nella Royal Navy. Si guadagn\u00f2 la reputazione di essere in grado di immergersi sotto le chiglie delle navi da battaglia in cui ha servito, senza alcuna attrezzatura, per riapparire sul lato opposto della nave per lo stupore dei suoi compagni.\nDuca di Hamilton.\nC'era una possibilit\u00e0 che Alfred sposasse Lady Mary, figlia di William Hamilton, XII duca di Hamilton, che era senza eredi maschi. Queste speranze si frantumarono nel 1890, quando Hamilton rimase parzialmente paralizzato da una rara malattia tropicale che aveva preso durante il suo ultimo viaggio. Nel 1895 divenne duca di Hamilton ed eredit\u00f2 tutti i beni e le attivit\u00e0 del cugino e un \u00a3 1 milioni di debito, una larga fetta delle terre e le propriet\u00e0 Hamilton \u00e8 andato a Lady Mary, duchessa di Montrose. Tra le propriet\u00e0 che hanno lasciato la famiglia Hamilton in questo momento vi \u00e8 Brodick Castle di Arran, che era stata di propriet\u00e0 degli Hamilton per 500 anni.\nUna propriet\u00e0 che non gli lasci\u00f2 era Hamilton Palace, la sede principale della famiglia. Tuttavia, il duca, offr\u00ec il palazzo alla Marina durante la prima guerra mondiale, dove venne utilizzato come ospedale. Dopo la fine della guerra, si \u00e8 ritenuto necessario demolirlo a causa di subsidenza, attribuito a miniere di carbone della famiglia. Hamilton si trasferisce a Dungavel House, che prima era un casino di caccia nella brughiera vicino a Strathaven.\nHamilton era tenente colonnello del IV battaglione delle Highland Light Infantry e colonnello del VI battaglione del II Cameronians (fucilieri scozzesi).\nMatrimonio.\nNel 1901 spos\u00f2 Nina Maria Benita Poore. La coppia ebbe sette figli.\nMorte.\nHamilton mor\u00ec poco dopo il suo 78\u00ba compleanno, il 16 marzo 1940 a Farne House.\nDiscendenza.\nDal matrimonio tra Hamilton e Nina Maria Benita Poore nacquero:"}
{"id": "4259853", "revid": "767487", "url": "https://it.wikipedia.org/wiki?curid=4259853", "title": "Il professore va al congresso", "text": "Il professore va al congresso (\"Small World: An Academic Romance\") \u00e8 un romanzo di David Lodge del 1984, selezionato tra i finalisti del Booker Prize di quell'anno.\nIl romanzo \u00e8 la continuazione di \"Scambi\" del 1975, e pertanto i personaggi principali sono gli stessi, i professori Philip Swallow e Morris Zapp e le loro mogli, alle prese con un circuito di conferenze internazionali di letterature. "}
{"id": "4259854", "revid": "56620", "url": "https://it.wikipedia.org/wiki?curid=4259854", "title": "Alfred Fronval", "text": "Biografia.\nAlfred Fronval nasce a Neuville-Saint-R\u00e9my, cittadina del Nord, dipartimento francese della regione Nord-Passo di Calais dove cresce con i genitori ed i quattro fratelli. Resta orfano di madre a causa di un bombardamento tedesco durante la prima guerra mondiale dove rimangono uccisi anche i suoi due fratelli maschi.\nAllo scoppio della prima guerra mondiale inizia la sua carriera militare nell'Arm\u00e9e de terre, arruolandosi volontario nel 1\u00ba Reggimento di fanteria di Cambrai. Combatt\u00e9 nella battaglia di Verdun e, tra l'agosto-settembre 1916, in quella della Somme, venendo citato due all'ordine del giorno. Rimase nell'arma di fanteria fino al 16 aprile 1917, perch\u00e9 dopo essere stato insignito della Croix de Guerre per la sua condotta a Verdun, fece domanda per entrare nell'A\u00e9ronautique Militaire. La sua domanda fu accettata e Fronval venne mandato presso il Groupe d'Aviation, entrando nella scuola di pilotaggio di Crotoy. Durante il corso venne immediatamente notato per il suo impegno, per la sua audacia e l'abilit\u00e0 nella guida. Il 5 luglio 1917 ottiene il brevetto di pilota, ed il capitano Ren\u00e9 Simon avrebbe voluto tenerlo presso la scuola ma egli chiese di essere mandato presso un'unit\u00e0 da combattimento. Fu accontentato, e il 7 ottobre 1917 raggiunse l'Escadrille de Chasse SPA 62, dove rimase per qualche mese. In seguito alle reiterate richieste dei suoi superiori accett\u00f2 di diventare istruttore e venne destinato alla scuola caccia ed acrobazia di Pau, dove collabor\u00f2 a formare numerosi piloti.\nDate le sue doti eccezionali rimase in servizio oltre il termine del conflitto, venendo congedato nel 1921 per essere immediatamente assunto come capo pilota istruttore alla scuola di volo della fabbrica Morane-Saulnier di Villacoublay, incarico che non lasci\u00f2 mai. Fu durante questo periodo che scrisse un manuale di pilotaggio ed ide\u00f2 il \"Link-Trainer\", un'apparecchiatura antesignana degli odierni simulatori di volo. Come pilota istruttore Alfred Fronval si dichiar\u00f2 sempre favorevole all'apparecchio difficile da pilotare. Cos\u00ec ebbe a dire al suo allievo e grande pilota acrobatico Michel D\u00e9troyat: \u00abqui peut plus, peut moins... lorsque le d\u00e9butant aura bien en main un appareil assez fin, il lui sera fort ais\u00e9 de piloter n'importe quel autre avion\u00bb.\nL'attivit\u00e0 agonistica.\nIl 17 ottobre 1919 sull'aeroporto di Villacoublay, davanti a Robert Morane e al tenente Charles Robin, batte il record mondiale di looping consecutivi realizzandone 629 in 2 ore e 42 minuti.\nIl 28 ottobre 1919 sull'aeroporto di Madrid-Cuatro Vientos, in Spagna, realizza 624 looping consecutivi in 2 ore 42 minuti e 19 secondi,\nIl 26 maggio 1920 migliora nuovamente il record realizzando 962 looping in un volo di 3 ore 52 minuti e 10 secondi. Il record avrebbe potuto essere migliore se la scarsit\u00e0 di benzina non avesse obbligato l'aviatore ad atterrare. Appena toccato il suolo il primo pensiero del pilota fu per la prossima sfida fissata per l'indomani: realizzare un volo Parigi-Madrid e ritorno in giornata.\nIl 24 febbraio 1922, mentre stava provando un nuovo tipo di velivolo, per un guasto al propulsore fu costretto ad tentare un atterraggio di fortuna nei pressi di Meudon. Il tentativo di raddrizzare il velivolo prima dell'impatto non ebbe successo e l'aereo precipit\u00f2 di colpo da una quota di 50 m. Fronval, rimasto incastrato tra i rottami dell'aereo, riport\u00f2 serie ferite: oltre a svariate contusioni, una profonda ferita alla fronte, la caviglia destra e due costole fratturate.\nIl 3 gennaio 1923 Alfred Fronval, capo collaudatore della Morane-Saulnier decise di partecipare ad un concorso di volo per alianti che si doveva tenere a Biskra. Egli non aveva alcun tipo di esperienza di volo senza motore. Il concorso si tenne tra il 5 ed il 21 febbraio e Fronval pilot\u00f2 un aliante Dewoitine P-3. Purtroppo la mancanza di esperienza si fece sentire e dopo qualche volo della durata di uno o due minuti decise di abbandonare la competizione e rientrare a Parigi. Il suo aliante venne affidato a Georges Barbot che stabil\u00ec il record mondiale di volo pi\u00f9 lungo con 8 ore e 36 minuti, purtroppo il record non venne mai omologato. La gara ufficiale venne vinta da Fran\u00e7ois Descamps, secondo arriv\u00f2 Georges Barbot e terzo Joseph Juste Thoret.\nIl 3 agosto 1924 Alfred Fronval si esib\u00ec assieme a Charles Robin durante il meeting aeronautico di Tours organizzato dal locale A\u00e9ro-Club e dalla Soci\u00e9t\u00e9 de Propagande A\u00e9ronautique. Una folla di 20.000 abitanti accorse a la Gloriette per assistere alla sfida dei due piloti acrobatici.\nNel gennaio 1927 Alfred Fronval, Charles Robin e Jean-Baptiste Salis formano la prima pattuglia acrobatica del mondo, la \"Patrouille tricolore\", equipaggiata con tre Morane-Saulnier Type AI dipinti con i colori nazionali. Su questi velivoli i tre piloti si esibiscono in numerosi raduni aeronautici su tutto il territorio francese. Il 21 agosto 1927, durante il meeting aereo tenutosi sull'aeroporto di D\u00fcbendorf, vicino a Zurigo Fronval diventa campione del mondo di acrobazia aerea, battendo piloti affermati come Gerhard Fieseler e Marcel Doret.\nIl 25 febbraio 1928 a Villacoublay batte ancora il record mondiale di looping consecutivi realizzandone 1 111 in 4 ore e 56 minuti.\nLa tragica morte.\nAlfred Fronval muore in un tragico incidente sull'aeroporto di Villacoublay il 28 luglio 1928. Dopo aver provato in volo un nuovo apparecchio monoposto da caccia Breguet, il pilota atterr\u00f2 sulla pista dell'aeroporto. Purtroppo un aereo biposto da bombardamento, pilotato dal capitano Cornille, in fase di decollo entr\u00f2 in collisione con il suo apparecchio. Il capitano Cornille venne sbalzato fuori dal suo velivolo e riport\u00f2 solamente alcune contusioni. L'aereo di Fronval, per una tragica fatalit\u00e0, si infil\u00f2 in mezzo ad un covone di fieno che prese fuoco. Il pilota non ebbe il tempo di chiudere la benzina, e malgrado gli sforzi dei soccorritori accorsi da ogni parte per\u00ec carbonizzato.\nLa salma di Alfred Fronval riposa nel cimitero di Villacoublay, nel territorio del comune di Neuville-Saint-R\u00e9my.\nRiconoscimenti e dediche.\nla sua citt\u00e0 natale, Neuville-Saint-R\u00e9my, ha eretto in sua memoria un monumento, dedicandogli anche una via, rue \"Alfred Fronval\", e una lottizzazione edilizia.\nIl Mus\u00e9e de l'air et de l'espace ha tra i suoi velivoli esposti al pubblico il Morane-Saulnier Type AI marche F-ABAO a lui appartenuto e con il quale vinse il concorso acrobatico di Monaco di Baviera del 1927."}
{"id": "4259857", "revid": "599013", "url": "https://it.wikipedia.org/wiki?curid=4259857", "title": "Bram Wiertz", "text": "Carriera.\nA livello di club, Bram Wiertz ha militato tra le file del DWS. Ha giocato anche otto partite con la Nazionale olandese; l'esordio \u00e8 avvenuto il 27 ottobre 1951, a Rotterdam, contro la Finlandia. Ha preso parte anche alle Olimpiadi di Helsinki 1952, scendendo in campo contro il Brasile."}
{"id": "4259859", "revid": "263989", "url": "https://it.wikipedia.org/wiki?curid=4259859", "title": "HC Kladno", "text": ""}
{"id": "4259860", "revid": "1543377", "url": "https://it.wikipedia.org/wiki?curid=4259860", "title": "Horti", "text": "Con il termine latino hortus (pl. horti) gli antichi Romani indicavano di solito il piccolo appezzamento di terreno dove venivano coltivati gli ortaggi destinati a soddisfare le necessit\u00e0 alimentari della famiglia. \"Hortus\" poteva essere anche quello che noi oggi chiamiamo podere con un pi\u00f9 o meno esteso impianto di vigne e/o di frutteti a destinazione commerciale.\nLa nascita dei giardini.\nSolo nell'et\u00e0 di Marco Terenzio Varrone (116 a.C.\u201327 a.C.) lo scopo esclusivamente pratico dell'\"hortus\" venne superato riservando una parte del terreno alla coltivazione di fiori per il culto degli dei e per onorare le tombe degli antenati \nNell'et\u00e0 di Lucio Cornelio Silla (138 a.C.-78 a.C.) cominciarono a differenziarsi per le accresciute condizioni economiche le ville rustiche posizionate nel suburbio o nelle campagne (chiamate \"Hortus\" o \"villa\") dalle dimore signorili della citt\u00e0 (\"Horti\") che raggruppavano un insieme di edifici e di giardini \nLa ricostruzione odierna degli antichi giardini romani \u00e8 stata resa possibile dai resti delle radici delle piante e soprattutto dalle pitture dei giardini con le quali i Romani raffiguravano la visione di giardini nelle case. Da queste decorazioni parietali si pu\u00f2 osservare come lo schema del giardino di solito avesse al centro una piazzola con una fontana da dove si diramavano dei viali in linea retta con ai lati filari di rosmarino e mirto potati ad un'altezza tale da lasciare libero lo sguardo sulla campagna circostante: agli incroci dei viali venivano collocate erme o statue in marmo e sedili con intorno grandi vasi di piante odorose.\nL'uso di adornare la villa con giardini divenne pi\u00f9 frequente verso la fine della Repubblica ad opera soprattutto di personaggi ricchi ed influenti come Lucullo , con la sua sontuosa villa sul Pincio, la prima ad apparire in Roma, e Sallustio con i suoi giardini vicini al Quirinale.\nL'\"ars topiaria\".\nL'hortus divenne cos\u00ec il giardino che contornava la villa del signore per abbellirlo e arricchirlo con siepi, boschetti, statue, fontane ecc. seguendo le preferenze del proprietario ma anche secondo uno stile e una moda che si andarono affermando nel tempo. I giardinieri romani infatti nei loro progetti di giardini privati o pubblici non si limitavano a curare la crescita delle piante ma cercavano di trasformare il loro aspetto naturale potandole e dando loro la forma di particolari o strani oggetti e animali.\nPlinio il Vecchio ci ha lasciato nei suoi libri la memoria dell'inventore di questo uso estetico delle piante che venne considerato una vera e propria arte chiamata \"opus topiarium\" o \"ars topiaria\" praticata per primo da Gaius Matius dell'ordine equestre, vissuto verso la fine del I secolo a. C..\nLe caratteristiche dei giardini romani.\nLa forma pi\u00f9 diffusa del giardino romano era quella dello \"xystus\" (dal greco \u03be\u03c5\u03c3\u03c4\u03cc\u03c2, che significa \"passaggio coperto\") collocato di solito nel peristilio, nelle terme della palestra o nei teatri e che consisteva una serie di viali (\"ambulationes\") che si sviluppavano in uno spazio limitato fornito di una copertura di portici o di rami d'alberi cresciuti a formare una galleria ombrosa, dove si potesse tranquillamente passeggiare.\nNell'et\u00e0 imperiale la passione per i giardini e le ville si diffuse tra le classi pi\u00f9 elevate che nella loro ville insieme al giardino costruivano una serie di edifici destinati per lo pi\u00f9 a godere del giardino stesso: portici, criptoportici, esedre, fontane, piccoli templi ed anche \"hippodromi\" che dall'iniziale uso di esercitazioni per i cavalli assunsero quello di giardini costruiti in muratura o con piante come quelli che Plinio il Giovane aveva nella sua villa in Umbria.\nLe ville romane erano ricche di acqua che scorrendo da serbatoi posti in alto con una serie di canali rifornivano le case e le terme e irrigavano i giardini.\nLe piante utilizzate dai Romani per i loro giardini non erano diverse da quelle da noi usate ancor oggi: vi erano infatti gli \"arbores silvestres\", che erano quelli a crescita spontanea nei boschi, come l'abete, il faggio, il castagno, il pino silvestre, il leccio, il pioppo, la quercia, il rovere, e gli \"arbores urbanae\" il platano, l'olmo, il pino fruttifero, la palma, l'olivo, il tiglio e il cipresso che venivano definiti \"mites\" perch\u00e9 si adattavano alla condizione urbana, e che quindi potevano essere piantati anche in citt\u00e0 per godere dei loro frutti o della loro ombra. Si usava anche piantare sullo stesso terreno alberi cresciuti in climi diversi per provare la possibilit\u00e0 di un loro accostamento e per creare composizioni originali.\nGli alberi da frutto venivano piantati in una parte del terreno della villa a loro riservata chiamata \"pomerium\" di solito posta accanto al vigneto e all'uliveto. Poche le specie dei fiori coltivate: soprattutto rose per onorare gli dei e le viole per i culti funebri del \"dies violae\", il giorno di ogni anno dedicato alle onoranze dei defunti."}
{"id": "4259861", "revid": "599013", "url": "https://it.wikipedia.org/wiki?curid=4259861", "title": "Alfio Michelucci", "text": "Carriera.\nDebutta in Serie B nella stagione 1946-1947 con il Siena, disputando con i toscani due campionati cadetti per un totale di 67 presenze.\nNel 1948 passa al Pisa con cui disputa altre 54 gare in due campionati di Serie B.\nNel 1950 infine viene prelevato dalla Carbosarda, squadra con cui gioca per sette anni, con una retrocessione in IV Serie nella stagione 1951-1952, un immediato ritorno in Serie C nel 1952-1953 ed i successivi quattro anni in Serie C."}
{"id": "4259864", "revid": "396099", "url": "https://it.wikipedia.org/wiki?curid=4259864", "title": "Curva di possibilit\u00e0 pluviometrica", "text": "In idrologia, le curve di possibilit\u00e0 pluviometrica, anche dette curve di possibilit\u00e0 climatica, linee segnalatrici di possibilit\u00e0 pluviometrica, curve altezza-durata-frequenza, sono particolari tipi di curve che esprimono la relazione tra le altezze massime e le durate di pioggia che si possono verificare in una determinata zona, per un assegnato valore del periodo di ritorno.\nDescrizione.\nEsistono diverse funzioni del tipo formula_1 a due o tre parametri che, con buona precisione, descrivono le curve di possibilit\u00e0 climatica. In Italia si utilizzano espressioni esponenziali monomie derivanti dalla legge a due parametri di Massari:\ndove formula_3 e formula_4 rappresentano rispettivamente l'altezza (in mm) e la durata (in ore) della pioggia, mentre formula_5 ed formula_6 sono parametri caratteristici di una determinata stazione pluviografica; dove \"a\" \u00e8 funzione del tempo di ritorno, \"n\" \u00e8 invece indipendente da esso. Nella pratica quotidiana si ricorre ad un fascio di curve, ciascuna delle quali corrisponde a un valore diverso del tempo di ritorno.\nNella progettazione di alcune opere idrauliche, quali le fogne pluviali, i canali, le dighe, il problema idraulico fondamentale consiste nel calcolare la portata massima di piena che deve essere smaltita dall'opera idraulica.\nTale portata \u00e8 legata ai caratteri delle piogge intense che possono cadere nel bacino imbrifero oltre che alla sua permeabilit\u00e0 e alla sua morfologia.\nPertanto la conoscenza delle curve di possibilit\u00e0 pluviometrica di una zona permette di calcolare la portata di piena relativa ad un particolare bacino, ed \u00e8 pertanto alla base della progettazione e della verifica di diverse opere idrauliche.\nDeterminazione delle curve.\nPer la determinazione delle curve di possibilit\u00e0 pluviometrica caratteristiche di una determinata stazione, \u00e8 necessario fare riferimento a serie storiche di dati di piogge massime annuali, relative a varie durate, registrati da uno stesso pluviografo in un periodo non inferiore a 20-30 anni. In Italia, per i cosiddetti \"eventi lunghi\" (di durata superiore all'ora), il Servizio Idrografico e Mareografico registra e riporta negli annali le massime altezze di pioggia riferite a durate di 1, 3, 6, 12 e 24 ore.\nPer ciascuna durata si dispongono i dati della serie storica su un piano cartesiano e, interpolando i valori, si ottiene una \"curva di primo caso critico\" (circa dati relativi ad una durata di 24 ore di pioggia), una \"curva di secondo caso critico\" per eventi di durata pari a 12 ore e cos\u00ec via. Il tracciamento di queste curve avviene pertanto senza alcuna connotazione probabilistica.\nLe curve di possibilit\u00e0 climatica si ottengono, invece, trattando il campione di dati formula_7 come estratto casualmente da una variabile continua h(t).\nAd ogni valore di questa variabile viene fatto corrispondere il valore di una funzione detta \"distribuzione di probabilit\u00e0 p(h)\".\nIl primo problema che si presenta \u00e8 quello di scegliere la forma della distribuzione di probabilit\u00e0 capace di rappresentare con ragionevole approssimazione la distribuzione vera, ma incognita, della variabile h(t).\nLa distribuzione di probabilit\u00e0 \u00e8 caratterizzata dai parametri della distribuzione quali: la media formula_8 e la varianza formula_9.\nIl secondo problema quindi \u00e8 quello di stimare tali parametri della distribuzione.\nInfine, per verificare l'affidabilit\u00e0 della distribuzione prescelta devono essere effettuati i test di controllo.\nScelta della distribuzione.\nIn idrologia si utilizzano diverse distribuzioni di probabilit\u00e0, come quella \"lognormale\", il modello TCEV (o \"distribuzione asintotica del massimo valore a due componenti\"), la \"distribuzione di Gumbel\" o la \"distribuzione asintotica del massimo valore tipo 1\", detta anche EV1. Quest'ultima \u00e8 quella storicamente pi\u00f9 utilizzata e vale:\ndove formula_11 e formula_12 sono parametri da stimare assoggettando ciascuna delle serie storiche al modello probabilistico di Gumbel e valgono:\nStima dei parametri della distribuzione.\nLa distribuzione di probabilit\u00e0 di una variabile stocastica \u00e8 completamente definita quando, scelta la legge teorica, ne siano determinati i parametri.\nLa stima di tali parametri pu\u00f2 essere effettuata attraverso tre metodi: il \"metodo della massima verosimiglianza\", i metodi grafici o il \"metodo dei momenti\". Alla base del terzo metodo vi \u00e8 l'ipotesi che i momenti relativi al campione siano la migliore stima dei corrispondenti momenti della \"popolazione\" formula_3: si calcola la media formula_16 (momento del primo ordine) e la varianza formula_17 (momento del secondo ordine) del campione di dati costituente la generica serie e li si sostituisce a quelli teorici della distribuzione di probabilit\u00e0 prescelta.\nNel caso del modello di Gumbel si ottiene:\nDeterminati i parametri formula_20 e formula_21, si fissa un valore del tempo di ritorno formula_22 legato alla probabilit\u00e0 di non superamento\nformula_23 dalla seguente relazione:\nSuccessivamente, dalla popolazione descritta dal modello di Gumbel (caratterizzato dai parametri formula_20 e formula_21) si determina il valore formula_27 (a cui corrisponde un periodo di ritorno formula_22) dalla relazione ottenuta esplicitando la distribuzione di probabilit\u00e0 di Gumbel rispetto ad formula_3:\nLo stesso procedimento si esegue anche per una serie di tempi di ritorno formula_22 molto pi\u00f9 lunghi, tipicamente 10, 20, 50, 100, 200 o 1000 anni. Applicando questo procedimento a ciascuna serie storica di 1, 3, 6, 12 e 24 ore si ottengono per ogni durata formula_4 una serie di coppie di valori formula_33.\nLe coppie relative agli stessi tempi di ritorno formula_22, cio\u00e8 formula_35, riscalate rispetto ad una durata formula_4, vengono riportate in un piano cartesiano ed interpolate attraverso l'espressione di Massari ottenendo le curve di possibilit\u00e0 pluviometriche relative ai vari tempi di ritorno formula_22.\nTest statistici.\nPer verificare che la distribuzione di probabilit\u00e0 prescelta rappresenti idoneamente il campione di dati formula_39 si effettuano dei test statistici.\nI pi\u00f9 utilizzati in idrologia sono:\nCalcolo di a e n.\nPer poter conoscere la generica curva di possibilit\u00e0 climatica riferita ad un determinato tempo di ritorno si deve stimare il valore numerico di a e n.\nTale stima \u00e8 determinabile con il metodo dei minimi quadrati, ricorrendo all'espressione lineare che si ottiene estraendo il logaritmo dell'espressione di Massari:\nche nel piano log h - log t rappresenta una retta di coefficiente angolare n che intercetta l'asse delle ordinate nel punto (0, log a).\nNote le N=5 coppie di valori (t, hT(t)) riferite ad un determinato tempo di ritorno T, i termini della retta (log a, n) possono essere calcolati approssimando la suddetta retta con la retta di interpolazione dei minimi\nquadrati:\ncon N =5.\nRischio di superamento.\nAlcune opere idrauliche strettamente connesse agli eventi meteorici, quali fogne pluviali, canali, dighe, sono progettate per ridurre il livello di rischio di superamento dei dati a base del progetto fino ad un valore ritenuto accettabile, al di sotto del quale l'incremento dei costi di costruzione dell'opera superano il beneficio marginale in termini di riduzione del danno causato dal detto superamento.\nIl rischio di superamento rappresenta la probabilit\u00e0 che la portata pluviale di progetto sia superata almeno una volta durante la vita tecnica stimata dell'opera.\nIl rischio \u00e8 classificato nel seguente modo in funzione del danno che si pu\u00f2 verificare nell'ipotesi di superamento delle ipotesi progettuali:\nIl rischio \u00e8 legato al tempo di ritorno T dalla seguente relazione:\nche in generale rappresenta la probabilit\u00e0 che un evento meteorico (variabile casuale), caratterizzato da un tempo di ritorno T, sia superato almeno una volta in un periodo di N anni.\nQuindi nel caso in cui N coincide con la durata prevista dell'opera che si sta progettando il rischio di superamento fornisce la probabilit\u00e0 che tale opera, progettata per un evento critico con tempo di ritorno T, risulti insufficiente almeno una volta nel corso della sua vita.\nLa scelta del tempo di ritorno pi\u00f9 adeguato \u00e8 funzione del particolare caso in esame ed \u00e8 legata a considerazioni di tipo tecnico-economico che si effettuano mediante un'opportuna valutazione costi-benefici.\nQuindi, la scelta del tempo di ritorno deve essere strettamente legato all'importanza dell'infrastruttura in studio.\nPertanto per le opere idrauliche per le quali le insufficienze di funzionamento periodiche provocano danni modesti, il rischio di superamento pu\u00f2 essere elevato ed il tempo di ritorno pu\u00f2 essere inferiore alla vita tecnica dell'opera stessa (es. fognatura pluviale) mentre per quelle opere in cui la fallanza causa danni elevati od inaccettabili (es. diga) il rischio deve essere molto basso e T deve essere molto maggiore (T=500-1000 anni).\nAd esempio nelle fogne pluviali la scelta del tempo di ritorno viene fatta con criteri empirici, basati sulle caratteristiche della zona considerata e sui possibili danni delle esondazioni:\nSe per\u00f2 le esondazioni della fogna dovessero causare danni ingenti o pericolo per la vita umana allora T &gt;100 anni.\nDistribuzione spaziale delle piogge.\nIl risultato fin qui ottenuto \u00e8 relativo ad una sola stazione pluviometrica.\nLe curve di probabilit\u00e0 pluviometriche ricavate dalle osservazioni di una sola stazione pluviometrica hanno significato immediato per gli eventi meteorici che interessano una superficie di limitata estensione.\nSecondo Marchetti (senza fonte) le curve riferite ad una pioggia puntuale possono essere impiegate finch\u00e9 l'area del bacino non supera i 100 ettari con l'ipotesi che il centro di scroscio cada sul pluviometro.\nGli eventi piovosi relativi ad una zona estesa risultano non uniformemente distribuiti sull'area interessata a causa di molteplici fattori legati all'orografia, alla distribuzione delle masse d'aria umida, alla distanza dal mare, ecc.\nIl valore di h su tutta la zona subisce una attenuazione che \u00e8 tanto pi\u00f9 notevole quanto \u00e8 maggiore l'estensione della zona stessa.\nSe per la superficie A \u00e8 disponibile una sola stazione di misura si deve calcolare il coefficiente di ragguaglio \u03c8 delle piogge dato dal rapporto tra l'altezza media sull'area e l'altezza di pioggia puntuale.\nL'altezza di pioggia in questo caso si chiama \"altezza di pioggia ragguagliata\" che rappresenta l'altezza media di pioggia sulla generica superficie di estensione A.\nLa pi\u00f9 adottata formula del coefficiente di ragguaglio \u00e8 quella proposta da Fornari:\ncon:\nPuppini invece ha introdotto la seguente variazione all'espressione di Massari per tenere conto dell'estensione dell'area di indagine valida per bacini di area inferiore ai 1300 ettari:\ncon:\nessendo A espressa in km2.\nColumbo ha proposto invece le seguenti formule di ragguaglio valide per aree comprese tra 100 e 500 ettari e per piogge di durata inferiore alle 10 ore:\nPer calcolare le c.p.p. della stazione pluviometrica bisogna ridurre i valori di altezza massima registrati negli annali per il coefficiente di ragguaglio, quindi si pu\u00f2 procedere alla loro elaborazione nel modo prima descritto fino ad ottenere le famiglie di curve di possibilit\u00e0 climatiche relative alla stazione di misura.\nSe nell'area interessata sono disponibili pi\u00f9 stazioni pluviometriche l'afflusso meteorico deve essere calcolato utilizzando le informazioni provenienti da tutti gli strumenti presenti utilizzando diversi metodi quali:\nEventi brevi.\nIl procedimento finora descritto \u00e8 idoneo per gli eventi lunghi (t&gt;60 min), ma non per gli eventi brevi (t &lt; 60 min), poich\u00e9 questi eventi seguono dinamiche meteorologiche diverse.\nPertanto le curve di possibilit\u00e0 pluviometrica ottenute elaborando dati di piogge con durata maggiore di un'ora non danno valori affidabili per piogge di durata inferiore ai 60 min.\nSi \u00e8 verificato che i valori ottenuti risultano sovrastimati rispetto a quelli che effettivamente si possono verificare.\nBell ha elaborato una formula valida per piogge di durata inferiore ai 60 min:\nquesta formula consente di calcolare l'altezza di pioggia di durata inferiore ai 60 min e tempo di ritorno T a partire dal valore h60,T ottenuto dalla curva di possibilit\u00e0 climatica relativa allo stesso tempo di ritorno T."}
{"id": "4259865", "revid": "729019", "url": "https://it.wikipedia.org/wiki?curid=4259865", "title": "Loser like Me", "text": "Loser like Me \u00e8 un brano musicale tratto della serie televisiva statunitense \"Glee\" e pubblicata nell'album \"\".\nDescrizione.\n\"Loser like Me\" \u00e8 stata scritta da Adam Anders. Il brano \u00e8 stato, insieme a \"Get It Right\", la prima canzone originale a essere presente nella serie.\n\u00c8 cantata per la prima volta nell'episodio \"La nostra canzone\", sedicesimo della seconda stagione. Il testo si ispira ai sentimenti che i ragazzi del Glee Club provano ogni volta che qualcuno gli lancia una granita in faccia, li offende o li emargina.\n\u00c8 cantata principalmente da Lea Michele e Cory Monteith, hanno inoltre ruoli minori nella canzone Naya Rivera e Heather Morris.\nColonna sonora.\nPer il suo particolare successo e per il testo significativo, \"Loser like Me\" \u00e8 considerata la colonna sonora della serie televisiva, a volte insieme a \"Don't Stop Believin\"' dei Journey e a \"Somebody To Love\" dei Queen."}
{"id": "4259866", "revid": "599013", "url": "https://it.wikipedia.org/wiki?curid=4259866", "title": "Elio Torriani", "text": "Carriera.\nCresciuto nell'Alleanza Milano e nel Milano, gioca precedentemente all'interruzione bellica dei campionati nell'Abbiategrasso, in prestito.\nDebutta in Serie B nella stagione 1946-1947 con il Pisa, disputando con i toscani quattro campionati cadetti per un totale di 98 presenze e 14 reti."}
{"id": "4259867", "revid": "31886", "url": "https://it.wikipedia.org/wiki?curid=4259867", "title": "Teoria di Hodge", "text": "In matematica, la teoria di Hodge, che prende il nome da William Hodge, \u00e8 un modo di studiare le forme differenziali su una variet\u00e0 liscia formula_1. In termini pi\u00f9 specifici, cerca di comprendere le conseguenze sui gruppi di coomologia di formula_1, a coefficienti reali, a seguito di una teoria di equazioni alle derivate parziali su operatori laplaciani generalizzati associata a una metrica Riemanniana su formula_1.\nLa teoria fu sviluppata da Hodge negli anni trenta come estensione della coomologia di de Rham, e trova applicazione soprattutto in tre campi:\nInizialmente, si richiedeva che formula_1 fosse una variet\u00e0 compatta senza bordo. In tutti e tre i campi la teoria di Hodge si \u00e8 dimostrata assai feconda, perfezionata e arricchita da Kunihiko Kodaira (sia in Giappone sia all'Institute for Advanced Study di Princeton, sotto l'influenza di Hermann Weyl) e da molti altri in seguito.\nApplicazioni ed esempi.\nCoomologia di de Rham.\nLa formulazione originale della teoria di Hodge riguardava il complesso di de Rham. Se formula_1 \u00e8 una variet\u00e0 compatta orientabile, dotata di una metrica liscia formula_6 e formula_7 \u00e8 il fascio delle forme differenziali lisce di grado formula_8 su formula_1, il complesso di de Rham \u00e8 la successione degli operatori differenziali\ndove formula_11 denota la derivata esterna su formula_7. La coomologia di de Rham \u00e8 dunque la successione di spazi vettoriali\nSi pu\u00f2 anche definire l'aggiunto formale formula_14 dell'operatore formula_15,chiamato \"codifferenziale\", come segue. Per tutti gli formula_16 si richiede che\ndove formula_18 \u00e8 la metrica indotta su formula_7. Il \"laplaciano di Hodge\" \u00e8 quindi definito come formula_20; \u00e8 lecito quindi definire lo spazio delle forme armoniche\nDato che formula_22, esiste un'applicazione lineare canonica formula_23, che per il teorema di Hodge nella versione classica \u00e8 un isomorfismo di spazi vettoriali. In altre parole, per ogni classe di coomologia di de Rham su formula_1, c'\u00e8 un unico rappresentante armonico.\nUna delle conseguenze pi\u00f9 importanti di questa affermazione \u00e8 che i gruppi di coomologia di de Rham su una variet\u00e0 compatta hanno dimensione finita; questo segue dal fatto che gli operatori di tipo laplaciano solo ellittici, ed il nucleo di un operatore ellittico su di una variet\u00e0 compatta \u00e8 sempre finito-dimensionale.\nTeoria di Hodge su complessi ellittici.\nIn generale, la teoria di Hodge si applica ad ogni complesso ellittico su una variet\u00e0 compatta.\nSiano formula_25 fibrati vettoriali, dotati di metriche, definiti su di una variet\u00e0 compatta formula_1 con forma volume formula_27.\nSupponiamo che\nsiano operatori differenziali sulle sezioni formula_29 di questi fibrati vettoriali, che la successione indotta\nsia un complesso ellittico. Introduciamo allora le somme dirette\ne sia formula_33 l'aggiunto di formula_34. Definiamo l'operatore ellittico formula_35; come nel caso classico, questa definizione permette di considerare lo spazio delle sezioni armoniche\nChiamiamo allora formula_37 la proiezione ortogonale e formula_38 la funzione di Green relativa a formula_39.\nIl teorema di Hodge asserisce quindi che:\nStrutture di Hodge.\n\u00c8 possibile dare una definizione astratta per una struttura di Hodge reale: se formula_46 \u00e8 uno spazio vettoriale reale, una struttura di Hodge di peso formula_8 su formula_46 \u00e8 una decomposizione in somma diretta di formula_49 (la complessificazione di formula_46) in sommandi formula_51 con formula_52, in modo che la coniugazione complessa su formula_53 scambi questo sottospazio con il sommando formula_54.\nIl risultato fondamentale in geometria algebrica prova quindi che i gruppi di coomologia singolare a coefficienti reali di una variet\u00e0 proiettiva complessa formula_55 sono dotati di una simile struttura di Hodge, avendo formula_56 la richiesta decomposizione in sottospazi complessi formula_57. Passando alle dimensioni, e considerando i numeri del Betti formula_58\ndove formula_60\nLa successione formula_58 dei numeri del Betti diviene quindi un \"diamante di Hodge\" di \"numeri di Hodge\" che crescono in due direzioni.\nTale graduazione a doppio indice deriva inizialmente dalla teoria delle forme armoniche, che sono dei rappresentanti privilegiati in una coomologia di de Rham (generalizzando le funzioni armoniche, che devono essere localmente costanti in una variet\u00e0 compatta, in virt\u00f9 del \"principio di massimo\"). Nei lavori successivi (Dolbeault) \u00e8 stato mostrato che la decomposizione di Hodge sopra illustrata pu\u00f2 essere rivista nei termini dei gruppi di coomologia dei fasci formula_62 in cui formula_63 \u00e8 il fascio delle formula_64-forme olomorfe. Con questo procedimento viene data una interpretazione pi\u00f9 algebrica della decomposizione di Hodge, senza far uso del laplaciano di Hodge.\nNel caso in cui la variet\u00e0 non sia compatta o presenti delle singolarit\u00e0, la struttura di Hodge deve essere rettificata tramite una struttura di Hodge mista, dove la somma diretta bigraduata viene sostituita da una coppia di filtrazioni. Un simile procedimento \u00e8 tipicamente utilizzato, ad esempio, in questioni di monodromia."}
{"id": "4259872", "revid": "2149408", "url": "https://it.wikipedia.org/wiki?curid=4259872", "title": "F3 giapponese 2012", "text": "La stagione 2012 dell'All-Japan Formula 3 \u00e8 stata la 34\u00aa della F3 giapponese. Iniziata il 14 aprile, \u00e8 terminata il 14 ottobre, dopo 15 corse, comprese in 7 weekend di gara. Il giapponese Ry\u014d Hirakawa ha vinto il titolo piloti, la RSS quello per le scuderie e la TOM'S quello riservato ai motoristi.\nRisultati e classifiche.\nClassifica piloti.\nI punti sono assegnati secondo lo schema seguente:\nClassifica scuderie.\nI punti sono assegnati secondo lo schema seguente; solo la prima vettura giunta al traguardo marca punti:\nClassifica scuderie Classe nazionale.\nI punti sono assegnati secondo lo schema seguente; solo la prima vettura giunta al traguardo marca punti:\nClassifica motoristi.\nI punti sono assegnati secondo lo schema seguente; solo la prima vettura giunta al traguardo marca punti:"}
{"id": "4259876", "revid": "336956", "url": "https://it.wikipedia.org/wiki?curid=4259876", "title": "Beta C-Drum", "text": ""}
{"id": "4259888", "revid": "336956", "url": "https://it.wikipedia.org/wiki?curid=4259888", "title": "H&amp;K 33", "text": ""}
{"id": "4259890", "revid": "336956", "url": "https://it.wikipedia.org/wiki?curid=4259890", "title": "HK 33", "text": ""}
{"id": "4259891", "revid": "336956", "url": "https://it.wikipedia.org/wiki?curid=4259891", "title": "Heckler &amp; Koch 33", "text": ""}
{"id": "4259893", "revid": "327094", "url": "https://it.wikipedia.org/wiki?curid=4259893", "title": "Maciu Dunadamu", "text": ""}
{"id": "4259897", "revid": "184755", "url": "https://it.wikipedia.org/wiki?curid=4259897", "title": "Organo della chiesa di San Valentino a Kiedrich", "text": "Con organo della chiesa di San Valentino ci si riferisce a un organo monumentale costruito a Kiedrich, in Germania.\nStoria.\nLo strumento, originariamente dotato di un solo manuale, venne realizzato da un organaro sconosciuto. Un tempo, a causa di alcune iscrizioni sulle canne, si pensava che l'organo risalisse al 1313. Tuttavia, studi pi\u00f9 recenti hanno escluso questa ipotesi, accreditando la sua costruzione nel periodo fra il 1500 e il 1520. Si tratta, comunque, dell'organo pi\u00f9 antico ancora funzionante in Assia, nonch\u00e9 di uno dei pi\u00f9 antichi presenti in Germania.\nJohannes Wendel Kirchner, fra il 1653 e il 1653, ripar\u00f2 il somiere e alcune canne, e, nel 1673, venne aggiunto il secondo manuale. Ulteriori interventi ebbero luogo fra il 1686 e il 1692, prevalentemente per provvedere a riparazioni. Elias Salvianer, nel 1710, rinnov\u00f2 completamente lo strumento. Nella stessa occasione fu scritta la prima disposizione fonica, la quale parlava di un organo da otto registri nell'hauptwerk e da sei nel positivo. La pedaliera indipendente venne aggiunta nel 1722. Fra il 1715 e il 1745 ebbero luogo cinque interventi di riparazione, e, nel 1760, la cassa venne ricostruita in stile barocco.\nBench\u00e9 fra il 1768 e il 1806 si fossero susseguite ben dieci riparazioni, l'organo, a met\u00e0 del XIX secolo, inizi\u00f2 a diventare insuonabile per via di numerosi problemi tecnici. Tuttavia, a causa della scarsit\u00e0 dei fondi, non pot\u00e9 essere eseguito alcun intervento completo. Il baronetto inglese John Sutton, amante della musica organistica, decise allora di finanziare di tasca propria gli interventi di recupero dello strumento, e i lavori ebbero luogo fra il 1858 e il 1860. Durante questo intervento vennero ripristinate le caratteristiche antiche, come la cassa gotica e la reintonazione secondo il temperamento mesotonico, eliminando le aggiunte barocche.\nL'ultimo restauro venne eseguito fra il 1985 e il 1987.\nCaratteristiche tecniche.\nAttualmente l'organo \u00e8 dotato di trasmissione interamente meccanica, l'intonazione \u00e8 in chorton e il temperamento \u00e8 il mesotonico. La disposizione fonica \u00e8 la seguente:"}
{"id": "4259903", "revid": "287204", "url": "https://it.wikipedia.org/wiki?curid=4259903", "title": "Aeronautics", "text": "Aeronautics \u00e8 il secondo album della power metal band tedesca Masterplan.\nLa canzone \"After This War\" \u00e8 una riscrittura di una brano precedentemente pubblicato dagli Iron Savior nell'album \"Dark Assault\", originariamente scritta da Jan S. Eckert e Piet Sielck."}
{"id": "4259905", "revid": "56620", "url": "https://it.wikipedia.org/wiki?curid=4259905", "title": "Storia dei Franchi", "text": ""}
{"id": "4259919", "revid": "806297", "url": "https://it.wikipedia.org/wiki?curid=4259919", "title": "Eliseo (Bibbia)", "text": ""}
{"id": "4259920", "revid": "124691187", "url": "https://it.wikipedia.org/wiki?curid=4259920", "title": "Carrozze FS tipo 1959", "text": " \nLe carrozze \"tipo 1959\" delle Ferrovie dello Stato erano una serie di carrozze passeggeri costruite all'inizio degli anni sessanta del XX secolo per servizi di prestigio.\nCostruite pochi anni dopo le carrozze \"tipo 1955/57\", condividevano con esse alcune caratteristiche innovative che le differenziavano dalle costruzioni precedenti, quali la lunghezza aumentata a 23.672 mm e la riduzione del numero degli scompartimenti, in seconda classe, da 10 a 9. Si differenziavano invece per la maggiore altezza (4.076 mm contro 3.986) e per la presenza di aeratori sul tetto in corrispondenza di ogni scompartimento.\nLe carrozze \"tipo 1959\" vennero costruite in 1.259 unit\u00e0, ripartite in varie serie di prima classe (Az), di seconda classe (Bz), miste (ABz), di seconda classe con compartimento ristoro (BRz), di seconda classe a cuccette (Bcz) e miste a cuccette (AcBcz). Le carrozze a cuccette, a causa della presenza di uno scompartimento di servizio, presentano una lunghezza maggiore delle altre (24.672 mm).\nLe prime carrozze consegnate montavano carrelli di tipo 27, mentre le serie successive al 1963-64 furono equipaggiate con i pi\u00f9 moderni carrelli tipo 24, poi montati anche su alcune unit\u00e0 delle prime forniture Questa caratteristica ha permesso di elevare le carrozze al Rango B, mentre su gran parte di esse, grazie all'adozione dei carrello 24 Au, la velocit\u00e0 massima passa da 140 a 160 km/h, fattore che ne ha permesso un proficuo e frequente utilizzo anche accoppiate alle pi\u00f9 moderne carrozze UIC-X.\nA partire dagli anni Ottanta le sole vetture a cuccette furono inoltre sottoposte ad un intervento di ricostruzione delle testate, accompagnato dalla sostituzione delle porte originarie con altre in alluminio (a somiglianza di quanto avvenuto per le vetture UIC-X) e dall'installazione a livello degli intercomunicanti di tubolari in gomma in \nluogo dei mantici.\nLa livrea era inizialmente in colore castano, con tetto color alluminio; facevano eccezione alcune unit\u00e0 dipinte in livrea azzurro e celeste, destinate ad entrare in composizione al \"Treno Azzurro\". Le ultime serie entrarono in servizio gi\u00e0 nella nuova livrea grigio ardesia, successivamente estesa al resto del gruppo, sostituita negli anni ottanta dal grigio beige con fascia dei finestrini in \"rosso fegato\", simile alle carrozze X.\nContrariamente alle previsioni, le carrozze \"tipo 1959\" furono utilizzate solo saltuariamente nei servizi di prestigio per cui erano state realizzate: presto relegate ai servizi locali a causa dell'arrivo delle carrozze X, furono ritirate dal servizio con l'attivazione dell'orario di giugno 2001. \nAttualmente, in qualit\u00e0 di rotabili storici, ne sono conservati in ordine di marcia diversi esemplari, utilizzati in composizione ai treni d'epoca di Fondazione FS."}
{"id": "4259927", "revid": "102205540", "url": "https://it.wikipedia.org/wiki?curid=4259927", "title": "Edema da carragenina", "text": "L'edema da carragenina \u00e8 un test utilizzato per valutare l'attivit\u00e0 antinfiammatoria di farmaci e droghe vegetali.\nCarragenina.\nIl termine italiano carragenina deriva dalla parola irlandese \"carraigin\" che sta ad indicare un tipo di muschio irlandese, una specie di alga rossa, Chondrus crispus, che si pu\u00f2 ritrovare lungo le zone rocciose della costa atlantica delle isole britanniche, cos\u00ec come in altre regioni d'Europa e del Nord America. Secondo alcuni il termine deriva anche dalla localit\u00e0 di Carragheen in Irlanda, ove il muschio pare crescere particolarmente rigoglioso. Tuttavia il termine si riferisce anche ad un estratto di mucopolisaccaridi ricavabile dall'alga, scoperto per la prima volta dal farmacista britannico Stanford nel 1862.\nStruttura chimica.\nLe carragenine sono un gruppo complesso di polisaccaridi lineari, spesso solfati, estratti dalle alghe rosse. Sono composti di elevato peso molecolare, cio\u00e8 molecole molto grandi, caratterizzate da unit\u00e0 ripetitive di galattosio e 3,6-anidrogalattosio (3,6-AG), sia solfati che non solfati. Le unit\u00e0 si alternano con legami glicosidici alfa 1-3 e beta 1-4. Le carragenine data la loro struttura si comportano come molecole altamente flessibili che si arricciano a formare strutture elicoidali. La disposizione spaziale della molecola in genere le conferisce la capacit\u00e0 di formare una ampia variet\u00e0 di gel differenti a temperatura ambiente.\nEsistono principalmente tre classi commerciali di carragenina: \"lambda\", \"kappa\" e \"iota\". \nLa forma lambda differisce dalla altre due in quanto a temperatura ambiente non d\u00e0 luogo ad un gel forte ed \u00e8 iniettabile per indurre una risposta infiammatoria negli animali sperimentali.\nEsecuzione del test di infiammazione indotta da carragenina.\nIl test di infiammazione indotta da carragenina fu originariamente descritto da Winter, ed \u00e8 un test di infiammazione acuta, non immune, sperimentalmente ben studiato, ed altamente riproducibile.\nL'animale da esperimento viene posizionato in una gabbia che ne limita temporaneamente la possibilit\u00e0 di movimento. Una soluzione di carragenina allo 0,5% diluita in soluzione salina viene aspirata in una siringa e tramite un ago 27G \u00e8 iniettata sottocute nella zampa posteriore dell'animale, con un angolo quasi parallelo alla zampa. In genere vengono iniettati 50 ml di tale soluzione.\nL'ago viene inserito ad una profondit\u00e0 di circa 1\u00a0mm nella zampa e la soluzione deve essere distribuita in modo accurato ed uniforme\nnel sito sottoplantare. La zampa posteriore controlaterale (che per convenzione di norma \u00e8 la sinistra) funge da controllo.\nL'iniezione induce una reazione infiammatoria acuta della zampa, con comparsa dei classici segni cardinali di infiammazione: l'edema, l'iperalgesia e l'eritema. La reazione infiammatoria diviene massima entro 3 ore dalla inoculazione.\nLettura del test.\nTre ore dopo l'iniezione di carragenina, si esegue l'eutanasia dell'animale, nel caso dei topi in atmosfera di CO2.\nCon l'ausilio di un bisturi vengono rimosse le zampe posteriori dell'animale, tranciandole alla altezza della articolazione tibio-tarsica. Le zampe vengono quindi posizionate su una bilancia ed accuratamente pesate. La rimozione accurata delle zampe permette di effettuare dei confronti coerenti e precisi.\nUtilizzi.\nTipicamente i composti o farmaci che debbono essere testati per una loro presunta attivit\u00e0 antinfiammatoria vengono valutati nella loro capacit\u00e0 di ridurre o prevenire lo sviluppo di edema della zampa indotto dalla carragenina.&lt;br&gt;\nI farmaci antinifiammatori non steroidei (FANS), come ad esempio l'acido acetilsalicilico, l'indometacina ed altri riducono l'edema della zampa in modo dose dipendente (a dosi maggiori di FANS corrisponde una pi\u00f9 marcata riduzione dell'edema)."}
{"id": "4259929", "revid": "143542", "url": "https://it.wikipedia.org/wiki?curid=4259929", "title": "Katharine Cornell", "text": "Dopo il debutto nel 1916, ottenne una grande popolarit\u00e0 nel 1925 con lo spettacolo \"Il cappello verde\". Impresaria teatrale dal 1931 e moglie del celebre attore Guthrie McClintic, fu versatile interprete di William Shakespeare, George Bernard Shaw, Jean Anouilh e Rudolf Besier."}
{"id": "4259931", "revid": "125420763", "url": "https://it.wikipedia.org/wiki?curid=4259931", "title": "Harry Grey", "text": "Biografia.\nIl suo primo libro \"Mano armata\" (\"The Hoods,\" 1952) serv\u00ec da base per il film \"C'era una volta in America\" di Sergio Leone. Questa fu una delle poche autobiografie di un gangster. Dopo \"The Hoods\", Grey pubblic\u00f2 altri due libri, \"Chiamatemi duca\" (\"Call me Duke, \"1955) e \"Ritratto di un gangster\" (\"Portrait of a Mobster, \"1958), conosciuto anche come \"Ritratto di assassino.\""}
{"id": "4259936", "revid": "729019", "url": "https://it.wikipedia.org/wiki?curid=4259936", "title": "Archibald Campbell, I duca di Argyll", "text": "Biografia.\nEra il figlio maggiore di Archibald Campbell, IX conte di Argyll e di Maria Stuart, figlia di James Stuart, IV conte di Moray.\nCerc\u00f2 di recuperare le propriet\u00e0 del padre, schierandosi a favore di Giacomo II. Tuttavia, dopo aver fallito, sostenne Guglielmo e Maria, con questo supporto riusc\u00ec ad ottenere le propriet\u00e0 di suo padre. Successivamente venne nominato membro del consiglio privato.\nNel 1701 venne nominato duca.\nAlla sua morte nel 1703, venne sepolto nella chiesa parrocchiale di Kilmun.\nMatrimonio.\nIl 12 marzo 1678, spos\u00f2 Elizabeth Tollemache, (figlia di Elizabeth e Lionel Tollemache, III Baronetto di Helmingham, a Edimburgo. Ebbero tre figli:"}
{"id": "4259937", "revid": "830939", "url": "https://it.wikipedia.org/wiki?curid=4259937", "title": "Rudolf Besier", "text": "Nato a Giava Est (figlio di un militare olandese e di una cittadina britannica), inizi\u00f2 come giornalista, fu traduttore di letteratura francese e in seguito drammaturgo. La sua opera indiscutibilmente pi\u00f9 importante \u00e8 \"The Barrets of Wimpole Street\" (1930), incentrata sulle figure di Robert Browning ed Elizabeth Barrett Browning, da cui fu tratto il film \"La famiglia Barrett\" (1934), con la regia di Sidney Franklin."}
{"id": "4259943", "revid": "830939", "url": "https://it.wikipedia.org/wiki?curid=4259943", "title": "Jaroslav Kvapil", "text": "Direttore artistico del Teatro Nazionale di Praga dal 1912, ne rinnov\u00f2 il repertorio introducendo drammi di Anton \u010cechov, Henrik Ibsen e Maksim Gor'kij.\nDivenuto direttore del Teatro di Vinohrady nel 1921, divenne celebre come librettista di \"Rusalka\" di Anton\u00edn Dvo\u0159\u00e1k. Nel 1917 Kvapil firm\u00f2 il Manifesto degli Scrittori Cechi.\nNel 1946 lo Stato gli confer\u00ec il titolo di artista nazionale."}
{"id": "4259946", "revid": "1461544", "url": "https://it.wikipedia.org/wiki?curid=4259946", "title": "Red Riding", "text": "Red Riding \u00e8 una serie antologica del 2009 che adatta i romanzi dello scrittore inglese David Peace facenti parte del ciclo \"Red Riding Quartet\", ovvero \"1974\", \"1977\", \"Millenovecento80\" e \"Millenovecento83\".\nSoltanto il primo, il terzo e il quarto, per\u00f2, sono stati trasposti in tre film per la televisione, intitolati rispettivamente \"Red Riding 1974\", \"Red Riding 1980\" e \"Red Riding 1983\", andati in onda nel Regno Unito su Channel 4 dal 5 marzo al 19 marzo 2009 a cadenza settimanale. In Italia i tre film sono stati trasmessi in prima visione assoluta su Rai 4 dal 15 gennaio al 29 gennaio 2013, a cadenza settimanale.\nAmbientati sullo sfondo di alcuni omicidi seriali verificatisi tra il 1974 e il 1983, inclusi quelli dello Squartatore dello Yorkshire, i film seguono diversi personaggi ricorrenti in un mondo violento di poliziotti corrotti e crimine organizzato.\nTrama.\n\"Red Riding 1974\".\nEddie Dunford, un giovane reporter dello \"Yorkshire Post\", torna nella sua terra di origine dopo aver fatto esperienze a Londra. Qui inizia a occuparsi di tre casi irrisolti di bambine scomparse, l'ultima delle quali \u00e8 stata trovata nel cantiere edile di un tale John Dawson, torturata, stuprata e strangolata. Dawson, ricco e arrogante uomo d'affari del luogo, ha creato nel tempo una rete di corruzione che coinvolge poliziotti del WYC, giornalisti, preti, e politici locali: tra i suoi molteplici interessi immobiliari appropriarsi di un ampio terreno per costruire un supermercato.\nGiovane, impulsivo, testardo ma anche ingenuo Dunford si spinge con la sua investigazione in aree pericolose, scontrandosi coi colleghi e il direttore del suo giornale e continuando le sue indagini malgrado la improvvisa e misteriosa morte dell'amico-collega Barry Gannon. Oggetto di minacce e vari pestaggi da parte di alcuni poliziotti, dopo un tentativo non riuscito da parte di Dawson di inglobarlo nella sua rete viene sequestrato e detenuto illegalmente nella prigione locale. Rilasciato, si rende conto che Dawson \u00e8 l'assassino delle bimbe e di Paula, la madre di una delle bimbe scomparse (con la quale ebbe una relazione durante le sue indagini). Armato, Eddie irrompe in uno dei locali di Dawson e lo uccide, suicidandosi poi durante l'inseguimento dei poliziotti lanciando la sua auto contro di essi.\n\"Red Riding 1980\".\nIl dipartimento di polizia di Manchester e il Ministero dell'Interno inviano nel West Yorkshire il detective Peter Hunter per dare una svolta alle lunghe quanto infruttuose indagini sullo Squartatore dello Yorkshire (dodici donne uccise in pochi anni).\nHunter organizza una propria squadra speciale e, almeno sulla carta, ha la piena collaborazione del WYC: in realt\u00e0 viene boicottato dagli stessi poliziotti nonch\u00e9 dal loro responsabile, Molloy. Hunter non si ferma: scavando nei meandri delle precedenti indagini intuisce che una delle vittime (Clare Strachan) non \u00e8 stata uccisa dallo Squartatore, come tutti invece vogliono far credere. Grazie alle parziali rivelazioni di B. J. arriva a scoprire che Clare potrebbe essere stata uccisa in quanto testimone della sparatoria del Karachi Club, avvenuta nel 1974 e mai del tutto chiarita. Il crescendo di ostilit\u00e0 contro Hunter e le sue indagini - come l'incendio che distrugge la sua abitazione - si conclude con la diffusione di fotografie dove \u00e8 in atteggiamenti intimi con la sua collaboratrice (la detective Helen Marshall) e la conseguente rimozione dell'incarico da parte dei superiori.\nImprovvisamente lo Squartatore viene catturato e tutto sembra concludersi ma Hunter, dopo un ulteriore drammatico incontro con B. J., ha la conferma dei suoi sospetti sulla morte di Clara e sulle relative responsabilit\u00e0 di agenti del WYC: si precipita a Leeds per parlarne con il fidato detective Nolan ma viene ucciso da quest'ultimo, evidentemente coinvolto nei fatti del Karachi Club.\n\"Red Riding 1983\".\nIl detective Maurice Jobson \u00e8 tormentato dai sensi di colpa per aver partecipato alle attivit\u00e0 di corruzione del WYC ed \u00e8 a conoscenza di una cospirazione interna all'organo. I rimorsi dell'uomo vengono portati a galla mentre conduce le indagini sulla sparizione di una bambina, Hazel Atkins, che lo porta a riaprire alcuni dei casi analizzati anni prima da Eddie Dunford. Nel frattempo, anche John Piggott, avvocato e figlio di un membro molto noto del WYC, decide d'investigare sul caso Atkins, arrivando a scoprire un circolo di pedofilia e uccisione di minori gestito dal reverendo Laws."}
{"id": "4259947", "revid": "567822", "url": "https://it.wikipedia.org/wiki?curid=4259947", "title": "Red Riding 1974", "text": ""}
{"id": "4259948", "revid": "567822", "url": "https://it.wikipedia.org/wiki?curid=4259948", "title": "Red Riding 1980", "text": ""}
{"id": "4259949", "revid": "567822", "url": "https://it.wikipedia.org/wiki?curid=4259949", "title": "Red Riding 1983", "text": ""}
{"id": "4259956", "revid": "125881810", "url": "https://it.wikipedia.org/wiki?curid=4259956", "title": "Murder-Set-Pieces", "text": "Murder Set-Pieces \u00e8 un film del 2004 di Nick Palumbo con Sven Garrett e la partecipazione di Tony Todd.\nTrama.\nUn feroce serial killer noto con il solo nome \"Il Fotografo\" \u00e8 tormentato dal suo passato, sconvolto dalle violenze di una madre mentalmente instabile, dall'attentato dell'11 settembre 2001, e dalle ideologie di un nonno nazista. Sfogher\u00e0 tutte le sue frustrazioni e i suoi impulsi violenti adescando ragazze che poi violenta e uccide brutalmente.\nLuogo riprese.\nIl film \u00e8 stato girato completamente a Las Vegas."}
{"id": "4259958", "revid": "404449", "url": "https://it.wikipedia.org/wiki?curid=4259958", "title": "Prefetti della provincia di Livorno", "text": "Elenco dei prefetti della provincia di Livorno a partire dall'istituzione della carica di governatore nel 1591.\nGranducato di Toscana.\nGovernatori di Livorno (1591-1807).\nDal 1591 il titolo di commissario o capitano \u00e8 mutato in quello di \"Governatore delle Armi e della Citt\u00e0 e Porto di Livorno\", quale rappresentante del governo centrale granducale. Aveva funzioni civili (applicazione delle leggi adattandole alla realt\u00e0 locale, controllo sul porto e le attivit\u00e0 di commercio, affari politici, polizia e bargello, sanit\u00e0, Grascia e approvvigionamenti, direzione degli spedali) e militari (garanzia della neutralit\u00e0 del porto, controllo e difesa della costa sotto la sua giurisdizione, soprintendenza alle difese militari).\nRegno d'Italia.\nPrefetti della provincia di Livorno (1862-1946).\nElenco dei prefetti della provincia di Livorno dal 1862 al 1946.\nRepubblica Italiana.\nPrefetti della provincia di Livorno (dal 1946).\nElenco dei prefetti della provincia di Livorno dal 1946."}
{"id": "4259959", "revid": "287204", "url": "https://it.wikipedia.org/wiki?curid=4259959", "title": "MK II", "text": "MK II \u00e8 il terzo album della power metal band tedesca Masterplan; il significato della sigla che d\u00e0 il titolo a questo lavoro sta nel rilancio della band, che intende qui celebrare la nuova formazione con l'ingresso di Mike DiMeo (ex Riot) al posto di J\u00f8rn Lande dietro al microfono e Mike Terrana (Rage, Axel Rudi Pell, Marco Mendoza, Kee Marcello) alla batteria al posto di Uli Kusch."}
{"id": "4259967", "revid": "1573940", "url": "https://it.wikipedia.org/wiki?curid=4259967", "title": "Pelecanoides", "text": "Pelecanoides \u00e8 un genere di uccelli marini della famiglia Procellariidae.\nTassonomia.\nComprende le seguenti specie:"}
{"id": "4259972", "revid": "830939", "url": "https://it.wikipedia.org/wiki?curid=4259972", "title": "Roger Cousinet", "text": "Biografia.\nMaestro elementare, ispettore scolastico e docente alla Sorbona dal 1911, fu direttore delle riviste \"L'educazione moderna\" e \"La nuova educazione\".\nAllievo di Binet, promosse il \"metodo di lavoro per gruppi\" (illustrato nel testo omonimo del 1925) che ricomprende le materie di insegnamento come attivit\u00e0 libere. Al centro della sua proposta pedagogica si trova la socializzazione degli alunni e l'apprendimento diretto mediante l'avvaloramento del metodo scientifico (\"L'educazione nuova\" 1950). In questa prospettiva l'insegnante non deve guidare, ma aiutare l'alunno stimolando il suo interesse.\nDopo la seconda guerra mondiale fond\u00f2 il periodico \"La nuova scuola francese\".\nSecondo Cousinet aveva moltissima importanza il lavoro di gruppo, infatti il fine dell'educatore non era quello di formare i ragazzi, ma di fornire loro i mezzi per formarsi autonomamente.\nLa sua opera pi\u00f9 nota \u00e8 \"Un metodo di lavoro di gruppo libero\"."}
{"id": "4259975", "revid": "21880", "url": "https://it.wikipedia.org/wiki?curid=4259975", "title": "Pelecanoididae", "text": ""}
{"id": "4259976", "revid": "125150383", "url": "https://it.wikipedia.org/wiki?curid=4259976", "title": "Nel mondo di Alice", "text": "Nel mondo di Alice \u00e8 uno sceneggiato televisivo italiano del 1974, trasmesso in quattro puntate, diretto da Guido Stagnaro per la RAI e ispirato ai romanzi di Lewis Carroll \"Alice nel Paese delle Meraviglie\" e \"Attraverso lo specchio e quel che Alice vi trov\u00f2\".\nTrama.\nIn un caldo pomeriggio Alice si addormenta sul prato ed al suo risveglio si ritrova catapultata in un mondo irreale e coloratissimo popolato da strani personaggi e animali parlanti. Seguendo prima un coniglio bianco e poi attraversando uno specchio, vivr\u00e0 fantastiche avventure, tra goffi scacchi parlanti e una duchessa bisbetica, interpretata da Franca Valeri. Al suo risveglio tutto torner\u00e0 alla normalit\u00e0, lasciandole il ricordo di un sogno spaventoso ma bellissimo al tempo stesso.\nProduzione.\nI pupazzi che compaiono nel corso delle quattro puntate sono ideati da Velia Mantegazza e le animazioni sono opera di Velia Mantegazza e Annabella Spadon.\nColonna sonora.\nLa sigla \"Il mondo di Alice\" \u00e8 cantata da Milena Vukotic."}
{"id": "4259979", "revid": "125873404", "url": "https://it.wikipedia.org/wiki?curid=4259979", "title": "Virgin Active", "text": "Virgin Active, in Italia abbreviato VAI (Virgin Active Italia), \u00e8 una catena di centri fitness appartenente al Virgin Group di Richard Branson, la quale opera nel settore del fitness e benessere dalla fine degli anni novanta.\nStoria.\nVirgin Active nasce nel 1997 nel Regno Unito, a Preston, nel Lancashire, come ramo del gruppo Virgin Group di Richard Branson. Attualmente la sede principale si trova a Milton Keynes.\nNel 2002 quando l'azienda contava 350.000 membri Branson vendette il 55% delle quote alla Bridgepoint Capital per 40 milioni di pound, per poi ricomprarle per 134,5 milioni di sterline.\nLa sua entrata in Italia risale al 2003, con l'apertura del primo club a Genova. Nel 2005 l'azienda nel complesso contava 25 club nel Regno Unito, 77 in Sud Africa, e 12 nell'Europa Continentale. In Australia nel 2008 viene aperto il primo club, a Sydney. L'espansione \u00e8 avvenuta anche grazie all'acquisizione delle catene \"Holmes Place\", il 1 novembre 2006 portando improvvisamente il numero dei club nel Regno Unito da 24 a 72, e di 55 club della catena \"Esporta\", il 26 aprile 2011 portandolo allora a 124 club.\nIl 10 luglio 2015 Virgin Active annuncia l'acquisizione di Downtown, ampliando la sua presenza a Milano con 3 nuovi club (Vittorio Emanuele, Diaz e Cavour).\nIl CEO attuale dell'azienda \u00e8 Paul Woolf, che subentra a Matthew Bucknall nel 2013.\nCaratteristiche.\nVirgin Active propone \u00abun nuovo modo di intendere il benessere a tutto tondo che non comprende solo la forma fisica ma anche il benessere mentale, non pi\u00f9 solo una palestra ma un club al quale appartenere\u00bb.\nQuesto si concretizza nella struttura dei club dove \u00e8 possibile trovare sempre sale corsi, studi fitness, piscina, area relax, area caf\u00e8 (V-Caf\u00e8), e uno spazio per i bambini (V-Club).\nPresenza.\nVirgin Active \u00e8 presente in otto paesi: Sudafrica, Regno Unito, Italia, Australia, Thailandia, Singapore, Namibia e Botswana.\nVillaggi Fitness in Italia.\nI villaggi funzionanti in Italia sono 38. "}
{"id": "4259980", "revid": "31886", "url": "https://it.wikipedia.org/wiki?curid=4259980", "title": "Freya Aelbrecht", "text": "Carriera.\nClub.\nLa carriera di Freya Aelbrecht inizia nel 2008 tra le file dell', in cui milita per quattro annate vincendo tre campionati consecutivi, due Coppe del Belgio ed una supercoppa; inoltre nel 2010 raggiunge la finale di Challenge Cup perdendo per\u00f2 contro il . Nella stagione 2012-13 viene ingaggiata dal , con cui vince due Coppa di Francia e altrettanti scudetti.\nNella stagione 2014-15 passa al , nella Serie A1 italiana: resta tuttavia vittima di un infortunio che la porter\u00e0 a stare lontano dal campo per quasi l'intero campionato, rientrando solamente a fine stagione. Resta nella stessa divisione per la stagione 2015-16, giocando per il , con cui vince la Coppa Italia, in quella 2016-17, questa volta con la neopromossa , e in quella 2017-18 con un'altra neopromossa, il .\nSi trasferisce quindi nel massimo campionato giapponese per la stagione 2018-19, che disputa con le , rientrando in Europa, precisamente nella Sultanlar Ligi turca, nella stagione seguente, ingaggiata dal .\nNell'annata 2020-21 torna nuovamente a calcare i campi del massimo campionato italiano, accordandosi con la .\nNazionale.\nGi\u00e0 nel giro della nazionale belga dal 2006, vince la medaglia d'argento all'European League 2013 e quella di bronzo al campionato europeo 2013."}
{"id": "4259981", "revid": "585241", "url": "https://it.wikipedia.org/wiki?curid=4259981", "title": "Pont-l'\u00c9v\u00eaque (formaggio)", "text": "Pont-l'\u00c9v\u00eaque \u00e8 un formaggio francese di latte vaccino, a pasta molle e crosta lavata, prodotto sul territorio dell'antica Normandia storica.\nIl riconoscimento della sua denominazione di origine risale al 1972, e nel giugno 1996, a livello europeo, la denominazione \"Pont-l'\u00c9v\u00eaque\" \u00e8 stata riconosciuta come denominazione di origine protetta (DOP).\nStoria.\nIl suo nome deriva della citt\u00e0 di Pont-l'\u00c9v\u00eaque nel dipartimento del Calvados, nome con il quale \u00e8 conosciuto sin dal XVII secolo. La sua fama risale invece al Medioevo, quando probabilmente \u00e8 stato preparato per la prima volta da monaci cistercensi.\nDescrizione.\nDi forma squadrata di 3\u00a0cm di altezza \u00e8 di colore beige o giallo arancione. Nel commercio, il prodotto si presenta nelle seguenti dimensioni: \"Pont l'Ev\u00eaque\" DOP (105/115\u00a0mm di lato); \"Petit Pont-l'\u00c9v\u00eaque\" DOP (90/95\u00a0mm di lato); \"Demi Pont-l'\u00c9v\u00eaque\" DOP (110/55\u00a0mm di lato); \"Grand Pont-l'\u00c9v\u00eaque\" DOP (190/210\u00a0mm di lato)."}
{"id": "4259990", "revid": "729019", "url": "https://it.wikipedia.org/wiki?curid=4259990", "title": "Stazione di Domegliara-Sant'Ambrogio", "text": "La stazione di Domegliara-Sant'Ambrogio \u00e8 una stazione ferroviaria posta sulla linea Bolzano-Verona; serve il centro abitato di Domegliara, frazione del comune di Sant'Ambrogio di Valpolicella.\nStoria.\nLa stazione venne gravemente danneggiata durante la seconda guerra mondiale; al termine del conflitto venne ricostruita, con la costruzione di un nuovo fabbricato viaggiatori, terminato nel 1949."}
{"id": "4259991", "revid": "767487", "url": "https://it.wikipedia.org/wiki?curid=4259991", "title": "I cavalieri (romanzo)", "text": "I cavalieri (\"The Riders\") \u00e8 un romanzo di Tim Winton pubblicato nel 1994. Il romanzo ha partecipato alla selezione finale del Booker Prize del 1995.\nTrama.\nIl romanzo racconta la storia di un uomo australiano, Fred Scully, e della sua figlia di sei anni Billie. Scully e sua moglie Jennifer hanno programmato di trasferirsi dall'Australia verso un cottage che hanno comprato in Irlanda. Moglie e figlia sono attese in aeroporto in Irlanda, ma solo Billie arriva, traumatizzata e incapace di spiegare al padre cosa sia successo o perch\u00e9 la madre l'ha imbarcata sull'aereo da sola. La storia prosegue con i viaggi di Scully e Billie in Europa sulle tracce del loro viaggio precedente, cercando di trovare Jennifer e di scoprire perch\u00e9 li ha abbandonati."}
{"id": "4259994", "revid": "72396", "url": "https://it.wikipedia.org/wiki?curid=4259994", "title": "Paul-Henri Michel", "text": "Prima di partecipare alla prima guerra mondiale studia tedesco e italiano alla Sorbona. Dopo la guerra favorisce la diffusione in Francia di importanti autori italiani come Giovanni Papini e Alberto Moravia. Fuori dalla Francia \u00e8 ricordato soprattutto per i suoi studi sulla cosmologia del Rinascimento e in particolare di Giordano Bruno. Muore all'et\u00e0 di settant'anni nel 1964."}
{"id": "4259996", "revid": "599013", "url": "https://it.wikipedia.org/wiki?curid=4259996", "title": "Jacobo Sanz Ovejero", "text": "Carriera.\nCresciuto calcisticamente nel Real Valladolid, venne girato in prestito nelle leghe inferiori prima di essere promosso in prima squadra. Il suo debutto ufficiale \u00e8 avvenuto il 1\u00ba ottobre 2005 in una partita vinta per 3-2 contro il Real Madrid Castilla.\nNel 2007 passa al Numancia, contribuendo il ritorno del club nella Primera Divisi\u00f3n dopo tre anni.\nNel luglio del 2008 torna al Valladolid, firmando un nuovo contratto di tre anni. Tuttavia, a seguito dell'infortunio dei due portieri del Getafe, Roberto Abbondanzieri e \u00d3scar Ustari, viene richiesto in prestito dalla societ\u00e0 madridista. Il 14 settembre ha fatto il suo debutto nel Getafe, in un pareggio contro il Betis Siviglia.\nNella stagione 2009-2010, si alterava nel ruolo da titolare con Justo Villar, riuscendo comunque ad ottenere un posto fisso in squadra.\nNel mese di luglio del 2011, dopo un trasferimento non riuscito al Celtic, che aveva gi\u00e0 mostrato interesse per il giocatore l'estate precedente, si unisce ai greci dell'Asteras Tripolis, firmando un contratto biennale.\nIl 21 aprile 2012, dopo la fine della stagione, viene rilasciato dall'Asteras per favorire il suo trasferimento o all'Everton , o al Middlesbrough. Saltato il trasferimento in Inghilterra, rimane in Grecia, dove si unisce al firmando un contratto annuale."}
{"id": "4259998", "revid": "1632387", "url": "https://it.wikipedia.org/wiki?curid=4259998", "title": "Time to Be King", "text": "Time To Be King \u00e8 il quarto album in studio della band Masterplan.\nL'album presenta un suono pi\u00f9 crudo e meno complesso rispetto ai precedenti lavori del quintetto,ma resta inconfondibile la matrice di potenza progressive e lo stampo metal melodico che hanno caratterizzato la band sin dall'esordio.\nQuesto lavoro segna inoltre il ritorno dell'acclamato vocalist J\u00f8rn Lande nella formazione, dalla quale si era allontanato nel 2006 per \u201cdivergenze musicali\u201d, che si ritaglia qui uno spazio compositivo maggiore, scrivendo tutti i testi e contribuendo alla stesura di alcuni brani. Anche Axel Mackenrott \u00e8 stato pi\u00f9 coinvolto rispetto al passato, e il risultato si pu\u00f2 notare in brani come \"Blue Europa\" e la title track \"Time To Be King\"."}
{"id": "4260003", "revid": "287204", "url": "https://it.wikipedia.org/wiki?curid=4260003", "title": "John Campbell, II duca di Argyll", "text": "Prest\u00f2 servizio sul continente durante la Guerra dei Nove anni e combatt\u00e9 nella Battaglia di Kaiserwerth durante la Guerra di successione spagnola. Serv\u00ec come comandante di brigata durante le ultime battaglie della Guerra di Successione spagnola ed ottenne quindi il comando di tutte le forze presenti in Spagna su consiglio del ministero Harley; dopo aver condotto con successo l'evacuazione delle truppe dalla penisola iberica, divenne comandante in capo delle armate inglesi in Scozia. Durante l'Insurrezione giacobita, guid\u00f2 le armate governative contro i giacobiti guidati dal conte di Mar nella Battaglia di Sheriffmuir. Fu quindi Lord Steward e Master-General of the Ordnance sotto il ministero Walpole\u2013Townshend.\nBiografia.\nI primi anni.\nNacque a Petersham, nel Surrey, nella residenza della nonna materna a Ham House. I suoi genitori erano Archibald Campbell, I duca di Argyll e Elizabeth Tollemache, figlia di Sir Lionel Tollemache, III Baronetto.\nI suoi precettori furono Walter Campbell di Dunloskin, John Anderson e Alexander Cunningham. Nel 1694 suo padre, convinse Guglielmo III a dare a John, che aveva solo 14 anni, il grado di colonnello ed il comando del Lord Lorne's Regiment of Foot, reggimento reclutato direttamente dalla sua famiglia. Combatt\u00e9 nella Guerra dei nove anni. Dopo lo scioglimento del reggimento nel 1698, intraprese un tour europeo dal 1699 al 1700 con il suo tutore Alexander Cunningam. Torn\u00f2 quindi sotto le armi prestando servizio col duca di Marlborough nella Battaglia di Kaiserwerth dell'aprile del 1702 nel corso della Guerra di successione spagnola ed in quello stesso anno venne nominato cavaliere dell'Ordine del Cardo.\nDuca di Argyll.\nJohn succedette al padre come duca di Argyll e capo del Clan Campbell nel 1703. Nel 1705, per il suo supporto dell'Acts of Union, venne creato barone di Chatham e conte di Greenwich. Torn\u00f2 sul continente durante la guerra di successione spagnola col grado di maggiore generale nel 1706 e combatt\u00e9 nella battaglia di Ramillies per poi prendere parte all'assedio di Ostenda. Dopo essere stato nominato colonnello del Prince George of Denmark's Regiment nel 1707, prese il comando di una brigata con la quale prese parte alla battaglia di Oudenarde nel luglio del 1708 ed all'Assedio di Lille nell'autunno di quello stesso anno. Promosso tenente generale nell'aprile del 1709, prese parte all'assedio di Tournai nel giugno di quello stesso e poi alla Battaglia di Malplaquet nel settembre successivo.\nNel 1710 venne nominato cavaliere dell'Ordine della Giarrettiera, e nel 1711 fu nominato comandante in capo delle forze britanniche in Spagna dai ministri Tory, Lord Oxford e Lord Bolingbroke. Dopo aver condotto con successo l'evacuazione delle truppe inglesi dalla Spagna, divenne Comandante in Capo della Scozia nel 1712. Fu governatore di Minorca (1712-1716). Nel 1713, tuttavia, Argyll entr\u00f2 a far parte del partito Whig divenendo particolarmente critico nei confronti dei ministeri che sino a quel momento lo avevano favorito, schierandosi in particolare contro la \"Malt Tax\" sul commercio del malto appunto. Nel luglio del 1714, durante la malattia della regina Anna, Campbell diede il proprio pieno supporto alla casa degli Hannover per la loro successione al trono inglese. Venne ricompensato per la fedelt\u00e0 dimostrata con l'ottenimento del titolo di colonnello delle Royal Horse Guards nel giugno del 1715.\nProtesse il matematico Edmund Stone.\nLa repressione dell'insurrezione giacobita del 1715 e gli ultimi anni.\nNel 1715 nell'insurrezione giacobita guidata dal conte di Mar, il duca di Argyll combatt\u00e9 nella battaglia di Sheriffmuir nel novembre di quello stesso anno e sconfisse i giacobiti guidati personalmente in battaglia dal conte di Mar. Nel 1719 fu creato duca di Greenwich come ricompensa per la riuscita dell'operazione e nel 1721 venne creato Lord Steward e poi dal giugno del 1725 fu Master-General of the Ordnance. Divenne inoltre colonnello del Queen's Regiment of Horse nell'agosto del 1726 per poi, dopo essere stato nominato governatore di Portsmouth nel novembre del 1730, essere restaurato al grado di colonnello delle Royal Horse Guards nell'agosto del 1733.\nPromosso Feldmaresciallo il 31 gennaio del 1735, Campbell venne privato del suo incarico di Master-General of the Ordnance e dell'incarico di colonnello delle Royal Horse Guards per essersi opposto alle decisioni del governo nel 1740. Venne nuovamente resturato al suo incarico di Master-General of the Ordnance nel febbraio del 1741 ed al ruolo di colonnello alcuni giorni dopo, col cambio del governo. Nel 1742, un anno prima della sua morte, fu nominato comandante in capo della British Army.\nCampbell mor\u00ec a Sudbrook Park, Petersham, il 4 ottobre 1743 e venne sepolto nell'Abbazia di Westminster dove ancora oggi la sua tomba si trova, definita da una piccola pietra a losanga a nord-est della tomba di re Enrico VII. In suo onore venne eretto un grande monumento disegnato dallo scultore francese Louis-Fran\u00e7ois Roubiliac nel transetto sud della medesima cattedrale, scoperto nel 1749.\nMatrimoni e figli.\nPrimo Matrimonio.\nSpos\u00f2, il 30 dicembre 1701, Mary Brown (1682-16 gennaio 1716), figlia di John Brown e Ursula Duncombe. Si separarono subito dopo il matrimonio.\nSecondo Matrimonio.\nSpos\u00f2, il 6 giugno 1717, Jane Warburton (1683-16 aprile 1767), figlia di Thomas Warburton e Anne Williams, Lady of the Bedchamber della regina Anna. Ebbero quattro figlie:\nSenza un erede maschio, gli successe il fratello, Archibald Campbell."}
{"id": "4260008", "revid": "729019", "url": "https://it.wikipedia.org/wiki?curid=4260008", "title": "Stazione di Aprilia", "text": "La stazione di Aprilia \u00e8 una stazione ferroviaria posta sulla linea Campoleone-Nettuno, a servizio dell'omonima citt\u00e0.\nStoria.\nLa stazione, in origine denominata \"Carroceto\", venne attivata prima del 1902.\nNel 1936 assunse la denominazione di \"Aprilia\". Nel 1937 venne completato il nuovo fabbricato viaggiatori, progettato dall'ingegner Paolo Perilli. Il nuovo fabbricato venne attivato il 15 luglio 1939.\nLa stazione venne gravemente danneggiata durante la seconda guerra mondiale; al termine del conflitto il fabbricato viaggiatori venne ricostruito e riattivato nel 1948."}
{"id": "4260011", "revid": "149485", "url": "https://it.wikipedia.org/wiki?curid=4260011", "title": "Coppa del Mondo di tuffi 2008", "text": "La Coppa del Mondo di tuffi 2008 (ufficialmente \"2008 FINA Diving World Cup\") \u00e8 stata la XVI edizione della competizione sportiva internazionale di tuffi organizzata dalla Federazione internazionale del nuoto (FINA). Si \u00e8 disputata dal 19 al 24 febbraio 2008 al Centro Acquatico Nazionale di Pechino, noto anche come \"Water Cube\", in Cina. Alla competizione hanno partecipato 296 atleti in rappresentanza di cinquantuno distinti Paesi.\nI risultati della competizione sono valsi per le qualificazioni ai Giochi olimpici estivi di Pechino 2008."}
{"id": "4260016", "revid": "1799226", "url": "https://it.wikipedia.org/wiki?curid=4260016", "title": "Porsche 804", "text": "La Porsche 804 \u00e8 una monoposto di Formula 1 costruita dalla scuderia tedesca Porsche per partecipare al campionato mondiale di Formula 1 1962.\nIl modello succedette alla 718 ed alla 787.\nLa 804 era equipaggiata con il motore Porsche F8 753, un otto cilindri contrapposti da 1 494,38 cm3 raffreddato ad aria, che sviluppava 180 CV di potenza a 9.200 giri al minuto. Con la 804, la Porsche vinse il Gran Premio di Francia 1962 con Dan Gurney. Questa fu l'unica vittoria della Porsche in Formula 1."}
{"id": "4260017", "revid": "288300", "url": "https://it.wikipedia.org/wiki?curid=4260017", "title": "Fernando Augusto de Abreu", "text": ""}
{"id": "4260018", "revid": "767487", "url": "https://it.wikipedia.org/wiki?curid=4260018", "title": "Otello Ricci", "text": "Carriera.\nSul finire degli anni trenta milita nel Tiferno, fino al 1940, e quindi nei Vigili del Fuoco di Roma, dal campionato di Serie C 1941-1942, partecipando anche al Campionato romano di guerra 1943-1944.\nNel corso della seconda guerra mondiale ha giocato nella Rappresentativa Romana allenata da Fulvio Bernardini. Ha poi militato nella nel campionato di Divisione Nazionale 1945-1946, nel quale ha disputato 11 partite. A fine stagione viene posto in lista di trasferimento e lascia il club campano.\nFu allenatore del Nettuno e della Limonappia, nelle categorie dilettantistiche laziali."}
{"id": "4260020", "revid": "726373", "url": "https://it.wikipedia.org/wiki?curid=4260020", "title": "Return to Cranford", "text": "Return to Cranford \u00e8 una miniserie televisiva inglese del 2009, seguito della serie televisiva \"Cranford\".\nJudi Dench, Imelda Staunton, Julia McKenzie, Deborah Findlay e Barbara Flynn tornano nei loro ruoli, mentre Jonathan Pryce, Celia Imrie, Lesley Sharp, Nicholas Le Prevost, Jodie Whittaker, Tom Hiddleston, Michelle Dockery, Matthew McNulty e Rory Kinnear si uniscono al cast.\nTrama.\nAgosto 1844. \u00c8 passato un anno e Matty Jenkyns, dopo aver chiuso il suo negozio, trascorre le giornate giocando con Tilly, la figlia della domestica Martha e del carpentiere Jem Hearne, felice che il fratello Peter sia a casa dopo essere stato in India. Il barone Buxton \u00e8 tornato a Cranford in seguito alla morte della moglie, portando con s\u00e9 il figlio William e la pupilla Erminia, mentre Lady Ludlow, in attesa del ritorno del figlio Septimus, sta morendo di cancro osseo. Nel frattempo, il giovane Harry Gregson si prepara a cominciare gli studi a Shrewsbury, beneficiando del testamento di Mr Carter e del supporto di Miss Galindo, e Peggy Bell cerca di fare del suo meglio curando la madre e il fratello opportunista Edward."}
{"id": "4260022", "revid": "149485", "url": "https://it.wikipedia.org/wiki?curid=4260022", "title": "Coppa del mondo di tuffi 2008", "text": ""}
{"id": "4260023", "revid": "729019", "url": "https://it.wikipedia.org/wiki?curid=4260023", "title": "Porsche 953", "text": " \nLa Porsche 953 \u00e8 un'autovettura da competizione prodotta dalla Porsche nel 1984 per partecipare alla Parigi-Dakar dell\u2019anno citato.\nEra una versione notevolmente modificata della 911. La 953 ebbe vita breve, dato che venne sostituita dalla 959 gi\u00e0 nell'anno successivo. A volte il modello \u00e8 chiamato 911 4x4, dato che aveva installato un sistema a trazione integrale inizialmente concepito per la 959.\nIl modello montava delle sospensioni irrobustite ed un motore a sei cilindri da 300 CV. La 953 fu un modello di successo, dato che tre esemplari parteciparono alla Parigi-Dakar del 1984, ed uno di essi conquist\u00f2 la vittoria nella classifica generale."}
{"id": "4260031", "revid": "599013", "url": "https://it.wikipedia.org/wiki?curid=4260031", "title": "Gene Upshaw", "text": "Carriera professionistica.\nDopo aver giocato a football al college in numerose posizioni nella linea offensiva, Upshaw fu impiegato stabilmente dagli Oakland Raiders come guardia offensiva sinistra nella American Football League e nella National Football League per 15 anni. In quel lasso di tempo, Gene disput\u00f2 tre Super Bowl: nel 1967, 1976 e 1980, facendone il primo giocatore ad aver disputato la grande partita in tre diversi decenni (Jerry Rice e Bill Romanowski compirono la stessa impresa nel 2003). Egli disput\u00f2 anche tre finali del campionato AFL, sette finali della AFC, un All-Star game della AFL e 6 Pro Bowl. The Sporting News lo inser\u00ec nella formazione ideale del 1969 della AFL.\nUpshaw nel 1976 fece parte di una linea offensiva particolarmente ostica per gli avversari, coi compagni Dave Dalbycome centro e George Buehler come guardia destra. Nella finale della AFC di quell'anno, i Raiders batterono i Pittsburgh Steelers, correndo 157 yard e passando 88 yard. Nella gara successiva i Raiders superarono i Minnesota Vikings nel Super Bowl XI, correndo ben 266 yard e passandone altre 180 con Upshaw overwhelmed che domin\u00f2 il defensive tackle opposto a lui, il leggendario Alan Page, un altro futuro Hall of Famer. Nella finale della AFC del 1980, i Raiders batterono i San Diego Chargers, correndo 138 yard e passandone 261. I Raiders sconfissero poi i Philadelphia Eagles nek Super Bowl XV, correndo 117 yard e passandone altre 261, con Upshaw, Dalby e la guardia destra Mickey Marvin che superarono nettamente gli avversari degli Eagles Charlie Johnson, Bill Bergey e Frank LeMaster.\nUpshaw \u00e8 l'unico giocatore della storia del football professionistico ad aver disputato tre Super Bowl con la stessa squadra in tre differenti decati. Nel 1999 \u00e8 stato classificato al numero 62 tra i migliori giocatori di tutti i tempi da \"Sporting News\" mentre nella classifica stilata da NFL Newwork nel 2009 \u00e8 inserito al 56\u00ba posto.\nDopo essersi ritirato nel 1981, Upshaw rimase per molti anni direttore esecutivo dell'Associazione Giocatori della NFL (NFLPA)."}
{"id": "4260038", "revid": "22475", "url": "https://it.wikipedia.org/wiki?curid=4260038", "title": "Un mese in campagna (romanzo)", "text": "Un mese in campagna (\"A Month in the Country\") \u00e8 un romanzo di J. L. Carr pubblicato nel 1980 e finalista del Booker Prize.\nDiversi episodi del romanzo sono basati su eventi occorsi realmente a Carr, e alcuni dei personaggi sono modellati su membri della sua famiglia metodista.\nTrama.\nTom Birkin, un veterano della prima guerra mondiale, viene assunto per restaurare un affresco che si crede esista sotto una recente imbiancatura sul muro di una chiesa di un villaggio. Nel contempo, un altro veterano viene assunto per cercare una tomba oltre i muri del giardino della chiesa. Sebbene Birkin sia ateo, c'\u00e8 un forte simbolismo religioso in tutto il libro, che riguarda principalmente il giudizio. Il romanzo esplora i temi della perdita di spiritualit\u00e0 dell'Inghilterra del dopoguerra, della felicita e della nostalgia. Mentre Birkin ripercorre l'estate trascorsa restaurando l'affresco, riesce a riprendersi dalle esperienze di guerra e da un matrimonio fallito.\nFilm.\nNel 1987 il romanzo venne trasposto in un film omonimo diretto da Pat O'Connor con Colin Firth, Kenneth Branagh, Natasha Richardson e Patrick Malahide."}
{"id": "4260042", "revid": "767487", "url": "https://it.wikipedia.org/wiki?curid=4260042", "title": "Diario di un pazzo", "text": "Diario di un pazzo (Cinese semplificato: \u72c2\u4eba\u65e5\u8bb0; Cinese tradizionale: \u72c2\u4eba\u65e5\u8a18; pinyin: Ku\u00e1ngr\u00e9n R\u00ecj\u00ec) \u00e8 stato scritto nel 1918 da Lu Xun, uno dei maggiori esponenti della letteratura cinese del XX secolo. Questo breve racconto verr\u00e0 poi incluso nel libro \"Alle armi\", pubblicato nel 1923.\nIl racconto, per quanto breve, \u00e8 diviso in 13 capitoli, equivalenti ai 13 momenti in cui il diario \u00e8 stato scritto, distinguibili (come ci dice all'inizio l'autore) solo dal cambio di penna o dalla diversa calligrafia dell'ipotetico pazzo che tiene il diario.\nIl testo \u00e8 considerato lo statuto letterario del Baihua (Cinese: \u767d\u8bdd; pinyin: b\u00e1ihu\u00e0), una lingua volgare che \u00e8 divenuta lingua letteraria proprio grazie a Lu Xun.\nTrama.\nIn queste poche pagine di racconto colui che scrive il diario rivela subito anche se indirettamente le proprie paranoie.\nDagli sguardi di disapprovazione della gente deduce che il mondo stia complottando contro di lui, e arriva a questa conclusione anche attraverso particolari che probabilmente percepisce alterati per colpa della sua malattia.\nPartendo da queste supposizioni il pazzo crea nella sua mente una rete di collegamenti che lo portano a scoprire un complotto immaginario: \"Tutti vogliono carne umana e tutti temono al tempo stesso di essere divorati dagli altri..\" (capitolo IX)\nSignificato.\nIn realt\u00e0 con questa metafora del cannibalismo Lu Xun vuole denunciare i valori fittizi della societ\u00e0 del suo tempo che \"divorano l'individualit\u00e0 delle persone\".\nInoltre nel testo possiamo leggere fra le righe alcuni tratti fondamentali del pensiero di Lu Xun che ripugna la storia cinese per il suo oscurantismo e la natura oppressiva del suo imperialismo (\"Solo oggi mi rendo conto che in questo posto la gente si \u00e8 costantemente cibata di carne umana per quattromila anni\", capitolo XII) e la sua avversit\u00e0 alla morale confuciana (\"...un bravo figliolo per essere considerato tale dovrebbe essere pronto a tagliarsi di dosso un pezzo di carne, cuocerla e offrirla a loro:\", capitolo XI).\nIl racconto si conclude con un appello e una nota di speranza: \"Salvate i bambini!...\""}
{"id": "4260053", "revid": "767487", "url": "https://it.wikipedia.org/wiki?curid=4260053", "title": "Aleksandra Petrovi\u0107", "text": "Gioca nel ruolo di centrale nell'.\nCarriera.\nLa carriera di Aleksandra Petrovi\u0107 inizia nel 2005, tra le file dello , in cui rimane per quattro stagioni vincendo un campionato serbo-montenegrino; nel 2007 esordisce nella nazionale serba, disputando il Montreux Volley Masters. Nella stagione 2007-08 viene ingaggiata dal in cui milita per due annate vincendo due scudetti e altrettante coppe di Serbia. Nel 2009, con la nazionale, vince l'oro all'European League.\nNella stagione 2009-10 viene ingaggiata dalla squadra svizzera del (che nel 2011 cambia denominazione in ), con cui vince tre scudetti, tre Coppe di Svizzera e altrettante supercoppe. Nella stagione 2012-13 si trasferisce in Turchia ingaggiata dall', col quale si aggiudica la Supercoppa turca; nel campionato successivo milita nella Divizia A1 rumena con lo , con cui vince la coppa nazionale e lo scudetto.\nNel campionato 2014-15 approda nella Extraliga ceca, dove difende i colori del di Brno. Torna a giocare in patria nel campionato seguente, vestendo la maglia della . Nella stagione 2016-17 gioca nella Superliqa azera col aggiudicandosi il titolo nazionale.\nTorna nuovamente a disputare il massimo campionato serbo nell'annata 2018-19, ingaggiata dalla formazione neopromossa dell'."}
{"id": "4260055", "revid": "729019", "url": "https://it.wikipedia.org/wiki?curid=4260055", "title": "Stazione di Baiano di Spoleto", "text": "La stazione di Baiano di Spoleto \u00e8 una stazione ferroviaria posta sulla linea Roma-Ancona, a servizio del centro abitato di Baiano, frazione del comune di Spoleto.\nStoria.\nLa stazione venne gravemente danneggiata durante la seconda guerra mondiale; al termine del conflitto venne ricostruita, con la costruzione di un nuovo fabbricato viaggiatori, terminato nel 1948."}
{"id": "4260058", "revid": "287204", "url": "https://it.wikipedia.org/wiki?curid=4260058", "title": "Parigi-Camembert 2004", "text": "Il Parigi-Camembert 2004, sessantacinquesima edizione della corsa e valida come evento del circuito UCI categoria 1.2, si svolse il 13 aprile 2004, per un percorso totale di 200\u00a0km. Fu vinta dal francese Franck Bouyer, al traguardo con il tempo di 4h29\u00a019\" alla media di 44,55\u00a0km/h.\nAl traguardo, 38 ciclisti portarono a termine il percorso."}
{"id": "4260060", "revid": "869733", "url": "https://it.wikipedia.org/wiki?curid=4260060", "title": "Girogirobimbo", "text": "GiroGiroBimbo \u00e8 un programma televisivo italiano prodotto da Mediaset e condotto da Ellen Hidding, che affronta argomenti legati al mondo dell'infanzia e dei neo genitori.\nLa prima edizione, andata in onda su La5 da giugno a luglio del 2012, era composta da 5 rubriche: \"Genitori 2.0\", \"Beb\u00e8 in arrivo\", \"Chef a merenda\", \"Il video dizionario dell'infanzia\" e \"Il libro dei perch\u00e9\"."}
{"id": "4260066", "revid": "24443", "url": "https://it.wikipedia.org/wiki?curid=4260066", "title": "Steiner Alpen", "text": ""}
{"id": "4260071", "revid": "1305772", "url": "https://it.wikipedia.org/wiki?curid=4260071", "title": "Follow Me (Muse)", "text": "Follow Me \u00e8 un singolo del gruppo musicale britannico Muse, pubblicato il 7 dicembre 2012 come secondo estratto dal sesto album in studio \"The 2nd Law\".\nDescrizione.\nCoprodotta dal gruppo con i Nero, \"Follow Me\" presenta influenze provenienti dal dubstep e contiene elementi strumentali tratti dai precedenti due album dei Muse, \"Black Holes and Revelations\" e \"The Resistance\". Inoltre, l'introduzione del brano \u00e8 caratterizzata dal battito cardiaco dal figlio di Matthew Bellamy, Bingham.\nPubblicazione.\nIl brano \u00e8 stato confermato come singolo ad ottobre, quando su eBay sono iniziati a circolare alcune copie promozionali. Il 31 ottobre i Muse hanno pubblicato gratuitamente una versione dal vivo di \"Follow Me\" eseguita all'O2 Arena di Londra il 27 ottobre 2012, mentre il giorno dopo \u00e8 stato pubblicato un lyric video sul canale YouTube del gruppo.\nPoco tempo dopo \u00e8 stata pubblicata la copertina del singolo attraverso la pagina della discografia del gruppo, venendo infine pubblicato per il download digitale il 7 dicembre in una versione remixata da Stuart Price.\nVideo musicale.\nIl videoclip, pubblicato l'11 dicembre 2012, mostra principalmente i Muse eseguire il brano dal vivo, oltre ad altri filmati registrati durante i vari concerti tenuti dal gruppo nel corso del loro tour europeo."}
{"id": "4260080", "revid": "53639320", "url": "https://it.wikipedia.org/wiki?curid=4260080", "title": "Curva di possibilit\u00e0 climatica", "text": ""}
{"id": "4260082", "revid": "287204", "url": "https://it.wikipedia.org/wiki?curid=4260082", "title": "Hans Stuwe", "text": ""}
{"id": "4260083", "revid": "767487", "url": "https://it.wikipedia.org/wiki?curid=4260083", "title": "Parigi-Camembert 2003", "text": "Il Parigi-Camembert 2003, sessantaquattresima edizione della corsa e valida come evento del circuito UCI categoria 1.2, si svolse il 22 aprile 2003, per un percorso totale di 200\u00a0km. Fu vinta dal francese Laurent Brochard, al traguardo con il tempo di 4h35\u00a019\" alla media di 43,49\u00a0km/h.\nPartenza con 94 ciclisti, dei quali 69 portarono a termine il percorso."}
{"id": "4260085", "revid": "1305772", "url": "https://it.wikipedia.org/wiki?curid=4260085", "title": "Yala (fiume)", "text": "Il Yala \u00e8 un fiume della parte occidentale del Kenya, affluente del lago Vittoria.\nCorso.\nIl fiume nasce a 2.364\u00a0m di altitudine nella scarpata di Nandi (\"Nandi Escarpement\"), situata sul bordo nord del rift di Kavirondo, uno dei segmenti dell'allineamento orientale della Rift Valley.\nIl suo corso ha una lunghezza di 219\u00a0km e scende di 1.232\u00a0m di dislivello, con una pendenza media dello 0,56%.\nScorre inizialmente da est.nord-est a ovest-sud-ovest, passando a nord dei monti Narndi (\"Nandi Hills\") e delle piantagioni di t\u00e8, attraversa la foresta di Nandi meridionale (\"South Nandi Forest\") e la parte meridionale della foresta di Kakamega.\nDi fronte al monte Usire cambia direzione, scorrendo in direzione di ovest-nord-ovest e le sue acque vengono utilizzate per risaie e per itticoltura.\nEntra quindi nelle paludi di Yala, dove si separa in due rami: quello di destra alimenta il lago Kanyaboli, dove riceve come affluente il Rapudo, ne esce rientrando nelle paludi, riceve le acque del fiume Hwiro e taglia in due le paludi fino a sfociare nel lago Vittoria a Usengi.\nIl ramo di sinistra, che segna il limite meridionale delle paludi, forma il piccolo lago Namboyo, costeggia la collina di Ramogi (\"Ramogi hill\") e alimenta il lago Sare, prima di sfociare anch'esso nel lago Vittoria.\nContee attraversate.\nNella Rift Valley percorre la contea di Nandi; quindi segna il confine tra le contee di Kakamega e di Vihiga per poi attraversare la contea di Busia e quella di Siaya.\nSfruttamento.\nNel 2009 \u00e8 stata progettata la costruzione di una centrale idroelettrica lungo il fiume Yala."}
{"id": "4260087", "revid": "339392", "url": "https://it.wikipedia.org/wiki?curid=4260087", "title": "Linea S5 (sistema ferroviario suburbano di Milano)", "text": ""}
{"id": "4260089", "revid": "339392", "url": "https://it.wikipedia.org/wiki?curid=4260089", "title": "Sistema stabile", "text": ""}
{"id": "4260094", "revid": "124392126", "url": "https://it.wikipedia.org/wiki?curid=4260094", "title": "Alfio Marchini", "text": "Biografia.\nAlfio Marchini nasce da una famiglia di imprenditori romani legati al Partito Comunista Italiano. Porta il nome del nonno Alfio originario di Citt\u00e0 della Pieve (PG), figura chiave nella sua vita, il quale fu partigiano, alla guida della Resistenza romana, partecipando inoltre alla liberazione di Sandro Pertini da Regina Coeli e guadagnandosi l\u2019Ordine militare d'Italia. Suo nonno Alfio e il prozio Alvaro Marchini, si dedicarono nel dopoguerra alla ricostruzione di Roma, e durante gli anni cinquanta e sessanta la loro societ\u00e0 \u00e8 stata una delle pi\u00f9 importanti nel Paese.\nFrequenta l'Istituto Massimiliano Massimo e il Collegio San Giuseppe - Istituto De Merode, conseguendo il diploma di maturit\u00e0 scientifica.,\nInizia a lavorare durante gli studi superiori al fianco del nonno Alfio e del prozio Alvaro Marchini, gi\u00e0 presidente della Roma e padre dell'attrice Simona Marchini. Assume la guida della societ\u00e0 di famiglia nel 1989, dopo la morte di Alfio, ancor prima di terminare gli studi in ingegneria civile a 23 anni presso l'Universit\u00e0 degli Studi di Roma La Sapienza (votazione di laurea 108/110)., Dal 1998 guida le attivit\u00e0 imprenditoriali della famiglia soprattutto fuori dall'Italia.\nNel giugno 1994 viene nominato, dai presidenti di Camera e Senato, membro del Consiglio di Amministrazione della Rai e dal luglio 1994 diviene presidente del Consiglio di Amministrazione di Sipra, la concessionaria di pubblicit\u00e0 della Rai. A dicembre 1995 si dimette dall'incarico a causa del disaccordo sulla strategia aziendale e sulle nomine realizzate dal governo Berlusconi.\nNel 1996 diventa socio fondatore e presidente del Board Italiano dello Shimon Peres Center For Peace; inoltre \u00e8 membro del Board di Non Governmental Peace Strategies Project e cofondatore della Associazione ItaliaDecide; \u00e8 stato nel consiglio di amministrazione della Fondazione Mariani per le malattie neurologiche infantili.\nDal 1995 al 1998 \u00e8 amministratore delegato di Roma Duemila S.p.a., societ\u00e0 di propriet\u00e0 del gruppo Ferrovie dello Stato, con il compito di coordinare gli interventi di riqualificazione urbana e infrastrutturale della citt\u00e0 anche in previsione del Giubileo del 2000. \u00c8 stato uno dei promotori della famosa \u201ccura del ferro\u201d ideata, e solo parzialmente realizzata poi, per facilitare gli spostamenti nella citt\u00e0.\nAlla fine degli anni novanta ricopre l'incarico di membro del consiglio di amministrazione di Banca di Roma e successivamente di Capitalia, ricoprendo anche la carica di Membro del Comitato Esecutivo e Membro del Comitato per la Remunerazione. Nel 2007, a seguito della fusione di Capitalia in Unicredit, entra a far parte del consiglio di amministrazione fino a ottobre 2008. \u00c8 stato consigliere di amministrazione di Cementir Holding. Negli anni novanta \u00e8 stato per breve tempo editore del settimanale Il Sabato e, insieme a Giampiero Angelucci, de l'Unit\u00e0.\nCarriera politica.\nNel dicembre 2012 annuncia ufficialmente in un'intervista a In mezz'ora di Lucia Annunziata la sua candidatura a sindaco di Roma per le elezioni amministrative del 2013.\nPartecipa quindi alle elezioni del 27 maggio 2013 con due liste civiche, Alfio Marchini Sindaco e Cambiamo con Roma, ottenendo 114.169 voti, pari al 9,48%, quarto dopo Ignazio Marino (eletto sindaco per la coalizione di centrosinistra), Gianni Alemanno (centrodestra) e Marcello De Vito (Movimento 5 Stelle). Entra quindi in consiglio comunale con altri due rappresentanti della lista Marchini Sindaco.\nSi ripresenta alle elezioni comunali del 2016, ottenendo l'appoggio di Forza Italia, Area Popolare e della lista promossa da Francesco Storace; Marchini raccoglie 141.250 voti (10,97%), dietro Virginia Raggi, Roberto Giachetti e Giorgia Meloni.\nDopo la sconfitta alle elezioni del 2016, rinuncia a fare opposizione e si ritira dalla politica.\nCarriera sportiva.\nAlfio Marchini ha praticato a livello agonistico vari sport, tra cui nuoto, sci e ha giocato nella Roma calcio a 5 vincendo due Coppe Italia. Tuttavia la sua vera passione \u00e8 il polo; ha giocato nella Loro Piana Blue team con la quale vince i maggiori tornei mondiali tra i quali la mitica Quee\u2019s cup e gli Open inglesi e spagnoli. Infine diventa il capitano della Nazionale italiana che per la prima volta si aggiudica il campionato europeo.\nVita privata.\nAlfio \u00e8 padre di cinque figli, i primi tre (Alessandro, Andrea e Amalia) avuti dalla prima moglie, Allegra Giuliani Ricci, secondogenita di Franca Ferruzzi, la cognata di Raul Gardini, e due (Aura e Alvaro) dalla successiva compagna, Eleonora Tabacchiera.\nSociale.\nAlfio Marchini \u00e8 tra i soci fondatori, nonch\u00e9 membro del Board Internazionale e Presidente del Board Italiano dello Shimon Peres Center for Peace, fondazione creata dal premio nobel Shimon Peres, svolgendo nel corso degli anni delicati ruoli nel processo di pace in Medio Oriente.\nNel 1997 \u00e8 stato promotore del progetto \u201cCasa della Pace\u201d, voluta da Yasser Arafat e dallo stesso Peres, e progettato dall\u2019architetto Massimiliano Fuksas. Questo progetto prevedeva la realizzazione di un centro polifunzionale che avrebbe svolto il compito di luogo d\u2019incontro e confronto tra Israeliani e Palestinesi.\nMarchini \u00e8 membro del Non Governmental Peace Strategies Project (altri membri: George H. W. Bush; Kofi Annan; Javier Solana, Michail Gorbac\u00ebv; Ingvar Carlsson).\nA livello italiano \u00e8 socio fondatore di ItaliaDecide per la Qualit\u00e0 delle Politiche Pubbliche, presieduta da Luciano Valente e di cui Carlo Azeglio Ciampi \u00e8 stato presidente onorario.\nSocio fondatore anche di Fondazione Italiani Europei, presieduta da Massimo D\u2019Alema, che \u00e8 tra i principali centri di analisi e studio delle politiche europee.\n\u00c8 stato inoltre membro del Board della Fondazione Mariani per le malattie neurologiche infantili."}
{"id": "4260099", "revid": "1573940", "url": "https://it.wikipedia.org/wiki?curid=4260099", "title": "Trematocephalus", "text": "Trematocephalus \u00e8 un genere di ragni appartenente alla famiglia Linyphiidae.\nDistribuzione.\nLe quattro specie oggi attribuite a questo genere sono state reperite nella regione paleartica: due specie sono endemiche dello Sri Lanka.\nTassonomia.\nA giugno 2012, si compone di quattro specie:"}
{"id": "4260109", "revid": "767487", "url": "https://it.wikipedia.org/wiki?curid=4260109", "title": "Le menzogne del silenzio", "text": "Le menzogne del silenzio (\"Lies of Silence\") \u00e8 un romanzo di Brian Moore del 1990. Si concentra sugli effetti del conflitto nordirlandese sulla vita delle persone. Il romanzo \u00e8 stato finalista al Booker Prize del 1990.\nIl romanzo vede come protagonista Michael Dillon e sua moglie Moira, tenuti in ostaggio nella loro casa da terroristi che sono membri della Provisional Irish Republican Army (IRA). Gli uomini obbligano Dillon, un gestore di albergo senza affiliazioni politiche, a guidare la sua macchina piena di esplosivo verso l'hotel che gestisce per uccidere un pastore protestante di spicco, membri dell'Ordine di Orange, e militanti protestanti, tutti presenti per la stessa funzione. Anche altri aspetti sono presenti nel romanzo, come la relazione extraconiugale di Dillon con una scrittrice canadese, e l'esaurimento nervoso di Moira in seguito alla scoperta del tradimento del marito."}
{"id": "4260112", "revid": "1782831", "url": "https://it.wikipedia.org/wiki?curid=4260112", "title": "Beijing to Boston", "text": "Beijing to Boston \u00e8 uno split discografico del gruppo punk pechinese Brain Failure e del gruppo di Boston ska punk Big D and the Kids Table. L'album \u00e8 stato pubblicato il 20 febbraio 2007, solamente un mese prima della successiva pubblicazione dei Big D and the Kids Table, \"Strictly Rude\"."}
{"id": "4260113", "revid": "767487", "url": "https://it.wikipedia.org/wiki?curid=4260113", "title": "Parigi-Camembert 2002", "text": "Il Parigi-Camembert 2002, sessantatreesima edizione della corsa e valida come evento del circuito UCI categoria 1.2, si svolse il 2 aprile 2002, per un percorso totale di 208\u00a0km. Fu vinta dallo svedese Marcus Ljungqvist, al traguardo con il tempo di 4h33\u00a051\" alla media di 45,572\u00a0km/h.\nPartenza con 156 ciclisti, dei quali 106 portarono a termine il percorso."}
{"id": "4260118", "revid": "228587", "url": "https://it.wikipedia.org/wiki?curid=4260118", "title": "Arnolfo di Milano", "text": ""}
{"id": "4260119", "revid": "76963", "url": "https://it.wikipedia.org/wiki?curid=4260119", "title": "Darby Stanchfield", "text": "Biografia.\n\u00c8 nata e cresciuta a Kodiak, in Alaska, si \u00e8 poi trasferita a Dutch Harbor, nelle Isole Aleutine, e infine a Mercer Island, vicino a Seattle. Ha frequentato l'University of Puget Sound laureandosi nel 1993 in comunicazione e teatro. In seguit\u00f2 torn\u00f2 in una scuola di recitazione, l'American Conservatory Theater a San Francisco.\n\u00c8 conosciuta principalmente per i suoi ruoli ricorrenti nelle serie televisive \"Jericho\", in cui ha interpretato il ruolo di April Green, e \"NCIS - Unit\u00e0 anticrimine\", dove ha interpretato il ruolo di Shannon Gibbs, moglie di Leroy Jethro Gibbs. Dal 2012 \u00e8 entrata a far parte del cast principale della serie televisiva \"Scandal\", nel ruolo di Abby Whelan. Dal 2020 interpreta Nina Locke nella serie televisiva \"Locke &amp; Key\".\nDoppiatrici italiane.\nNelle versioni in italiano delle opere in cui ha recitato, Darby Stanchfield \u00e8 stata doppiata da:"}
{"id": "4260120", "revid": "729019", "url": "https://it.wikipedia.org/wiki?curid=4260120", "title": "Battaglia di Bataan (1945)", "text": "La battaglia per la riconquista di Bataan, combattuta dal 31 gennaio al 21 febbraio 1945 dalle forze degli Stati Uniti e dai guerriglieri filippini alleati contro i giapponesi e facente parte della campagna di liberazione delle Filippine, fu intrapresa per rendere sicura la costa occidentale della Baia di Manila cos\u00ec da permettere l'utilizzo del suo porto e aprire nuove linee di rifornimento per le truppe americane impegnate nella decisiva battaglia per la liberazione di Manila.\nLa riconquista della penisola di Bataan vendic\u00f2 anche la resa delle disciolte Forze dell'Esercito degli Stati Uniti in Estremo Oriente (USAFFE) alle forze di invasione giapponesi il 9 aprile 1942.\nAntefatti.\nLa rapida avanzata delle forze statunitensi che dirigevano su Manila aveva spinto la capacit\u00e0 delle loro linee di rifornimento al Golfo di Lingayen, che avevano cos\u00ec efficacemente integrato la loro offensiva a sud sulla capitale, quasi fino al punto di rottura.\nMentre la conquista di Manila era importante per ragioni sia militari che psicologiche, la presa della Baia di Manila era cruciale da un punto di vista logistico. Il suo porto era in mani americane ma sarebbe rimasto inutilizzato se la penisola di Bataan e l'isola di Corregidor a ovest non fossero state rese sicure.\nIl generale Douglas MacArthur confer\u00ec alla Sesta Armata del luogotenente generale Walter Krueger il compito di prendere Bataan e pi\u00f9 tardi Corregidor. L'XI Corpo americano, appena tornato dalla campagna di Leyte, agli ordini del maggior generale Charles P. Hall, increment\u00f2 la Sesta Armata. Includendo la 38\u00aa Divisione di Fanteria comandata dal maggior generale Henry L.C. Jones e il 34\u00ba Fanteria (della 24\u00aa Divisione di Fanteria) del colonnello Aubrey \"Red\" S. Newman, l'XI Corpo doveva sbarcare sulla costa di Zambales circa 40\u00a0km a nord ovest di Bataan e avanzare rapidamente a est attraverso la base della penisola, e quindi dilagare a sud, liberando Bataan, compresa la sua costa orientale.\nMa i servizi segreti americani avevano seriamente sovrastimato la forza nemica su Bataan, pensando che i giapponesi avessero una intera divisione sulla penisola. Intanto il luogotenente generale Tomoyuki Yamashita, comandante delle forze giapponesi nelle Filippine, aveva deciso che difendere la Baia di Manila era ben oltre le possibilit\u00e0 delle sue forze, cos\u00ec solo circa 4\u00a0000 soldati giapponesi del \"Gruppo Kembu\" del maggior generale Rikichi Tsukada, che erano state sparpagliate sulla adesso conquistata Mindoro, su Corregidor e sulla Luzon Meridionale, furono lasciate a contrastare gli americani. L'unit\u00e0 di comando era il \"Distaccamento Nagayoshi\" agli ordini del colonnello Nagayoshi Sanenobu.\nMarcia verso la penisola.\nIl 29 gennaio 1945, la 38\u00aa Divisione atterr\u00f2 nella zona di San Narciso della provincia meridionale di Zambales, su Luzon, senza opposizione. Immediatamente corsero alla pista di aviazione di San Marcelino ma scoprirono che i guerriglieri filippini sotto il comando del capitano Ram\u00f3n Magsaysay (in seguito presidente della Repubblica delle Filippine) avevano gi\u00e0 reso sicuro il campo tre giorni prima. Le strutture portuali a Olongapo erano state conquistate dal \"34\u00b0 Regimental Combat Team\" (l'equivalente statunitense del Kampfgruppe, una unit\u00e0 a livello reggimentale ma di soli combattenti, senza servizi) il 30 gennaio cos\u00ec come Isola Grande nella Baia di Subic dopo uno sbarco anfibio. Dovunque lo stupore fu totale, e ci fu solo una vittima americana, una recluta incornata da un toro infuriato. Per la fine di gennaio, la provincia di Zambales fu liberata.\nIl 151\u00ba Reggimento di Fanteria della 38\u00aa Divisione mise in sicurezza l'entrata alla Baia di Subic da sud e fu ordinato nella riserva dell'XI Corpo. Nel frattempo, al 152\u00ba Reggimento di Fanteria fu affidata la missione di passare attraverso posizioni occupate dal 34\u00b0 e avanzare verso est lungo l'irregolare e poco sviluppata Strada 7 circa 30\u00a0km fino a Dinalupihan mentre al 149\u00ba Reggimento di Fanteria fu ordinato di muoversi verso est, a nord e parallelo al 152\u00b0, mettersi in contatto con il XIV Corpo, poi svoltare a sud e ovest lungo la Strada 7 per incontrarsi con il 152\u00b0. Il generale Hall dell'XI Corpo credeva che la Strada 7 potesse essere percorsa e resa sicura in meno di una settimana.\nBattaglia.\nScontro sul Passo Zig Zag.\nNagayoshi aveva deciso di opporre resistenza sugli accidentati monti Zambales alla base settentrionale della penisola di Bataan, che gli americani chiamavano Passo Zig Zag. L'abbondanza di provviste e munizioni lo rendevano preparato per una lunga battaglia, ma le sue linee difensive principali erano sottili, e dispiegate per circa 2\u00a0000\u00a0m, questo fatto lasciava le sue posizioni vulnerabili a manovre di aggiramento. Il Passo Zig Zag, attraversato dai tornanti della dissestata e rudimentale Strada 7, fu descritto come una zona di asperit\u00e0 e giungla molto fitta. Tutte le colline erano state fortificate dai giapponesi con un fitto sistema di buche individuali, tunnel, trincee e forti di tronchi o terra, collegati tra loro e ben mimetizzati dal fogliame. In effetti, una piccola forza avrebbe potuto tenere a distanza un intero esercito da questa posizione indefinitamente.\nIl 31 gennaio 1945, spingendosi a ovest di Olongapo, la 38\u00aa Divisione avanz\u00f2 a est sull'intricato labirinto delle fortificazioni nemiche nel Passo Zig Zag, cercando allo stesso tempo entrambi i fianchi giapponesi. Ma alla mattina del 1\u00ba febbraio, dopo circa 5\u00a0km di costante avanzamento, il 152\u00ba Reggimento incapp\u00f2 nei forti giapponesi alla Curva Ferro di Cavallo, il primo grande ostacolo conosciuto al Passo Zig Zag. In due giorni di aspro combattimento, con conseguenti elevate perdite per il reggimento, tutta l'avanzata verso est si era fermata. Lo sfavorevole, tortuoso terreno, le difficolt\u00e0 di comunicazione nella fitta giungla, e il trasferimento dei battaglioni per tentare di trovare la linea principale di resistenza, insieme con la caparbia resistenza dei giapponesi, tutto contribu\u00ec alla difficolt\u00e0 nell'identificare correttamente tutte le unit\u00e0 del 152\u00b0 in ogni momento rispetto alla loro esatta posizione. La linea da nord ovest a sud est delle difese giapponesi, non conosciuta al tempo in modo definitivo, pure contribuiva alla confusione. Con questa offensiva effettivamente bloccata, il generale Jones sollev\u00f2 dal comando il comandante del 152\u00ba reggimento.\nAl 34\u00b0 \"Regimental Combat Team\" fu allora ordinato di riprendere la fallita offensiva verso est del 152\u00b0 sul Passo Zig Zag. Comunque, dopo sei giorni di duro combattimento, nonostante sbarramenti di artiglieria pesante di supporto e incursioni di bombardamento con napalm da parte della Forza Aerea dell'Esercito, il 34\u00b0 RCT sub\u00ec pesanti perdite, e la sua offensiva si aren\u00f2, bloccando ogni ulteriore progresso. Il generale Jones allora invi\u00f2 il 152\u00b0 a riprendere l'attacco sulla destra giapponese a nord della Strada 7, mentre il 6 febbraio, il 151\u00ba Reggimento si un\u00ec alla battaglia per dare il cambio al 34\u00b0 RCT che si disimpegnava. Ma ancora confusione e frustrazione regnavano sul passo per la fine del giorno, il generale Hall sollev\u00f2 dal comando il generale Jones e lo sostitu\u00ec con il brigadier generale William C. Chase.\nIl giorno in cui il generale Chase assunse il comando, il 149\u00ba Reggimento di Fanteria complet\u00f2 la sua marcia verso est a nord della Strada 7 e si mise in contatto con il XIV Corpo. Poi torn\u00f2 verso ovest a cavallo della Strada 7 per unirsi con il resto della 38\u00aa Divisione. In tandem, il 151\u00ba e il 152\u00ba Reggimento cominciarono a fare progressi verso est attraverso il passo. Gradualmente, i giapponesi furono respinti e infine annientati l'8 febbraio. Tre giorni pi\u00f9 tardi, l'11 febbraio, il 151\u00b0 fu richiamato per un'altra missione, mentre il 152\u00b0 continuava l'offensiva, e per il 14 febbraio 1945, il 149\u00ba e 152\u00ba Reggimento finalmente si collegarono.\nDopo operazioni di pulizia contro piccole e sparpagliate sacche di resistenza, il Passo Zig Zag fu saldamente nelle mani della 38\u00aa Divisione. A riprova della intensit\u00e0 delle scontro, l'XI Corpo uccise circa 2\u00a0400 dei 2\u00a0800 uomini della forza giapponese prendendo solo 25 prigionieri.\nSbarchi a Bataan Meridionale.\nDal 15 febbraio, due squadre speciali della 38\u00aa divisione sotto il comando dell'XI Corpo furono impiegate per sbarchi anfibi a Bataan meridionale. Una, la Forza Sud, comandata dal generale Chase in persona, era composta dal 151\u00ba Reggimento di Fanteria rinforzato da un battaglione del 34\u00b0 RCT, dal 139\u00ba Battaglione di Artiglieria Campale, e da altri elementi assegnati. L'altra, la Forza Est, era composta dal rinforzato 1\u00ba Reggimento di Fanteria della 6\u00aa Divisione di Fanteria, che fu assegnato alla 38\u00aa Divisione per la missione. Il brigadier generale William Spence, comandante della 38\u00aa Divisione di Artiglieria, guidava la forza.\nL'11 febbraio, la Forza Sud salp\u00f2 verso sud dalla costa ovest a nord di Bataan, pass\u00f2 la notte del 14 febbraio in mare, e sbarc\u00f2 alle 10:00 del 15 febbraio al Porto di Mariveles. Furono ritrovati degli elmetti d'acciaio americani del tipo della prima guerra mondiale forati da proiettili che erano stati l\u00ec per tre anni, insieme ai resti sbiancati di soldati americani che i giapponesi non avevano seppellito. Da Mariveles la forza si divise, parte facendosi strada sulla costa ovest verso Bagac, e l'altra parte muovendosi lungo la costa est verso Pilar.\nNel frattempo, la Forza Est mosse il 12 febbraio da Dinalupihan a sud verso Pilar. Fu presto accresciuta da elementi del 149\u00ba Reggimento di Fanteria. A Pilar la forza si divise, parte continuando a sud oltre la citt\u00e0, e parte svoltando a ovest a cavallo della Strada 111. Il 18 febbraio le due forze si unirono nei pressi di Bagac. Un grande scontro finale avvenne durante la notte del 15 febbraio, e operazioni di pulizia continuarono per tutta la penisola per un'altra settimana circa. Infine, il 21 febbraio, dopo tre anni, Bataan fu di nuovo sicura in mani americane e filippine.\nConseguenze.\nI giapponesi subirono molte perdite nella difesa del Passo Zig Zag, con pi\u00f9 di 2\u00a0400 morti e 75 feriti. Il colonnello Nagayoshi sfugg\u00ec con 300 uomini e si un\u00ec alle altre forze di difesa pi\u00f9 lontano a sud della penisola, resistendo fino a met\u00e0 febbraio. La 38\u00aa Divisione di Fanteria perse 270 uomini e ebbe 420 feriti, mentre il 34\u00ba Reggimento sub\u00ec 68 perdite e 268 feriti.\nFatta eccezione per il violento scontro della 38\u00aa Divisione al Passo Zig Zag, la rapida e facile riconquista della provincia di Zambales e della penisola di Bataan permise agli americani il pieno utilizzo della Baia di Manila e del suo porto d'acque profonde di prim'ordine. Questo progresso successivamente permise il facile rifornimento delle forze americane che stavano riconquistando Manila."}
{"id": "4260122", "revid": "8660", "url": "https://it.wikipedia.org/wiki?curid=4260122", "title": "Saitama Seibu Lions", "text": "I sono una squadra professionistica giapponese di baseball con sede a Tokorozawa, Saitama. Milita nella Pacific League della Nippon Professional Baseball e gioca le partite casalinghe allo Seibu Dome.\nLa squadra fu fondata nel 1950 e, nel corso degli anni, ha assunto le seguenti denominazioni:\nGiocatore.\nEx giocatore.\nAltro.\n\u203bIo salvo l'esperienza di Allenatori"}
{"id": "4260124", "revid": "767487", "url": "https://it.wikipedia.org/wiki?curid=4260124", "title": "Larry Turner", "text": ""}
{"id": "4260127", "revid": "1573940", "url": "https://it.wikipedia.org/wiki?curid=4260127", "title": "Acquario di Danimarca", "text": "L'acquario di Danimarca \u00e8 un acquario situato in Danimarca che raggiunge la capacit\u00e0 di 1.000.000 di litri d'acqua in circa 70 vasche.\nLa costruzione dell'acquario ebbe inizio nel 1937 su un progetto dell'architetto Carl Oluf Gjerl\u00f8v-Knudsen finanziato dall'ingegnere civile Knud H\u00f8jgaard nell'allora Palazzo di Charlottenlund di propriet\u00e0 della famiglia reale e aperto al pubblico nel 1935. L'opera venne completata nel 1939 e primo direttore ne fu il biologo Mogens H\u00f8jgaard, figlio del finanziatore. Nel 1974, l'acquario venne espanso con altre cinque grandi vasche all'aperto e un museo biologico basato sul tema degli habitat. Nel 1990, il museo venne espanso ulteriormente con la costruzione di un nuovo ingresso, una hall capiente, un bar, servizi igienici di maggior grandezza e una serie di laboratori per le scuole in visita."}
{"id": "4260133", "revid": "1442080", "url": "https://it.wikipedia.org/wiki?curid=4260133", "title": "Virginia Slims Championships 1984 - Singolare", "text": "Il singolare del torneo di tennis Virginia Slims Championships 1984, facente parte del Virginia Slims World Championship Series 1984, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-3, 7-5, 6-1."}
{"id": "4260140", "revid": "2730", "url": "https://it.wikipedia.org/wiki?curid=4260140", "title": "Virginia Slims Championships 1984 - Doppio", "text": "Il doppio del torneo di tennis Virginia Slims Championships 1984, facente parte del Virginia Slims World Championship Series 1984, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Jo Durie e Ann Kiyomura-Hayashi 6-3, 6-1."}
{"id": "4260147", "revid": "1442080", "url": "https://it.wikipedia.org/wiki?curid=4260147", "title": "Virginia Slims of Florida 1984 - Singolare", "text": "Il singolare del torneo di tennis Virginia Slims of Florida 1984, facente parte del Virginia Slims World Championship Series 1984, ha avuto come vincitrice Chris Evert che ha battuto in finale Bonnie Gadusek 6-0, 6-1."}
{"id": "4260150", "revid": "767487", "url": "https://it.wikipedia.org/wiki?curid=4260150", "title": "Parigi-Camembert 2001", "text": "Il Parigi-Camembert 2001, sessantaduesima edizione della corsa e valida come evento del circuito UCI categoria 1.2, si svolse il 17 aprile 2001, per un percorso totale di 208\u00a0km. Fu vinta dal francese Laurent Brochard, al traguardo con il tempo di 4h54'04\" alla media di 42,439\u00a0km/h.\nAl traguardo 76 ciclisti portarono a termine il percorso."}
{"id": "4260151", "revid": "1442080", "url": "https://it.wikipedia.org/wiki?curid=4260151", "title": "Virginia Slims of Florida 1984 - Doppio", "text": "Il doppio del torneo di tennis Virginia Slims of Florida 1984, facente parte del Virginia Slims World Championship Series 1984, ha avuto come vincitrici Betsy Nagelsen e Anne White che hanno battuto in finale Rosalyn Nideffer e Candy Reynolds 2-6, 6-2, 6-2."}
{"id": "4260156", "revid": "287204", "url": "https://it.wikipedia.org/wiki?curid=4260156", "title": "Miami Classic 1984 - Doppio", "text": "Il doppio del torneo di tennis Miami Classic 1984, facente parte del Virginia Slims World Championship Series 1984, ha avuto come vincitrici Patr\u00edcia Medrado e Yvonne Vermaak che hanno battuto in finale Kate Latham e Janet Wright 6-3, 6-3."}
{"id": "4260158", "revid": "107831", "url": "https://it.wikipedia.org/wiki?curid=4260158", "title": "Family Circle Cup 1984 - Singolare", "text": "Il singolare del torneo di tennis Family Circle Cup 1984, facente parte del Virginia Slims World Championship Series 1984, ha avuto come vincitrice Chris Evert che ha battuto in finale Claudia Kohde Kilsch 6-2, 6-3."}
{"id": "4260160", "revid": "155634", "url": "https://it.wikipedia.org/wiki?curid=4260160", "title": "Family Circle Cup 1984 - Doppio", "text": "Il doppio del torneo di tennis Family Circle Cup 1984, facente parte del Virginia Slims World Championship Series 1984, ha avuto come vincitrici Claudia Kohde Kilsch e Hana Mandl\u00edkov\u00e1 che hanno battuto in finale Anne Hobbs e Sharon Walsh-Pete 7-5, 6-2."}
{"id": "4260161", "revid": "1442080", "url": "https://it.wikipedia.org/wiki?curid=4260161", "title": "Bausch &amp; Lomb Championships 1984 - Singolare", "text": "Il singolare del torneo di tennis Bausch &amp; Lomb Championships 1984, facente parte del Virginia Slims World Championship Series 1984, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-2, 6-0."}
{"id": "4260166", "revid": "155634", "url": "https://it.wikipedia.org/wiki?curid=4260166", "title": "Bausch &amp; Lomb Championships 1984 - Doppio", "text": "Il doppio del torneo di tennis Bausch &amp; Lomb Championships 1984, facente parte del Virginia Slims World Championship Series 1984, ha avuto come vincitrici Kathy Jordan e Anne Smith che hanno battuto in finale Anne Hobbs e Mima Jau\u0161ovec 6-4, 3-6, 6-4."}
{"id": "4260168", "revid": "666668", "url": "https://it.wikipedia.org/wiki?curid=4260168", "title": "Sporting Club Cagliari", "text": ""}
{"id": "4260172", "revid": "149485", "url": "https://it.wikipedia.org/wiki?curid=4260172", "title": "Autorizzazione di Elverum", "text": "L'Autorizzazione di Elverum (in norvegese: \"Elverumsfullmakta\") fu un decreto col quale il ruolo esecutivo affidato al parlamento venne sostituito temporaneamente dalla monarchia assoluta in quanto il parlamento non era in grado di riunirsi in sessione ordinaria a Oslo durante la Seconda Guerra mondiale a causa dell'invasione nazista.\nStoria.\nLa risoluzione venne approvata unanimemente dal Parlamento di Norvegia (\"Storting\") il 9 aprile 1940 nel villaggio di Elverum, in Norvegia, dopo che sia i membri del parlamento che quelli della famiglia reale norvegese avevano dovuto fuggire dalla capitale per l'invasione tedesca nel corso dell'Operazione Weser\u00fcbung.\nTesto.\nL'autorizzazione riportava, in forma tradotta:\nSignificato.\nL'autorizzazione \u00e8 di massima importanza storica in quanto essa permise di fatto al re di prendere decisioni \"esecutive\" sebbene si trovasse in esilio forzato all'estero, il che non signific\u00f2 un ritorno alla monarchia assoluta, ma fu una condizione d'emergenza decisa da una causa bellica.\nDibattito.\nGli storici moderni hanno dibattuto se questa scelta non sia da interpretarsi anche come una volont\u00e0 di abbandonare completamente i poteri legislativi da parte del parlamento norvegese in favore del re. L'emissione del documento venne curata dalla Suprema Corte di Norvegia, che riconobbe tale autorizzazione come legittima e valida.\nAlcuni criticarono gi\u00e0 all'epoca che di fatto l'autorizzazione non era mai stata formalmente posta ai voti e quindi non dovesse ritenersi valida, ed in ogni caso essa era da considerarsi invalidata in quanto non aveva basi costituzionali che permettessero al parlamento di scavalcare le proprie funzioni e di delegittimarsi di un potere proprio dell'organismo stesso. Inoltre secondo l'articolo 17 dell'autorizzazione tali poteri avevano effetto unicamente sulle aree del \"commercio\", dei \"costumi\", dell'\"economia\" e della \"polizia\" sin quando comunque il parlamento non fosse stato nuovamente in grado di ricompattarsi."}
{"id": "4260176", "revid": "155634", "url": "https://it.wikipedia.org/wiki?curid=4260176", "title": "United Airlines Tournament of Champions 1984 - Doppio", "text": "Il doppio del torneo di tennis United Airlines Tournament of Champions 1984, facente parte del Virginia Slims World Championship Series 1984, ha avuto come vincitrici Claudia Kohde Kilsch e Hana Mandl\u00edkov\u00e1 che hanno battuto in finale Anne Hobbs e Wendy Turnbull 6-0, 1-6, 6-3."}
{"id": "4260179", "revid": "144796", "url": "https://it.wikipedia.org/wiki?curid=4260179", "title": "Parlamento di Norvegia", "text": ""}
{"id": "4260182", "revid": "1442080", "url": "https://it.wikipedia.org/wiki?curid=4260182", "title": "WTA German Open 1984 - Singolare", "text": "Il singolare del torneo di tennis WTA German Open 1984, facente parte del Virginia Slims World Championship Series 1984, ha avuto come vincitrice Claudia Kohde Kilsch che ha battuto in finale Kathy Horvath 7-6, 6-1."}
{"id": "4260184", "revid": "599013", "url": "https://it.wikipedia.org/wiki?curid=4260184", "title": "WTA German Open 1984 - Doppio", "text": "Il doppio del torneo di tennis WTA German Open 1984, facente parte del Virginia Slims World Championship Series 1984, ha avuto come vincitrici Anne Hobbs e Candy Reynolds che hanno battuto in finale Kathy Horvath e Virginia Ruzici 6-3, 4-6, 7-6."}
{"id": "4260186", "revid": "1318658", "url": "https://it.wikipedia.org/wiki?curid=4260186", "title": "Germain Boffrand", "text": "Biografia.\nNipote di Mathurin Boffrand, pittore e scultore a Machecoul, e figlio di Jean Boffrand, mastro scultore e architetto a Nantes, Germain Boffrand \u00e8 il secondo di dodici figli. Durante la sua infanzia lavorer\u00e0 col padre, gi\u00e0 rinomato nella regione nantese.\nDa Adolescente intraprende gli studi superiori all'Universit\u00e0 di Nantes divenendo \"Ma\u00eetre des Arts\", \"Maestro d'Arte\", come suo fratello maggiore Guillaume.\nNel 1682 si reca a Parigi con sua madre, sorella del poeta Philippe Quinault. La prima testimonianza di Boffrand a Parigi, risale al 19 settembre 1685 quando partecipa con sua madre al matrimonio della figlia maggiore di Quinault con Charles Le Brun, nipote e figlioccio del grande pittore. Quinault lo introdurr\u00e0 negli ambienti della \"Corte\" e della citt\u00e0 di Parigi, tanto che l'anno seguente appare citato nelle liste dei costruttori reali, quando si occupa di disegnare Place Vend\u00f4me al seguito del grande architetto Jules Hardouin-Mansart. Collaboratore del grande maestro, Boffrand, dal 1690 sar\u00e0 associato alle grandi commissioni reali dove partecipa anche al cantiere dell'Orangerie di Versailles.\nBoffrand fu uno dei maggiori architetti del nuovo stile \"Reggenza\", che contribuir\u00e0 a creare. Fu anche un grande creatore e promotore del Rococ\u00f2 integrato all'architettura classica mansartiana della fine del regno del Re Sole. Infatti scrupoloso di conservare la monumentalit\u00e0 classica dell'Architettura barocca francese, cercher\u00e0 di affermare l'ornamentazione \"rocaille\" nelle decorazioni d'interni con grande maestria.\nLa sua professionalit\u00e0 gli permetter\u00e0 nel 1699 di lasciare le grandi \"Opere Reali\" per dedicarsi a una clientela privata, essenzialmente parigina, raffinata e ambiziosa, disposta ad accettare con audacia delle innovazioni, impensabili fino ad allora, per degli edifici ufficiali. \nFu cos\u00ec che nel 1703 progett\u00f2 la costruzione del Castello dei Duchi di Lorena a Lun\u00e9ville, che gli valse la nomina di \"Primo Architetto\" dal duca Leopoldo di Lorena. Lavora, poi, all'ampliamento del prestigioso Palais Bourbon, nel 1710; e si trova quindi, dal 1732, a decorare gli sfavillanti interni dell'H\u00f4tel de Soubise, forse il suo capolavoro; e ancora a concepire la ricostruzione del Castello d'Aulnois, per la famiglia degli Armoises, nel Ducato di Lorena.\nTuttavia esegue anche numerose opere pubbliche al servizio della Citt\u00e0 di Parigi, in seguito dell'entrata a far parte dell'Acad\u00e9mie royale d'architecture nel 1709. Nel 1732 sar\u00e0 nominato \"Ispettore generale dei Ponti e delle Strade\" creando dei progetti di ristrutturazione e risanamento del quartiere delle Halles. Partecipa al concorso per la costruzione della \"Place Louis XV\", l'odierna Place de la Concorde; nominato capo dell\"'H\u00f4pital g\u00e9n\u00e9ral\" nel 1724, costruisce nel 1727, nell'\u00cele de la Cit\u00e9, il superbo \"H\u00f4pital des Enfants Trouv\u00e9s\" (andato distrutto); lavora alla Salp\u00eatri\u00e8re, a Bic\u00eatre e all'H\u00f4tel-Dieu.\nLa sua maestria, ormai riconosciuta a livello internazionale, lo porta anche a operare per il Principe elettore Massimiliano II Emanuele di Baviera che gli commissiona una fontana e un padiglione da caccia per i giardini del suo \"Castello di Bouchefort\", nei dintorni di Bruxelles, oggi distrutto. In Germania, collabora con Balthasar Neumann, nel 1724, alla Residenza di W\u00fcrzburg.\nIl 10 gennaio del 1745 Boffrand diviene membro della prestigiosa Royal Society e lo stesso anno \u00e8 autore di un trattato d'architettura, \"Le livre d'architecture\" nel quale sono stampati i suoi capolavori. Questo libro contribuir\u00e0 enormemente alla diffusione dello stile Rococ\u00f2 e del gusto francese in tutta Europa.\nFr i suoi allievi si ricordano Fran\u00e7ois Dominique Barreau de Chefdeville, Charles-Louis Cl\u00e9risseau, e soprattutto, Emmanuel H\u00e9r\u00e9, l'architetto della scenografica Place Stanislas a Nancy.\nMuore a Parigi all'et\u00e0 di 87 anni.\nOpere.\nArchitettura civile.\nA Parigi.\nRegione Parigina:\nIn Lorena.\na Nancy:\nin Europa:"}
{"id": "4260187", "revid": "173617", "url": "https://it.wikipedia.org/wiki?curid=4260187", "title": "Internazionali d'Italia 1984 - Singolare femminile", "text": "Il singolare femminile del torneo di tennis Internazionali d'Italia 1984, facente parte del Virginia Slims World Championship Series 1984, ha avuto come vincitrice Manuela Maleeva-Fragniere che ha battuto in finale Chris Evert 6-3, 6-3."}
{"id": "4260188", "revid": "809148", "url": "https://it.wikipedia.org/wiki?curid=4260188", "title": "Coppa Italia di canoa polo maschile 2012", "text": ""}
{"id": "4260190", "revid": "155634", "url": "https://it.wikipedia.org/wiki?curid=4260190", "title": "Internazionali d'Italia 1984 - Doppio femminile", "text": "Il doppio femminile del torneo di tennis Internazionali d'Italia 1984, facente parte del Virginia Slims World Championship Series 1984, ha avuto come vincitrici Iva Buda\u0159ov\u00e1 e Helena Sukov\u00e1 che hanno battuto in finale Kathy Horvath e Virginia Ruzici 7-6, 1-6, 6-4."}
{"id": "4260191", "revid": "767487", "url": "https://it.wikipedia.org/wiki?curid=4260191", "title": "Superman vs. The Elite", "text": "Superman vs. The Elite \u00e8 un film d'animazione del 2012 tratto dalla storia a fumetti \"Cosa c'\u00e8 di sbagliato a combattere per la verit\u00e0, la giustizia e il sogno americano?\" (\"What's So Funny About Truth, Justice &amp; The American Way?\") pubblicata originariamente su \"Action Comics\" numero 775.\nIl film \u00e8 stato sceneggiato da Joe Kelly, che ha scritto anche il fumetto originale. \u00c8 stato distribuito il 12 luglio 2012 ed \u00e8 il quattordicesimo della serie DC Universe Animated Original Movies.\nTrama.\nSuperman, l'eroe di Metropolis, viene aiutato in una delle sue missioni da quattro ragazzi dotati di poteri. Dopo un secondo incontro i cinque hanno modo di conoscersi: il gruppo, capeggiato dal giovane inglese Manchester Black, dotato di poteri psichici, su suggerimento del kryptoniano decide di chiamarsi \"The Elite\" e di combattere il crimine. Gli altri componenti della fazione sono Coldcast, un energumeno capace di assorbire e rilasciare energia e dotato di una forza sovrumana, Hat, un prestigiatore, e Pam/Menagerie, capace di attaccare attraverso gli animali che vivono in simbiosi con lei.\nBen presto, tuttavia, Superman si accorge della pericolosa deriva cui i quattro stanno andando incontro: al contrario di lui, infatti, l'Elite non si fa scrupoli a uccidere qualsiasi criminale con cui capiti loro di scontrarsi, dal terrorista al capo di Stato guerrafondaio. Ci\u00f2 che turba pi\u00f9 di tutto l'uomo d'acciaio, comunque, \u00e8 che nonostante il suo esempio la popolazione mondiale \u00e8 nettamente schierata dalla parte dei quattro e comincia a ritenerlo obsoleto e operante con metodi inadatti al ventunesimo secolo.\nLa rottura definitiva avviene quando Manchester uccide Teschio Atomico, un supercriminale capace di manipolare l'energia nucleare che miete numerose vittime dopo essere evaso dalla prigione in cui era stato rinchiuso grazie a Superman. Questi, inorridito dall'atto dell'inglese, lo colpisce con un pugno e per tutta risposta Black lo condanna a morte per il giorno successivo.\nSuperman, nonostante una difficolt\u00e0 immensa, riuscir\u00e0, anche grazie ai robot della Fortezza della Solitudine, a Lois e agli abitanti di Metropolis, a sconfiggere l'Elite, privando i suoi membri dei loro poteri e mostrando loro che la vera giustizia non pu\u00f2 mai scavalcare la legge e la morale."}
{"id": "4260193", "revid": "155634", "url": "https://it.wikipedia.org/wiki?curid=4260193", "title": "DFS Classic 1984 - Doppio", "text": "Il doppio del torneo di tennis DFS Classic 1984, facente parte del Virginia Slims World Championship Series 1984, ha avuto come vincitrici Leslie Allen e Anne White che hanno battuto in finale Barbara Jordan e Liz Smylie 7-5, 6-3."}
{"id": "4260194", "revid": "809148", "url": "https://it.wikipedia.org/wiki?curid=4260194", "title": "Coppa Italia di canoa polo maschile 2011", "text": ""}
{"id": "4260196", "revid": "1442080", "url": "https://it.wikipedia.org/wiki?curid=4260196", "title": "International Women's Open 1984 - Singolare", "text": "Il singolare del torneo di tennis International Women's Open 1984, facente parte del Virginia Slims World Championship Series 1984, ha avuto come vincitrice Martina Navr\u00e1tilov\u00e1 che ha battuto in finale Kathy Jordan 6-4, 6-1."}
{"id": "4260197", "revid": "155634", "url": "https://it.wikipedia.org/wiki?curid=4260197", "title": "International Women's Open 1984 - Doppio", "text": "Il doppio del torneo di tennis International Women's Open 1984, facente parte del Virginia Slims World Championship Series 1984, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Jo Durie e Ann Kiyomura-Hayashi 6-4, 6-2."}
{"id": "4260203", "revid": "247222", "url": "https://it.wikipedia.org/wiki?curid=4260203", "title": "Grazia Di Michele (album)", "text": "Grazia Di Michele \u00e8 un album della cantautrice italiana Grazia Di Michele, uscito nel 1991.\nBrani.\nIn quell'anno l'artista partecipa al Festival di Sanremo con \"Se io fossi un uomo\", scritta assieme a Peppi Nocera: la canzone viene tradotta in inglese e interpretata da Randy Crawford, che la incide col titolo \"If I Were in Your Shoes\" e la pubblica in alcuni suoi dischi. L'album contiene il brano sanremese e altri eseguiti nel corso del Cantagiro come \"Giuramenti\" e \"Valentino\". L'album \u00e8 prodotto ed arrangiato da Lucio Fabbri tranne che per i brani \"Giuramenti\" e \"Nascondi il tuo amore\", prodotti da Massimo Bubola."}
{"id": "4260204", "revid": "287204", "url": "https://it.wikipedia.org/wiki?curid=4260204", "title": "US Clay Court Championships 1984 - Singolare", "text": "Il singolare del torneo di tennis US Clay Court Championships 1984, facente parte del Virginia Slims World Championship Series 1984, ha avuto come vincitrice Manuela Maleeva-Fragniere che ha battuto in finale Lisa Bonder-Kreiss 6-4, 6-3."}
{"id": "4260206", "revid": "287204", "url": "https://it.wikipedia.org/wiki?curid=4260206", "title": "US Clay Court Championships 1984 - Doppio", "text": "Il doppio del torneo di tennis US Clay Court Championships 1984, facente parte del Virginia Slims World Championship Series 1984, ha avuto come vincitrici Beverly Mould e Paula Smith che hanno battuto in finale Elise Burgin e Joanne Russell 6-2, 7-5."}
{"id": "4260207", "revid": "1714743", "url": "https://it.wikipedia.org/wiki?curid=4260207", "title": "Sibilla di Borgogna", "text": "Origine.\nSibilla, come conferma la \"Histoire g\u00e9n\u00e9alogique des ducs de Bourgogne de la maison de France\", era figlia del duca di Borgogna, Ugo II e di Matilda di Mayenne ( - dopo il 1162), figlia di Bosone I di Turenna, visconte di Turenna (anche se prima aveva ipotizzato che potesse essere figlia di Raimondo di Saint-Gilles, conte di Saint-Gilles, marchese di Gotia, Conte di Tolosa, che fu uno dei baroni della Prima Crociata (Crociata dei baroni) e, dal 1102,fu anche conte di Tripoli).&lt;br&gt;Secondo il monaco e cronista inglese, Orderico Vitale, Ugo II di Borgogna era il figlio maschio primogenita del duca di Borgogna Oddone I (1058-1102) e della moglie, Matilde di Borgogna, nota anche come Sibilla di Borgogna (circa 1064 \u2013 dopo il 1087), figlia, sempre secondo Orderico Vitale del conte di Borgogna Guglielmo I (1020-1087) e della terza contessa di Vienne, Stefania (1035 \u2013 1088); la paternit\u00e0 di Ugo ci viene confermata anche dalla \"Chronica Albrici Monachi Trium Fontium\".&lt;br&gt;Il suo prozio, Enrico (1066-1112) divenne un vassallo del re di Castiglia, Alfonso VI e signore feudale della contea del Portogallo sposando, nel 1093, la figlia illegittima di Alfonso VI, Teresa di Le\u00f3n ed il loro figlio fu Alfonso Henriques, primo re di Portogallo, dal 1139.\nMatrimonio e morte.\nAgli inizi del 1149 si un\u00ec in matrimonio con il re Ruggero II di Sicilia, come ci viene confermato sia dalla \"Cronica di Romualdo Guarna arcivescovo Salernitano\", che dagli \"Romoaldi Annales\" (\"rex Rogerius...Sibiliam sororem ducis Burgundie duxit uxorem\") e il 29 agosto diede alla luce un figlio che fu chiamato Enrico, morto poi giovane. L'anno successivo rimase nuovamente incinta ma partor\u00ec un bambino gi\u00e0 morto. Sibilla mor\u00ec a Salerno; secondo la \"Histoire de la domination normande en Italie et en Sicile (Paris), Tome II\", Sibilla mor\u00ec, per alcune complicazioni post parto, il 19 settembre 1151, l'anno della morte viene confermato anche dagli \"Annales Casinenses\" (\"1151. Obiit Sibilla regina\").\nLa sepoltura.\nLa regina Sibilla fu sepolta a Cava de' Tirreni (\"apud Caveam est sepultam\"); le spoglie mortali della regina Sibilla furono affidate dal re Ruggero II di Sicilia al benedettino Marino Abate della Badia di Cava. Sibilla fu seppellita dai monaci benedettini presso la grotta di Sant\u2019Alferio in una tomba ricoperta da mosaici, parzialmente conservati. Attualmente nell'abbazia di Cava, della tomba di Sibilla, sono ancora visibili alcuni frammenti musivi, il sarcofago romano riadoperato e la testa marmorea della regina.\nIl re Ruggero, per disobbligarsi, don\u00f2 ai monaci dell'abbazia cavense il magnifico ambone musivo che brilla ancora oggi nella basilica cavense della SS. Trinit\u00e0.\nFigli.\nA Ruggero II Sibilla diede due figli:"}
{"id": "4260208", "revid": "1442080", "url": "https://it.wikipedia.org/wiki?curid=4260208", "title": "WTA New Jersey 1984 - Singolare", "text": "Il singolare del torneo di tennis WTA New Jersey 1984, facente parte del Virginia Slims World Championship Series 1984, ha avuto come vincitrice Martina Navr\u00e1tilov\u00e1 che ha battuto in finale Pam Shriver 6-4, 4-6, 7-5."}
{"id": "4260209", "revid": "1305772", "url": "https://it.wikipedia.org/wiki?curid=4260209", "title": "Gian Battista Rini", "text": "Biografia.\nNato nel 1795 a Sal\u00f2 da Pietro Antonio Rini quondam Bernardo Antonio e Eugenia Polotti di Domenico, \u00e8 ricordato principalmente per la creazione di mummie e per non aver lasciato traccia dei procedimenti utilizzati per ottenerle.\nGian Battista Rini succede, nell'arte della pietrificazione, a Girolamo Segato e precede Paolo Gorini.\nStudi recenti su otto preparati anatomici creati da Rini, e conservati dal giugno 2015 nel Museo di Sal\u00f2, hanno dimostrato il perfetto stato di conservazione delle stesse dopo circa 200 anni. Scansioni ai raggi x hanno dimostrato che Rini utilizzasse dei metalli pesanti, come l'arsenico e il mercurio, per rendere la pelle pi\u00f9 spessa e resistente."}
{"id": "4260210", "revid": "287204", "url": "https://it.wikipedia.org/wiki?curid=4260210", "title": "WTA New Jersey 1984 - Doppio", "text": "Il doppio del torneo di tennis WTA New Jersey 1984, facente parte del Virginia Slims World Championship Series 1984, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Jo Durie e Ann Kiyomura-Hayashi 7-6, 3-6, 6-2."}
{"id": "4260211", "revid": "1442080", "url": "https://it.wikipedia.org/wiki?curid=4260211", "title": "Canada Open 1984 - Singolare femminile", "text": "Il singolare femminile del torneo di tennis Canada Open 1984, facente parte del Virginia Slims World Championship Series 1984, ha avuto come vincitrice Chris Evert che ha battuto in finale Alycia Moulton 6-2, 7-6."}
{"id": "4260212", "revid": "155634", "url": "https://it.wikipedia.org/wiki?curid=4260212", "title": "Canada Open 1984 - Doppio femminile", "text": "Il doppio femminile del torneo di tennis Canada Open 1984, facente parte del Virginia Slims World Championship Series 1984, ha avuto come vincitrici Kathy Jordan e Liz Smylie che hanno battuto in finale Claudia Kohde Kilsch e Hana Mandl\u00edkov\u00e1 6-1, 6-2."}
{"id": "4260217", "revid": "1543377", "url": "https://it.wikipedia.org/wiki?curid=4260217", "title": "Queensland Open 1984 - Singolare femminile", "text": "Il singolare femminile del torneo di tennis Queensland Open 1984, facente parte del Virginia Slims World Championship Series 1984, ha avuto come vincitrice Helena Sukov\u00e1 che ha battuto in finale Liz Smylie 6-4, 6-4."}
{"id": "4260218", "revid": "155634", "url": "https://it.wikipedia.org/wiki?curid=4260218", "title": "Queensland Open 1984 - Doppio femminile", "text": "Il doppio femminile del torneo di tennis Queensland Open 1984, facente parte del Virginia Slims World Championship Series 1984, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Bettina Bunge e Eva Pfaff 6-3, 6-2."}
{"id": "4260220", "revid": "1442080", "url": "https://it.wikipedia.org/wiki?curid=4260220", "title": "New South Wales Open 1984 - Singolare femminile", "text": "Il singolare femminile del torneo di tennis New South Wales Open 1984, facente parte del Virginia Slims World Championship Series 1984, ha avuto come vincitrice Martina Navr\u00e1tilov\u00e1 che ha battuto in finale Ann Henricksson 6-1, 6-1."}
{"id": "4260221", "revid": "155634", "url": "https://it.wikipedia.org/wiki?curid=4260221", "title": "New South Wales Open 1984 - Doppio femminile", "text": "Il doppio femminile del torneo di tennis New South Wales Open 1984, facente parte del Virginia Slims World Championship Series 1984, ha avuto come vincitrici Claudia Kohde Kilsch e Helena Sukov\u00e1 che hanno battuto in finale Wendy Turnbull e Sharon Walsh-Pete 6-2, 7-6."}
{"id": "4260222", "revid": "4175", "url": "https://it.wikipedia.org/wiki?curid=4260222", "title": "Ellesmere (Shropshire)", "text": ""}
{"id": "4260227", "revid": "402932", "url": "https://it.wikipedia.org/wiki?curid=4260227", "title": "Self-Transcendence 3100 Mile Race", "text": "La Self-Transcendence 3100 Mile Race \u00e8 la gara di fondo estremo pi\u00f9 lunga al mondo.\nQuesta gara su pi\u00f9 giorni \u00e8 organizzata dallo Sri Chinmoy Marathon Team e si tiene nel Queens, a New York, nel periodo giugno-agosto. La corsa \u00e8 lunga 3100 miglia (4989\u00a0km), suddivisa in 5649 giri di 0,5488 miglia (883 metri) attorno a un isolato del quartiere Jamaica.\nI partecipanti hanno a disposizione fino a 52 giorni per completare la distanza di 3100 miglia, pari a una media minima giornaliera di 59,62 miglia (95,95\u00a0km), ovvero a 109 giri del circuito, ad una velocit\u00e0 di 3,31 mph (5,33 km/h). L'orario per correre \u00e8 limitato a 18 ore giornaliero (dalle 6:00 del mattino a mezzanotte). Il premio \u00e8 tradizionalmente una maglietta, un DVD o un piccolo trofeo.\nStoria.\nLa competizione fu fondata da Sri Chinmoy, che voleva creare un'opportunit\u00e0 per i corridori di scoprire i limiti delle proprie capacit\u00e0 nel tentare di superarli. Il nome \"Self-Transcendence\" (\"Auto-Trascendenza\") \u00e8 utilizzato per tutte le competizioni organizzate dallo Sri Chinmoy Marathon Team. Dal 1985 tale gruppo organizzava gi\u00e0 corse di ultramaratona e corse della durata di pi\u00f9 giorni, come l'Ultra Trio, tre corse rispettivamente di 700, 1000 e 1300 miglia in settembre, e le gare di primavera, inclusa la Self-Transcendence 6-Day Race e la Self-Transcendence 10-Day Race.\nNel 1996 Sri Chinmoy cre\u00f2 questo evento come una gara di 2700 miglia (4345\u00a0km). Alla cerimonia di premiazione di quell'anno dichiar\u00f2 che l'edizione del 1997 sarebbe stata estesa a 3100 miglia (4989\u00a0km). Cos\u00ec avvenne e da allora la distanza \u00e8 rimasta invariata; comunque alcuni atleti hanno prolungato il percorso per giungere ai 5000\u00a0km.\nNel 2020 si \u00e8 tenuto in Austria, Salisburgo a causa della Pandemia di COVID-19 dal 13 settembre al 3 novembre.\nGara.\nLa distanza di gara (3100 miglia) corrisponde alla distanza dalla costa occidentale a quella orientale degli Stati Uniti, pi\u00f9 11 maratone. Per la loro sicurezza, possono gareggiare solo atleti con comprovata esperienza di ultra-running. La gara si corre tutti i giorni, cambiando direzione ogni giorno, indipendentemente dalle condizioni meteorologiche, che vanno da un caldo di 38 \u00b0C (100 \u00b0F) a un acquazzone torrenziale: i corridori a volte portano gli ombrelli. I concorrenti corrono tra le persone che svolgono la loro vita quotidiana, schivando pedoni e ciclisti e, occasionalmente, grandi folle per vari eventi o celebrazioni.\nSri Chinmoy ha detto che l'auto-trascendenza sfida i corridori a \"trascendere le proprie capacit\u00e0 precedenti\", \"acquisire intuizioni spirituali\" e \"superare le nozioni preconcette di possibilit\u00e0 del mondo intero\". I corridori hanno parlato di \"il momento pi\u00f9 travolgente\", \"Quando corri una maratona, ti senti bene... quando corri 3.100 miglia, ti senti ancora meglio\".\nPasti vegetariani sono forniti da volontari di una cucina improvvisata; i corridori hanno bisogno di mangiare costantemente, bruciando 10.000 kcal al giorno. Per completare la gara ogni concorrente consuma 15 paia di scarpe. I corridori hanno sei ore al giorno per mangiare, lavarsi, prendersi cura dei piedi e dormire.\nLa gara pu\u00f2 essere seguita sul sito della gara; l\u00ec vengono pubblicati aggiornamenti regolari per i partecipanti e negli ultimi anni \u00e8 stata attivata una webcam. Viene inoltre pubblicato un album di immagini fotografiche, pi\u00f9 giorni alla settimana, per registrare l'attivit\u00e0 di gara.\nRecord.\nIl record della corsa appartiene a Pekka Aalto che ha battuto il precedente record del runner tedesco Madhupran Wolfgang Schwerk di 41 giorni 8h 16'29\" nel luglio 2006, con i suoi 40 giorni 9h 6'21\" nel 2015. Il record femminile \u00e8 detenuto da Suprabha Beckjord, che ha completato il percorso di 3100 miglia in 49 giorni 14h30'54\" nel 1998. Suprabha Beckjord \u00e8 la persona che ha completato pi\u00f9 edizioni della gara (14 edizioni, tutte consecutive, dal 1996 al 2009). Pekka Aalto ha vinto la gara 8 volte su 11 partecipazioni."}
{"id": "4260230", "revid": "647919", "url": "https://it.wikipedia.org/wiki?curid=4260230", "title": "Campionato Europeo Club di canoa polo", "text": ""}
{"id": "4260233", "revid": "809148", "url": "https://it.wikipedia.org/wiki?curid=4260233", "title": "European Club Championship", "text": ""}
{"id": "4260238", "revid": "695564", "url": "https://it.wikipedia.org/wiki?curid=4260238", "title": "Island Def Jam Music Group", "text": ""}
{"id": "4260239", "revid": "1543377", "url": "https://it.wikipedia.org/wiki?curid=4260239", "title": "Parigi-Camembert 2000", "text": "Il Parigi-Camembert 2000, sessantunesima edizione della corsa e valida come evento del circuito UCI categoria 1.2, si svolse il 25 aprile 2000, per un percorso totale di 206\u00a0km. Fu vinta dal francese Didier Rous, al traguardo con il tempo di 4h43'17\" alla media di 43,631\u00a0km/h.\nPartenza con 180 ciclisti, dei quali 85 portarono a termine il percorso."}
{"id": "4260241", "revid": "1573940", "url": "https://it.wikipedia.org/wiki?curid=4260241", "title": "Traematosisis", "text": "Traematosisis \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in USA.\nTassonomia.\nDal 1938 non sono stati esaminati altri esemplari di questo genere.\nA giugno 2012, si compone di una specie:"}
{"id": "4260242", "revid": "767487", "url": "https://it.wikipedia.org/wiki?curid=4260242", "title": "James Peters", "text": ""}
{"id": "4260243", "revid": "212348", "url": "https://it.wikipedia.org/wiki?curid=4260243", "title": "Alfred de Glehn", "text": "Fu ideatore di un sistema di locomotiva compound che da lui prende nome; il suo motore a 4 cilindri venne ideato e prodotto in serie a partire dal 1890. I suoi progetti di \"compound\" furono largamente utilizzati nella costruzione di locomotive in Francia e trovarono posto anche in locomotive costruite in Belgio, Prussia, Nuova Zelanda e Russia. \nAlfred era uno dei 12 figli di Robert von Glehn, di nobili origini e proveniente dalle province del Baltico, trasferito in Inghilterra dove aveva sposato una donna scozzese, cambiando poi il cognome di famiglia da von Glehn a de Glehn nel 1917, durante la prima Guerra Mondiale che vedeva la Gran Bretagna schierata contro la Germania.\nCresciuti nella casa di famiglia a Londra, Alfred ed i suoi fratelli ebbero un'infanzia agiata e circondata dai numerosi artisti, studiosi e letterati che frequentavano i salotti della dimora De Glehn, tra cui: George Grove, Arthur Sullivan, Jenny Lind, and J. R. Green. Crebbero con svariati interessi e notevole apertura mentale, tanto che molti dei fratelli De Glehn vengono tutt'ora ricordati: Louise Creighton, sorella di Alfred, fu un'autrice e attivista. Alexander von Glehn, fu invece un mercante di caff\u00e8 e costru\u00ec le prime ferrovie a scartamento ridotto in Francia, salvo poi diventare il tesoriere della Societ\u00e0 evangelica protestante del soccorso, che procur\u00f2 aiuto alle vittime della guerra franco-prussiana. \nAnche il futuro di Alfred de Glehn fu roseo: acquis\u00ec le sue conoscenze tecniche al Politecnico a Zurigo, e verso la fine del 1872 cerc\u00f2 senza successo di inserirsi nella societ\u00e0 di ingegneria alsaziana, pochi mesi dopo la fusione degli Stabilimenti Koechlin di Mulhouse e di Graffenstaden. Fu Edouard Beugniot, direttore delle Divisione Locomotive che inser\u00ec de Glehn, per un anno e senza stipendio, come disegnatore nell'ufficio progettazione di locomotive. Nel 1875 Alfred Glehn fu nominato capo del dipartimento. Prima di morire Edouard Beugniot ottenne la nomina di Alfred de Glehn a direttore.\nNel 1884 su richiesta di Gaston du Bousquet, ingegnere capo della Compagnie du Nord, studi\u00f2 la soluzione dei problemi riscontrati sulle locomotive che accusavano la rottura degli assi. Il risultato fu che Alfred Glehn, studiato il problema, propose una locomotiva con soluzioni tecniche del tutto rivoluzionarie costruita a suo totale rischio di riprendersi la macchina se non fosse stata soddisfacente. La locomotiva, la NORD 701, fu un successo nonostante alcune carenze ma diede luogo a tutta una serie di dispositivi. Le sue locomotive concentravano insieme eleganza e alte prestazioni; usate dalla \"ferrovia del Nord\" destarono sensazione per la loro velocit\u00e0 nei passeggeri che, sbarcati a Calais, proseguivano su Parigi.\nNel 1886 fu nominato amministratore delegato della SACM, cos\u00ec Alfred Glehn si trov\u00f2 alla guida del Dipartimento locomotive, responsabile per l'amministrazione generale della societ\u00e0 oltre che alla fabbrica di Belfort. \nNel 1888 concluse un accordo con la Siemens AG di Berlino, allora specialista per tutto ci\u00f2 che riguardava l'energia elettrica e la \"Belfort\" si impegn\u00f2 nella costruzione di macchine elettriche su licenza Siemens.\nIl sistema a doppia espansione (Compound) inizi\u00f2 a perdere la sua valenza dall'inizio del XX secolo in seguito allo sviluppo della tecnica del surriscaldamento."}
{"id": "4260246", "revid": "767487", "url": "https://it.wikipedia.org/wiki?curid=4260246", "title": "Prinz Louis Ferdinand", "text": "Prinz Louis Ferdinand \u00e8 un film muto del 1927 diretto da Hans Behrendt.\nProduzione.\nIl film fu prodotto dalla Phoebus-Film AG.\nDistribuzione.\nDistribuito dalla Phoebus-Film AG, usc\u00ec nelle sale cinematografiche tedesche nel 1927."}
{"id": "4260251", "revid": "1605525", "url": "https://it.wikipedia.org/wiki?curid=4260251", "title": "Il fondamentalista riluttante", "text": "Il fondamentalista riluttante (\"The Reluctant Fundamentalist\") \u00e8 il secondo romanzo scritto da Mohsin Hamid. Il romanzo \u00e8 stato finalista al Booker Prize ed \u00e8 stato trasposto nel film omonimo del 2012, diretto da Mira Nair, con Riz Ahmed, Kate Hudson, Liev Schreiber e Kiefer Sutherland.\nTrama.\nUn professore universitario di Lahore intrattiene con un lungo monologo sulla sua vita un americano di passaggio in citt\u00e0. \nDopo una prestigiosa laurea ed un apprezzato lavoro a New York, il protagonista Changez, si era trovato a vivere gli avvenimenti dell'11 settembre ed a riconsiderare la fede islamica che aveva di fatto abbandonato per il modello di vita occidentale."}
{"id": "4260256", "revid": "1310927", "url": "https://it.wikipedia.org/wiki?curid=4260256", "title": "Bertrand Robert", "text": ""}
{"id": "4260262", "revid": "96758", "url": "https://it.wikipedia.org/wiki?curid=4260262", "title": "Ergys Ka\u00e7e", "text": "Carriera.\nClub.\nGli inizi al PAOK Salonicco.\nCresciuto nelle giovanili del PAOK Salonicco facendo tutta la trafila, nel 2011 debutta in campionato con la maglia bianconera all'et\u00e0 di 18 anni.\nPrestito all'Anagennisi Epanomi.\nIl PAOK Salonicco per la stagione 2011-2012 decide di farlo andare a giocare in prestito all'Anagennisi Epanomi, squadra militante nella Football League, la seconda divisione greca. Termina la stagione avendo collezionato 19 presenze ed un gol in campionato ed una presenza in Coppa di Grecia, con un totale di 20 partite ed un gol e cos\u00ec fa ritorno al PAOK.\nRitorno al PAOK Salonicco.\nUna volta ritornato al PAOK Salonicco, viene schierato spesso dal suo allenatore, diventa una dei titolari del centrocampo e riesce anche ad esordire nelle competizioni internazionali pi\u00f9 importanti, come l'Europa League nella stagione 2012-2013 e la Champions League nella stagione 2013-2014.\nIl prestito al Viktoria Plze\u0148.\nIl 24 agosto 2016 si trasferisce con la formula del prestito secco alla squadra ceca del .\nNazionale.\nHa disputato 6 partite con la nazionale albanese Under-21. Ha debuttato con la maglia della nazionale maggiore il 7 giugno 2013 entrando nei minuti finali del match valido per le qualificazioni ai Mondiali 2014 contro la , terminata poi con un pareggio 1 a 1.\nIl 14 agosto 2013 segna il suo primo in Nazionale, risultando anche uno dei pi\u00f9 giovani calciatori albanesi ad aver segnato un gol in Nazionale maggiore, nella partita amichevole dell'Albania contro l' giocata a Tirana, segnando grazie ad una gran conclusione da fuori area che si \u00e8 infilata all'incrocio dei pali. Nella partita contro la invece viene impiegato per la prima volta da titolare dal C.T., Gianni De Biasi.\nIl 13 giugno 2015 grazie ad un suo gol direttamente su punizione nella partita amichevole contro la permette all'Albania di raggiungere la sua prima e storica vittoria contro i francesi.\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate all'8 febbraio 2020.\"\nCronologia presenze e reti in nazionale.\n "}
{"id": "4260263", "revid": "767487", "url": "https://it.wikipedia.org/wiki?curid=4260263", "title": "La Dispute", "text": "I La Dispute sono una band statunitense proveniente da Grand Rapids, Michigan, formatasi nel 2004. Ha pubblicato 3 album in studio e svariati EP, tra i quali quelli della serie \"Hear, Here\". La loro musica combina testi dal forte impatto poetico ed emotivo, spesso recitati o urlati, a melodie tipiche del post-hardcore e dell'emo, con marcate influenze relative al rock progressivo.\nStoria del gruppo.\nPrimi anni e \"Vancouver\" (2004-2007).\nI La Dispute si formano nel 2004 a Grand Rapids per iniziativa di Jordan Dreyer, Kevin Whittemore, Brad Vander Lugt, Derek Sterenberg ed Adam Kool, alcuni amici d'infanzia (Jordan e Brad sono addirittura cugini) ed altri conosciuti alla \"high school\", con lo scopo iniziale di realizzare una cover di \"Cosmonaut\", una canzone degli At the Drive-In. Il nome della band \u00e8 stato scelto da Jordan e deriva dal titolo di una omonima commedia di Marivaux, cui Jordan aveva assistito in quel periodo. La band inizia ad esibirsi in piccoli concerti locali per un paio d'anni, ma poi Derek ed Adam perdono interesse nei confronti del gruppo e decidono di uscirne. Vengono sostituiti da Chad Sterenberg (fratello di Derek) alla chitarra ed Adam Vass al basso. Con la nuova \"lineup\", i La Dispute registrano il loro primo lavoro, \"Vancouver\", con etichetta Friction Records.\n\"Somewhere at the Bottom of the River Between Vega and Altair\" (2008-2010).\nNel 2008 la band pubblica un EP intitolato \"Untitled 7\"\" tramite Forest Life Records, un'etichetta locale, con cui i La Dispute danno anche il via al loro progetto \"Here, Hear\" pubblicando \"Here, Hear\". Si tratta di una riproposizione di poesie, stralci di testi letterari o rielaborazioni compiute da Jordan, lette dal cantante stesso su una base musicale composta dal resto della band. Ad inizio anno, tuttavia, la band aveva siglato un contratto con la No Sleep Records, una casa discografica indipendente californiana tra le pi\u00f9 attive nel panorama. Con la No Sleep, la band pubblica, nella stessa data (11 novembre) del secondo episodio della serie \"Here, Hear\" (\"Here, Hear II\"), il suo primo album: \"Somewhere at the Bottom of the River Between Vega and Altair\". L'album \u00e8 di grande impatto e permette ai La Dispute di farsi conoscere nell'intero panorama statunitense ed anche d'oltreoceano, in particolare per i testi di Jordan, densi di lirismo e cantati con forte emozione. L'album riceve da pi\u00f9 parti critiche molto positive, e la band inizia un tour in supporto dell'album. Per Natale viene ripubblicato \"Here, Hear II\" assieme a due canzoni di tema natalizio, su un EP intitolato \"Winter Tour Holiday CD-R\".\nIl giorno di Natale del 2009 i La Dispute pubblicano autonomamente \"Here, Hear III\", pubblicato in download gratuito su Bandcamp, con la possibilit\u00e0 di fare un'offerta libera. Il ricavato viene devoluto alla Well House Community Living of Grand Rapids, un'associazione non profit che si prende cura dei senzatetto di Grand Rapids, la citt\u00e0 natale della band. Tra l'aprile ed il maggio del 2010 i La Dispute supportano gli Alexisonfire in un tour negli States assieme a Trash Talk e Therefore I Am. Il 14 settembre la band pubblica uno split con i Touch\u00e9 Amor\u00e9, band amica, intitolato \"Searching for a Pulse/The Worth of the World\", con due canzoni a testa. Successivamente, il gruppo inizia a lavorare sul secondo album, registrandolo a pi\u00f9 riprese per via dell'intensa attivit\u00e0 di tour. A fine anno, tra novembre e dicembre la band torna in tour con gli Alexisonfire, accompagnandoli in Canada assieme a Norma Jean e Four Year Strong.\n\"Wildlife\" (2011-2013).\nIl 3 maggio 2011 i La Dispute pubblicano un altro split, stavolta assieme al cantautore Koji, chiamato \"Never Come Undone\". Il 5 luglio inizia un nuovo tour in Canada con Make Do and Mend e Balance and Composure per promuovere \"Never Come Undone\". Successivamente, la band parte per un tour estivo in Europa (il primo fuori dall'America) assieme ai Touch\u00e9 Amor\u00e9 e ai norvegesi Death Is Not Glamorous. Il 23 agosto viene rivelato che il titolo del nuovo album sar\u00e0 \"Wildlife\" e viene mostrato l'artwork. L'album \u00e8 pubblicato il 4 ottobre, anticipato dai singoli \"The Most Beautiful Bitter Fruit\" e \"Harder Harmonies\". Nel frattempo, i La Dispute partecipano ad un tour negli USA con Thrice e Moving Mountains.\nNel 2012 la band continua il touring, stavolta come \"headliner\" in Europa tra gennaio e febbraio assieme ai Former Thieves. Successivamente sbarcano in Australia e tra marzo e maggio di nuovo in America del Nord con Balance and Composure, Sainthood Reps ed All Get Out. Il 24 maggio viene pubblicato su Internet \"Conversations\", un'intervista a Jordan condotta da Joseph Pedulla che fornisce un approfondimento su temi e storie trattati in \"Wildlife\", oltre ad alcuni demo provenienti dal mixtape di Chad, dai quali sono state tratte alcune canzoni dell'album. Poco prima dell'inizio di un tour in Australia assieme ai Pianos Become the Teeth a giugno, il batterista Brad Vander Lugt (che durante il tour si sposa con una ragazza australiana, trasferendosi l\u00ec) afferma che i La Dispute hanno gi\u00e0 scritto due nuove canzoni e che molto probabilmente la band torner\u00e0 in studio per registrare un nuovo disco, anche se \u00e8 ancora troppo presto per sapere quando. Anche Jordan conferma questa affermazione, aggiungendo che la band cercher\u00e0 di avere un approccio differente, e pi\u00f9 \"domestico\", rispetto a quello avuto con \"Wildlife\".\n\"Rooms of the House\" (2014-presente).\nDopo 5 mesi di totale silenzio, i La Dispute a novembre 2013 caricano un conto alla rovescia sul proprio sito, avente il 16 dicembre come termine. Nel frattempo la band viene annunciata nella lineup del festival Groezrock per il 2014. Finalmente, il 16 dicembre il gruppo annuncia l'uscita del nuovo album, \"Rooms of the House\", per il 18 marzo 2014 tramite Better Living, un nuovo collettivo artistico formato dalla band. Assieme all'album \u00e8 anche annunciato un tour negli Stati Uniti con Pianos Become the Teeth e Mansions dal 14 marzo al 14 aprile, uno in Europa con gli O'Brother dal 27 aprile al 22 maggio, ed uno in Australia con i Balance and Composure dal 7 al 20 giugno.\nIl 14 febbraio esce il primo video ufficiale dei La Dispute, per la canzone \"For Mayor in Spitsville\", ospitato in anteprima su AVclub. Dal 10 marzo l'album \u00e8 ascoltabile in anteprima su Noisey.\nIl 15 aprile viene annunciato da varie fonti che il chitarrista e membro fondatore Kevin Whittemore ha lasciato la band. La notizia \u00e8 poi confermata dai La Dispute con una nota sul loro sito, in cui viene spiegato che Whittemore ha deciso di mettere fine alla sua carriera da musicista per intraprendere l'attivit\u00e0 di liutaio nella sua citt\u00e0 natale di Grand Rapids. Al suo posto prende parte ai tour in Europa ed Asia Corey, un vecchio amico della band."}
{"id": "4260266", "revid": "767487", "url": "https://it.wikipedia.org/wiki?curid=4260266", "title": "Jeff Horner", "text": ""}
{"id": "4260267", "revid": "1793900", "url": "https://it.wikipedia.org/wiki?curid=4260267", "title": "Organo della Hofkirche a Innsbruck", "text": "Con organo della Hofkirche ci si riferisce a un organo monumentale costruito a Innsbruck, in Austria.\nStoria.\nL'organo venne realizzato fra il 1557 e il 1561 da J\u00f6rg Ebert. Ebert, tuttavia, ricevette la commissione nel 1555, ma nel 1557 ci furono dei reclami in quanto non aveva ancora iniziato i lavori. Sulla consolle \u00e8 inciso l'anno 1558, il che fa supporre che la parte funzionale dello strumento, in quell'anno, fosse sostanzialmente completata.\nNel 1559 il falegname venne minacciato di essere imprigionato in quanto era ancora molto indietro con la realizzazione della cassa. I lavori si conclusero nel 1561, e, il 7 giugno dello stesso anno, l'organo venne collaudato. I dipinti sulle ante furono realizzati da Domenico Pozzo, mentre la doratura della cassa \u00e8 opera di Hans Perkhamer.\nGeorg Gemelich, nel 1606, esegu\u00ec un restauro e fece alcune riparazioni. Nel 1655 Daniel Herz e Jacob K\u00f6ck montarono otto nuovi mantici. Fra il 1700 e il 1701 Johann Caspar Humpel ampli\u00f2 notevolmente lo strumento, portandolo a 26 registri. Un altro grande intervento fu eseguito da Ignaz Franz W\u00f6rle nel 1748. A causa dell'insufficiente manutenzione, l'organo, nel 1832, divenne insuonabile. Johann Georg Gr\u00f6ber e Mathias Mauracher eseguirono alcune riparazioni nel 1838 e nel 1839.\nNel 1884 venne proposto di demolire lo strumento, ma Johann Deininger si oppose ed esegu\u00ec un restauro completo. Nel 1944, per timore dei bombardamenti, l'organo venne smontato e custodito in una cappella a Rotholz. Al termine del conflitto torn\u00f2 nella Hofkirche, e, fra il 1954 e il 1962, Hubert Neumann tent\u00f2 un restauro, lasciandolo per\u00f2 incompiuto. Dal 1965 al 1970 e dal 1975 al 1977 J\u00fcrgen Ahrend intervenne sullo strumento, eseguendo un restauro filologico completo e riportandolo alle sue condizioni originarie del 1561.\nCaratteristiche tecniche.\nAttualmente l'organo \u00e8 a trasmissione interamente meccanica, l'aria \u00e8 fornita da due mantici a cuneo, la pressione del vento \u00e8 di 90 mm in colonna d'acqua, il corista del La corrisponde a 445 Hz e il temperamento \u00e8 il mesotonico modificato. La disposizione fonica \u00e8 la seguente:"}
{"id": "4260270", "revid": "119100840", "url": "https://it.wikipedia.org/wiki?curid=4260270", "title": "Carrozze FS tipo 1955 e tipo 1957", "text": " \nLe carrozze \"tipo 1955\" e \"tipo 1957\" delle Ferrovie dello Stato erano una serie di carrozze passeggeri costruite nella seconda met\u00e0 degli anni cinquanta del XX secolo.\nVennero progettate rielaborando il progetto delle carrozze \"tipo 1946\", per poter disporre in tempi rapidi di un nuovo modello di carrozza utilizzabile nelle relazioni di prestigio. Per consentire tale utilizzo, la lunghezza venne aumentata a e il numero di scompartimenti in seconda classe venne ridotto da 10 a 9, aumentandone il \"confort\". I finestrini, inizialmente del classico tipo a vetro unico, vennero sostituiti nelle forniture successive da finestrini tipo Klein, divisi in una met\u00e0 apribile e una inferiore fissa.\nLe carrozze vennero costruite in 408 unit\u00e0, ripartite in varie serie di prima classe (Az), di seconda classe (Bz), miste (ABz), di seconda classe a cuccette (Bcz) e miste a cuccette (AcBcz).\nLe carrozze montavano inizialmente carrelli di tipo 27 B, poi sostituiti su molte unit\u00e0 dai pi\u00f9 moderni del tipo 24.\nLa livrea era inizialmente nel classico castano-Isabella, con tetto color alluminio, sostituito agli inizi degli anni sessanta dal solo castano; a differenza di carrozze di serie simili (Tipo 1946, Tipo 1959) nessuna delle Tipo 1955 ebbe la livrea azzurro e celeste del\"Treno Azzurro\", mentre vi furono alcune ABz Tipo 1957 con tale livrea. Successivamente tutte le carrozze vennero ridipinte in livrea grigio ardesia, e a partire dagli anni ottanta in grigio beige con fascia dei finestrini in rosso fegato, similmente alle carrozze X.\nContrariamente alle previsioni, le carrozze \"tipo 1955\" e \"tipo 1957\" furono utilizzate solo saltuariamente nei servizi di prestigio per cui erano state realizzate. Furono presto relegate ai servizi locali a causa dell'arrivo delle carrozze X, pi\u00f9 confortevoli (file da 6 sedili anche in seconda classe) e con velocit\u00e0 massima aumentata da 140 a 160 km/h. Furono ritirate dal servizio a partire dalla fine degli anni ottanta. "}
{"id": "4260271", "revid": "438678", "url": "https://it.wikipedia.org/wiki?curid=4260271", "title": "Carrozzella", "text": ""}
{"id": "4260273", "revid": "123230624", "url": "https://it.wikipedia.org/wiki?curid=4260273", "title": "L'Osservatore Cattolico", "text": "L' Osservatore Cattolico fu un quotidiano d'ispirazione cattolica pubblicato a Milano dal 1864 al 1907. Fu diretto da Davide Albertario.\nStoria.\nDopo la fondazione del Regno d'Italia (1861), nella Chiesa di Milano si avvert\u00ec la necessit\u00e0 di un giornale che sostenesse i diritti del Pontificato e comunicasse la posizione della Chiesa in tutta la Lombardia.\nNell'estate del 1863 Caccia Dominioni, vicario dell'arcidiocesi, promosse la fondazione di un giornale cattolico nella metropolia, sull'esempio de \u00abL'Armonia\u00bb che Giacomo Margotti aveva fondato a Torino. Sotto i suoi auspici, il giornale fu fondato da monsignor Giuseppe Marinoni (superiore dell'Istituto delle missioni estere di Milano), e don Felice Vittadini (professore di dogmatica nel seminario milanese). Essi furono sia proprietari che gerenti responsabili. Il primo numero dell'\u00abOsservatore Cattolico\u00bb usc\u00ec il 2 gennaio del 1864.\nSotto il titolo figurava una frase di Sant'Ambrogio: \"Ubi Petrus ibi Ecclesia: ubi Ecclesia, ibi nulla mors sed vita \u00e6terna\" (\u00abDove c'\u00e8 Pietro ivi \u00e8 la Chiesa, dove la Chiesa \u00e8, non c'\u00e8 morte, ma la vita eterna\u00bb). Nel luglio 1869 fu chiamato a collaborare don Davide Albertario. Dal 1\u00ba gennaio 1873 direzione e propriet\u00e0 del quotidiano passarono alla terna costituita da don Albertario, don Carlo Locatelli e don Enrico Massara, con il primo in posizione preminente.\nL'arcivescovo di Milano, Nazari di Calabiana, conciliatorista, osteggi\u00f2 a lungo la posizione del giornale. Ad esempio, l'arcivescovo giudic\u00f2 positivamente la legge delle Guarentigie come espressione del principio \u201cLibera chiesa in libero stato\u201d, mentre l'Albertario la considerava \u201cun piatto di lenticchie\u201d offerto al Papa. Oltre all'arcivescovo di Milano, anche il vescovo di Cremona, Bonomelli critic\u00f2 il quotidiano per le sue posizioni, definite \u201cintransigenti\u201d, ma Papa Pio IX conferm\u00f2 il suo appoggio alla linea di Albertario.\nIspirato dal motto \"col Papa e per il Papa\", Albertario condusse campagne a favore della libert\u00e0 d'insegnamento, per l'indipendenza politica della Santa Sede e contro l'anticlericalismo di stato. Quando il 9 gennaio 1878 mor\u00ec Vittorio Emanuele II, don Albertario scrisse un articolo al vetriolo contro il sovrano, giudicandolo nemico della libert\u00e0 religiosa. L'arcivescovo di Milano pretese la chiusura del quotidiano. Ma Albertario ottenne un'udienza dal pontefice, che di l\u00ec a pochi giorni (17 gennaio) invi\u00f2 un Breve di elogio dell'Osservatore. Nello stesso anno 1878 mor\u00ec anche Pio IX. Il nuovo papa, Leone XIII (1878-1903) non prest\u00f2 le stesse attenzioni al quotidiano milanese del suo predecessore. I nemici dell'Osservatore Cattolico trovarono pi\u00f9 coraggio e in alcuni casi adirono le vie legali, trascinando in tribunale il direttore, don Albertario.\nNel 1887 Davide Albertario e i suoi collaboratori furono condannati per ingiurie a mezzo stampa per una querela presentata dall'abate Antonio Stoppani, liberale e conciliatorista. Tutti gli imputati furono reputati responsabili dei danni morali e condannati a pagare in solido 10.000 lire allo Stoppani, e altre 4.000 lire come parte civile per le spese di giudizio. L'entit\u00e0 delle multe min\u00f2 la sopravvivenza stessa del giornale. Albertario decise di avviare una raccolta fondi presso i propri lettori. Il 23 febbraio 1888 fu emessa la sentenza d'appello. Anch'essa fu sfavorevole al giornale. Agli imputati furono addebitate nuovamente le spese processuali. Per pagarle, fu costretto a chiudere i periodici collaterali all'Osservatore (\u00abRivista\u00bb, \u00abIl Popolo Cattolico\u00bb e il \u00abLeonardo da Vinci\u00bb).\nAppena due settimane dopo l'Osservatore ottenne una rivincita morale: il 7 marzo la Santa Sede sanciva la condanna definitiva delle tesi rosminiane (decreto \"Post obitum\"). Nel 1889 la rivista di Stoppani, \u00abIl Rosmini\u00bb, fu messa all'Indice.\nDopo la vicenda Stoppani, non furono pi\u00f9 intentate cause legali contro l'Osservatore. Per\u00f2 negli anni successivi emersero nuove difficolt\u00e0 nel reperire regolari finanziamenti. Nel 1890 don Albertario dovette mettere in vendita i pochi mobili che aveva nel suo appartamento di Milano per salvare il giornale dalla chiusura. Nello stesso periodo Massara, che aveva condiviso per anni le sorti del giornale, comp\u00ec un voto che da tempo accarezzava facendosi gesuita. Don Albertario rimase cos\u00ec il solo responsabile redazionale e amministrativo dell'Osservatore. Decise allora di fare entrare in redazione forze fresche: Filippo Meda (1894), Angelo Mauri, Paolo Arcari nonch\u00e9 il teologo Ernesto Vercesi. I nuovi entrati spostarono l'Osservatore su posizioni democratico-cristiane, cio\u00e8 favorevoli alla partecipazione alle elezioni, pur in obbedienza alla Santa Sede.\nNel maggio 1898, dopo i Moti di Milano (l'insurrezione repressa con le cannonate dal generale Bava Beccaris), Davide Albertario fu arrestato e condannato a tre anni di carcere in quanto ritenuto uno dei fomentatori. Filippo Meda, primo degli allievi di don Albertario, lo sostitu\u00ec alla direzione. Dopo un anno di detenzione usc\u00ec dal carcere (maggio 1899). Ritorn\u00f2 alla direzione ma, debilitato fisicamente, nel 1901 lasci\u00f2 definitivamente il giornale a Meda. \nNel 1907, nella nuova fase aperta dall'attenuazione del \"non expedit\", l'Osservatore Cattolico fu condotto alla fusione con la conciliatorista \u00abLega Lombarda\u00bb, dando cos\u00ec vita a \u00abL'Unione\u00bb."}
{"id": "4260274", "revid": "1651376", "url": "https://it.wikipedia.org/wiki?curid=4260274", "title": "Medaglia di benemerenza per i volontari della campagna dell'Africa Orientale 1935-1936", "text": "La medaglia di benemerenza per i volontari della campagna dell'Africa Orientale 1935-1936 fu istituita dal governo italiano con R.D. n. 2163 del 1939 che estese la concessione della medaglia di benemerenza per i volontari della guerra italo-austriaca 1915-1918 a tutti coloro che si erano arruolati volontariamente ed avevano preso parte alla campagna dell'Africa Orientale 1935-1936 in modo degno di encomio. La medaglia \u00e8 stata abolita nel 2010 .\nCriteri di eleggibilit\u00e0.\nLa concessione fu estesa ai militari delle Forze armate dello Stato, nonch\u00e9 al personale della Croce Rossa Italiana, ai militarizzati e civili al seguito di reparti operanti che avevano preso parte alle operazioni per la campagna dell'Africa Orientale 1935-36 o compiuti servizi in mare od in volo connessi con la campagna stessa; a costoro si applicarono le disposizioni riguardanti la concessione della medaglia di benemerenza per i volontari della guerra Italo-austriaca 1915-18, con le seguenti varianti.\nLa medaglia fu concessa a coloro che erano partiti per l'A. O. in seguito a domanda o a richiesta comunque fatta in seguito a richiamo dal congedo dietro loro domanda e a coloro che, trovandosi gi\u00e0 in Africa Orientale e avendo compiuto gli obblighi di ferma o di rafferma coloniale o avendo maturato diritto alla licenza, chiesero ed ottennero, in vista della particolare situazione creatasi, di rimanere nell'Africa Orientale.\nIn ogni caso era necessario: \nLa partecipazione volontaria doveva risultare da un documento idoneo o, in mancanza di questo, dalla dichiarazione del comandante del corpo, attestante che l'interessato aveva chiesto oppure era stato interpellato prima di partire per l'A. O. oppure che aveva chiesto di rimanere nell'Africa Orientale nei casi indicati sopra.\nIl richiamo dal congedo era comprovato dalla relativa variazione matricolare sullo stato di servizio, foglio matricolare o altro documento idoneo.\nLa partecipazione alla campagna in modo degno di encomio era comprovata da almeno una delle seguenti decorazioni o distinzioni onorifiche, concesse al richiedente in conseguenza della campagna A. O.:\nErano esclusi dalla concessione coloro che, pur possedendone i titoli, erano ritenuti, a giudizio delle autorit\u00e0 competenti al rilascio, indegni di fregiarsene per avere nel frattempo riportato condanne penali o per gravi motivi d'ordine morale.\nConcessione.\nPer ottenere la medaglia di volontario gli aventi diritto dovevano, entro un anno dalla data di pubblicazione del decreto istitutivo, farne domanda all'ente dal quale dipendevano che, dopo averla istruita e munita del prescritto parere, provvedeva a trasmetterla al: \nIl Ministero competente, accertato il diritto, procedeva alle relative concessioni mediante rilascio di brevetto; successivamente avrebbe dovuto essere conferita anche la medaglia, ma ci\u00f2 non avvenne.\nInsegne.\nIl nastro \u00e8 largo 37\u00a0mm., di colore cremisi con al centro 5 segmenti (3 azzurri e 2 neri) del nastrino della medaglia commemorativa delle operazioni militari in Africa Orientale.\nUn apposito diploma veniva rilasciato dall'autorit\u00e0 competente.\nLe caratteristiche di conio (forma, dimensioni ed incisioni) della medaglia avrebbero dovuto essere stabilite con successivo decreto Reale, che non fu mai promulgato, per cui ne esistono diverse varianti prodotte da ditte private che la realizzarono apportando modifiche secondarie alla medaglia istituita per i volontari della prima guerra mondiale: sul verso fu aggiunta la scritta \"A.O.\" ed un fascio littorio, oppure \"A.O.I.\", variati o eliminati i millesimi."}
{"id": "4260277", "revid": "121669525", "url": "https://it.wikipedia.org/wiki?curid=4260277", "title": "Centenario della morte di Alessandro Volta", "text": "La serie dedicata al centenario della morte di Alessandro Volta \u00e8 una serie di francobolli del Regno d'Italia emessa per commemorare l'anniversario della morte del famoso fisico italiano nato a Como il 18 febbraio del 1745 e deceduto a Camnago Volta il 5 marzo del 1827. Tutti i valori della serie hanno come soggetto un busto marmoreo dello scienziato.\nI quattro francobolli della serie, stampati in tipografia in fogli di 60(x4), sono stati emessi tutti in date differenti: il valore da 60 cent. \u00e8 stato emesso il 17 marzo 1927, il valore da 20 cent. \u00e8 stato emesso nel marzo 1927, il valore finale da 1,25 lire nell'aprile 1927, ed infine il valore da 50 cent. l'8 settembre dello stesso anno.\nEsiste inoltre anche un raro francobollo da 20 centesimi stampato con colore violetto al posto del normale colore carminio il che ne aumenta notevolmente il valore di catalogo. Questi rari francobolli provengono da fogli stampati nel colore adottato per le colonie (in questo caso il violetto) ma mai sovrastampati per motivi non noti."}
{"id": "4260281", "revid": "1354930", "url": "https://it.wikipedia.org/wiki?curid=4260281", "title": "Coppa di Francia 2002 (ciclismo)", "text": "La Coppa di Francia di ciclismo 2002, undicesima edizione della competizione, si svolse dal 23 febbraio al 3 ottobre 2002, in 15 eventi tutti facenti parte del circuito UCI. Fu vinta dal francese Franck Bouyer della Bonjour, mentre il miglior team fu Bonjour."}
{"id": "4260282", "revid": "247222", "url": "https://it.wikipedia.org/wiki?curid=4260282", "title": "L'amore \u00e8 un pericolo", "text": "L'amore \u00e8 un pericolo \u00e8 il quarto album della cantautrice Grazia Di Michele, uscito nel 1988. La produzione \u00e8 di Lucio Fabbri.\n\u00c8 stato lanciato dalla hit \"Solo i pazzi sanno amare\" e vede la collaborazione di Eugenio Finardi, Vittorio Cosma, Walter Calloni, Gabriele Cicognani, Maurizio Nazzaro, Paolo Panigada."}
{"id": "4260285", "revid": "247222", "url": "https://it.wikipedia.org/wiki?curid=4260285", "title": "Clich\u00e9 (Grazia Di Michele)", "text": "Clich\u00e9 \u00e8 il primo album della cantautrice italiana Grazia Di Michele, uscito nel 1978."}
{"id": "4260286", "revid": "106990", "url": "https://it.wikipedia.org/wiki?curid=4260286", "title": "Organo della Hofkirche di Innsbruck", "text": ""}
{"id": "4260289", "revid": "1603714", "url": "https://it.wikipedia.org/wiki?curid=4260289", "title": "Phintias", "text": "Attivit\u00e0.\nCome Euphronios e Euthymides, Phintias \u00e8 un pittore di vasi di grandi dimensioni, tuttavia tra le sue opere conosciute la pi\u00f9 antica sembra essere la coppa firmata conservata a Monaco di Baviera (Staatliche Antikensammlungen 2590), con il combattimento per il tripode tra Eracle e Apollo; \u00e8 una coppa a figure rosse, ancora nella forma tipica delle coppe a occhioni, decorata in uno stile non ancora assimilabile a quello dei Pionieri e vicino a quello delle opere pi\u00f9 antiche di Oltos e di Epiktetos, dove Phintias manifesta i debiti verso Psiax, il quale si palesa a partire da questa coppa come il suo pi\u00f9 probabile maestro.\nLe opere pi\u00f9 recenti dimostrano gi\u00e0 la piena adesione al nuovo stile elaborato dai Pionieri; \u00e8 il caso dell'anfora di Tarquinia (Museo nazionale di Tarquinia RC 6843) dove \u00e8 nuovamente presente la scena del combattimento per il tripode, ma dove le due figure si stagliano isolate sul fondo in modo differente rispetto al contrapporsi tra i due lottatori corpulenti sulla coppa di Monaco, ricordando piuttosto la leggiadra bellezza di Teseo sull'anfora di Euthymides (Monaco di Baviera, Staatliche Antikensammlungen 2309), di cui ripetono la postura e gli scorci nelle articolazioni inferiori. La scena dionisiaca sul lato opposto, malgrado l'accuratezza dei dettagli anatomici che rimanda ad Euphronios, sembra invece rimanere ancora aderente, soprattutto per quanto riguarda la composizione e la costruzione dei gruppi di figure, ai pittori della cerchia di Andokides."}
{"id": "4260308", "revid": "767487", "url": "https://it.wikipedia.org/wiki?curid=4260308", "title": "Doug Thomas", "text": ""}
{"id": "4260316", "revid": "2128848", "url": "https://it.wikipedia.org/wiki?curid=4260316", "title": "Sistemi energetici", "text": "I sistemi energetici, o metabolismi energetici, rappresentano dei meccanismi metabolici attraverso i quali il muscolo scheletrico riesce a ricavare energia per l'attivit\u00e0 fisica.\nEssi essenzialmente si riconoscono in due forme: l'attivit\u00e0 aerobica, che ricava l'energia mediante l'ossigeno (O), e quella anaerobica, che fornisce energia senza l'immediata necessit\u00e0 di ossigeno. Quest'ultima si suddivide a sua volta nei sistemi anaerobico \"alattacido\" (o sistema dei fosfati o fosfageni o della fosfocreatina), e anaerobico \"lattacido\" (o sistema anaerobico glicolitico).\nATP, la molecola energetica.\nTutte le forme di vita necessitano di energia per crescere, muoversi e mantenersi. Migliaia di processi che richiedono energia si verificano continuamente all'interno delle cellule per rispondere alle esigenze della vita. L'energia pu\u00f2 assumere diverse forme nei sistemi biologici, ma la molecola energetica pi\u00f9 utile \u00e8 nota come adenosina trifosfato (ATP).\nLe cellule non possono creare ATP dal nulla. Secondo la prima legge della termodinamica, la quantit\u00e0 totale di energia nell'universo rimane costante. Pertanto, dagli alimenti dietetici ingeriti e digeriti viene ricavata una potenziale energia che risiede all'interno delle cellule, nei legami chimici di composti organici (cio\u00e8 contenenti carbonio) come il glucosio (uno zucchero semplice o un monosaccaride), glicogeno (uno zucchero complesso o un polisaccaride composto di centinaia o migliaia di molecole di glucosio immagazzinato nel fegato, muscoli e altri organi) e di acidi grassi (saturi o insaturi prodotti durante la degradazione dei trigliceridi). Quando questi composti vengono impiegati nei processi energetici, alcuni dei legami atomici si rompono o vengono riordinati, con la conseguente liberazione di energia dalla formazione dell'ATP. La molecola di ATP viene quindi utilizzata per funzioni cellulari come il rifornimento di energia per la contrazione muscolare, o per costruire altre molecole complesse (in combinazione con enzimi), o per generare messaggi elettrochimici nei nervi, trasportare sostanze attraverso le membrane cellulari e alimentare ogni attivit\u00e0 nella cellula.\nLa fonte di energia per l'attivit\u00e0 muscolare \u00e8 la molecola di ATP. L'ATP \u00e8 composta da una molecola di uno zucchero chiamata adenosina, legata a tre gruppi fosfato. Quando l'ATP viene scomposta in adenosina di-fosfato (ADP), e una molecola libera di fosfato (P o Pi) e uno ione idrogeno (H+), viene liberata energia. Mentre l'ADP viene prontamente riciclato nei mitocondri (organelli che producono energia nelle cellule) e anche nel citoplasma, dove viene riconvertito nuovamente in ATP. Questa energia viene impiegata per diverse funzioni corporee, tra cui l'attivit\u00e0 muscolare. L'ATP \u00e8 una fonte di energia immediata per l'attivit\u00e0 muscolare. Tuttavia, tutte e tre le fonti energetiche forniscono ATP in modi differenti.\nQuando la molecola di fosfato viene separata dall'ATP, viene sprigionata una grande energia calorica interna (il motivo per cui l'ATP \u00e8 chiamata molecola ad alta energia) che soddisfa strettamente le esigenze di una specifica reazione biologica. I gruppi fosfato periferici sulla molecola di ATP sono tenuti insieme con legami instabili, cio\u00e8 l'energia viene prontamente rilasciata quando l'ATP viene scisso della molecola di fosfato (chiamata idrolisi perch\u00e9 l'acqua \u00e8 la molecola di scissione che rimuove il Pi). Durante questa reazione molecolare una parte dell'energia viene persa nell'ambiente cellulare, la quale non riesce ad essere recuperata. L'ATP non rappresenta molto pi\u00f9 di una riserva di combustibile. Piuttosto \u00e8 prodotta in una serie di reazioni e quasi immediatamente consumata in un'altra serie di reazioni, un processo chiamato accoppiamento.\nProduzione di ATP aerobica e anaerobica.\nLa prima importante distinzione necessaria quando si distinguono i diversi processi energetici \u00e8 se l'ossigeno \u00e8 essenziale per la sintesi di ATP. Alcune vie metaboliche, chiamate vie aerobiche, richiedono ossigeno e non avvengono fintanto che l'ossigeno non \u00e8 presente in concentrazioni sufficienti. Altri processi non richiedono ossigeno per essere avviati, e sono detti anaerobici. Il messaggio importante \u00e8 che l'ossigeno pu\u00f2 svolgere un ruolo importante in alcune vie, ma ha poca influenza sulle altre. Pu\u00f2 essere utile creare una diversa specializzazione nelle cellule in modo che possano adattarsi alle esigenze energetiche cellulari.\nAspetti fisiologici.\nUna via metabolica \u00e8 costituita da una serie di reazioni chimiche che provocheranno la formazione di ATP e di prodotti di scarto (come l'anidride carbonica). I sistemi energetici possono essere suddivisi in due categorie: i sistemi aerobici e quelli anaerobici. \u00c8 soprattutto nel contesto dell'esercizio fisico che questi meccanismi vengono alterati. Essi differiscono per intensit\u00e0, durata e nel modo in cui l'energia viene prodotta dal corpo. Generalmente parlando, i sistemi aerobici richiedono l'impiego di ossigeno (metabolismo ossidativo), mentre i sistemi anaerobici non richiedono l'impiego di ossigeno (metabolismo glicolitico e dei fosfati). Durante l'esercizio fisico o la normale attivit\u00e0, l'ATP \u00e8 scisso nei muscoli in ADP e necessita di essere rigenerato per continuare a produrre energia. Tuttavia, le scorte di ATP prontamente disponibile sono molto limitate nel muscolo in maniera tale da sostenere lo sforzo massimale per soli 6 secondi circa. Esistono quattro differenti sistemi energetici che generano ATP durante l'esercizio. Nel contesto dell'attivit\u00e0 fisica, il contributo di ognuno di questi sistemi \u00e8 determinato dall'intensit\u00e0 e dalla durata della stessa.\nI quattro sistemi energetici del corpo sono:\nIl sistema anaerobico alattacido (ATP-PC) \u00e8 il sistema energetico pi\u00f9 semplice del corpo con la capacit\u00e0 pi\u00f9 breve (fino a 15 secondi) per mantenere la produzione di ATP. Durante l'esercizio intenso, come nello sprint, i fosfati rappresentano la fonte di ATP pi\u00f9 rapida e disponibile. La principale via metabolica per la rigenerazione dell'ATP durante l'esercizio cardiovascolare e di \"endurance\" \u00e8 quasi esclusivamente la respirazione mitocondriale (sistema aerobico), che inizialmente condivide la stessa via metabolica del processo anaerobico della glicolisi (glicolisi aerobica). \u00c8 sbagliato credere che i sistemi energetici del corpo lavorino in modo indipendente. Infatti, i tre sistemi energetici lavorano insieme cooperativamente per produrre ATP. Attraverso la glicolisi, il glucosio ematico e il glicogeno muscolare (il glicogeno \u00e8 la forma immagazzinata di glucosio nel muscolo o fegato) vengono convertiti in un'altra molecola chimica chiamata piruvato, che, a seconda dell'intensit\u00e0 dell'esercizio, entrer\u00e0 nel mitocondrio (sistema aerobico glicolitico) o sar\u00e0 convertito in lattato (sistema anaerobico lattacido). A livelli di intensit\u00e0 di esercizio al di sotto della \"soglia anaerobica\", il piruvato entra nel mitocondrio e la contrazione muscolare continua attraverso la produzione aerobica di ATP. Mentre a livelli di intensit\u00e0 superiori alla \"soglia anaerobica\" la capacit\u00e0 di produrre ATP attraverso la respirazione mitocondriale \u00e8 compromessa, e il piruvato viene convertito in lattato, che risulta come un sottoprodotto del metabolismo che viene prodotto durante il catabolismo o l'impiego energetico dei carboidrati. Le vie metaboliche che supportano l'intensit\u00e0 di allenamento al di sopra della \"soglia anaerobica\" (cio\u00e8 i sistemi anaerobici) sono in grado di sostenere la contrazione muscolare solo per brevi periodi, limitando cos\u00ec la prestazione. \u00c8 a questo punto che l'esercizio fisico ad alta intensit\u00e0 \u00e8 compromesso, perch\u00e9 i sistemi energetici della glicolisi e dei fosfageni che stanno sostenendo la contrazione muscolare continuata al di sopra della \"soglia anaerobica\" possono produrre ATP ad un ritmo elevato, ma sono in grado di farlo solo per un periodo limitato. Quindi, l'energia per le attivit\u00e0 fisiche richiede una miscela di tutti i sistemi energetici. Tuttavia, le determinanti del coinvolgimento del particolare sistema energetico sono altamente dipendenti dalla intensit\u00e0 dell'esercizio.\nSistema anaerobico alattacido.\nIl sistema \"anaerobico alattacido\", detto anche sistema \"dei fosfageni\" o sistema ATP-CP, \u00e8 primariamente coinvolto in attivit\u00e0 da uno a 15 secondi, impiegando l'ATP immagazzinato e la fosfocreatina come substrati energetici. Questa via metabolica interviene principalmente durante l'esercizio ad intensit\u00e0 massimale come lo \"sprint\" e l'esercizio coi pesi a basse ripetizioni (\"powerlifting\", \"weightlifting\"). Questa reazione non richiede la presenza di ossigeno.\nSistema anaerobico lattacido.\nIl sistema \"anaerobico lattacido\", detto anche \"glicolisi anaerobica\", interviene principalmente in attivit\u00e0 con una durata da 15 secondi a oltre 60 secondi, impiegando i carboidrati depositati nel muscolo (glicogeno muscolare) risultando nella produzione di acido lattico e ioni idrogeno. L'accumulo di ioni idrogeno crea una sensazione di bruciore, e pu\u00f2 essere una causa dell'affaticamento durante l'esercizio. Il sistema anaerobico lattacido predomina nelle attivit\u00e0 fisiche vicine all'intensit\u00e0 massimale, come gli \"sprint\" da 400 metri, o l'esercizio coi pesi a medie ripetizioni (6-20). Anche questo sistema non richiede la presenza di ossigeno.\nSistema aerobico glicolitico.\nSebbene poco citato, il sistema \"aerobico glicolitico\" interviene durante prestazioni di una durata massima di 20 minuti, risultando un intermedio tra il sistema \"anaerobico lattacido\" e quello \"aerobico ossidativo\". In questo caso il muscolo impiega primariamente il glicogeno muscolare e il glucosio ematico per generare energia. Questo produce piruvato come prodotto finale, il quale viene usato per produrre ulteriore energia. Questo sistema energetico \u00e8 usato primariamente durante attivit\u00e0 come la corsa da 2 miglia nell'atletica leggera.\nSistema aerobico lipolitico.\nIl sistema \"aerobico lipolitico\" interviene durante prestazioni di durata maggiore ai 20 minuti. In questo caso il corpo impiega acidi grassi per produrre energia. Questo \u00e8 il sistema energetico usato durante le attivit\u00e0 aerobiche a bassa intensit\u00e0. Il sistema aerobico lipolitico \u00e8 predominante nelle attivit\u00e0 di lunga durata come la maratona nell'atletica leggera.\nInterazione tra sistemi energetici.\nNonostante una fonte energetica possa essere predominante in risposta ad una determinata attivit\u00e0 muscolare (ad esempio il sistema alattacido per l'alzata massimale, o quello aerobico per la corsa o la maratona), in realt\u00e0 tutte le tre fonti energetiche provvedono a fornire l'ATP richiesta dal corpo in ogni momento. Perci\u00f2, il sistema dei fosfati interviene anche quando il corpo \u00e8 in stato di riposo, mentre le fonti aerobiche intervengono anche durante l'alzata massimale. Anche in stato di riposo viene prodotta da muscoli una piccola quantit\u00e0 di lattato, che viene poi rilasciata nel sangue. Durante una maratona, anche se la maggior parte dell'energia viene apportata dalle fonti ossidative, una piccola parte dell'energia richiesta proviene dai sistemi anaerobici dei fosfati e del lattato. Sebbene tutti i tre sistemi forniscano energia per ricavare parte dell'ATP richiesto per qualsiasi attivit\u00e0, come cambiano la durata o l'intensit\u00e0 dell'esercizio, cambia anche la predominanza tra uno dei tre sistemi. Il sistema anaerobico alattacido dei fosfati fornisce gran parte dell'energia per attivit\u00e0 brevissime e molto intense, come l'alzata massimale (powerlifting), il getto del peso, o lo \"sprint\" da 36 metri nell'atletica leggera. Il sistema anaerobico lattacido interviene in predominanza in attivit\u00e0 mediamente brevi e mediamente intense, come nell'esercizio con sovraccarichi (\"Resistance training\") da 20-25 ripetizioni, o in quello da 3 serie e 10 ripetizioni con 1 minuto di recupero (tipiche del \"bodybuilding\" e del \"fitness\"), oppure nello \"sprint\" da 200 metri. Il sistema aerobico fornisce gran parte dell'ATP per serie con sovraccarichi estremamente lunghe, o per prestazioni fisiche continue e di durata (\"Aerobic endurance\"). Tuttavia, tutti questi meccanismi intervengono in contemporanea producendo ciascuno una quantit\u00e0 variabile di energia. Non c'\u00e8 un punto esatto in cui una fonte energetica provvede a fornire la maggior parte dell'ATP per un'attivit\u00e0. Le variazioni nella percentuale dei contributi da parte dei tre sistemi viene condizionata dall'intensit\u00e0 a dalla durata dell'esercizio. Ad esempio, se un maratoneta durante un percorso incontra una salita, come risultato dell'aumento dell'intensit\u00e0 dello sforzo aumenta la componente anaerobica lattacida, il lattato si accumula nel corpo, e l'acido lattico contribuisce maggiormente a fornire energia nell'attivit\u00e0. Il contributo dei tre sistemi energetici nell'attivit\u00e0 fisica \u00e8 dinamico e varia con il variare della durata e dell'intensit\u00e0."}
{"id": "4260317", "revid": "125458841", "url": "https://it.wikipedia.org/wiki?curid=4260317", "title": "Pierre Denis Martin", "text": "Biografia.\nFiglio di Denis e di Fran\u00e7oise Dubat e cugino di Jean Baptiste Martin, fu apprendista di Adam Frans van der Meulen e di Joseph Parrocel.\nIl 13 gennaio 1699 spos\u00f2 Marie Claire Briosne, da cui ebbe un solo figlio, Pierre, nato il 18 settembre 1699.\nCollabor\u00f2 frequentemente col cugino, tanto da lavorare con uno stile talmente simile al suo da comportare problemi di attribuzione delle opere.\nLavor\u00f2 sia a Parigi, in particolare presso la Manifattura dei Gobelins su commissione del re Luigi XV, che nei Paesi Bassi. Fu pittore ordinario e con retribuzione fissa del re (\"peintre ordinaire et pensionnaire du Roi\").\nDipinse soprattutto scene di caccia, interni, soggetti storici, vedute di citt\u00e0 e di palazzi reali e battaglie."}
{"id": "4260320", "revid": "38178", "url": "https://it.wikipedia.org/wiki?curid=4260320", "title": "Kaikin", "text": ""}
{"id": "4260322", "revid": "729019", "url": "https://it.wikipedia.org/wiki?curid=4260322", "title": "Stazione di Zambra", "text": "La stazione di Zambra \u00e8 una fermata ferroviaria posta sul tronco comune alle linee Bologna-FirenzeLucca-Firenze. Serve il quartiere di Zambra, nel comune di Sesto Fiorentino.\nStoria.\nLa fermata di Zambra venne attivata nel 1990."}
{"id": "4260323", "revid": "124123", "url": "https://it.wikipedia.org/wiki?curid=4260323", "title": "Susan Graham", "text": "Biografia.\nCresciuta a Midland nel Texas, si \u00e8 laureata alla Texas Tech University ed alla Manhattan School of Music. Ha studiato pianoforte per 13 anni. Ha vinto le National Council Auditions del Metropolitan Opera nel 1988 ed il premio Schwabacher del Programma Merola del San Francisco Opera.\nLa Graham ha fatto il suo debutto internazionale al Royal Opera House, Covent Garden di Londra nel 1994, nel \"Ch\u00e9rubin\" di Massenet con Angela Gheorghiu.\nLa Graham \u00e8 nota nel repertorio delle arie francesi e di compositori contemporanei americani, tra cui Ned Rorem e Lowell Liebermann. Graham fatto il suo primo recital nella Carnegie Hall nell'aprile 2003.\nNel 2009 tiene un recital al Ravinia Festival di Chicago. Nel 2012 ha tenuto un recital al Th\u00e9\u00e2tre du Ch\u00e2telet di Parigi ed a Santa Fe (Nuovo Messico)."}
{"id": "4260325", "revid": "767487", "url": "https://it.wikipedia.org/wiki?curid=4260325", "title": "Una inebriante notte di ballo", "text": "Una inebriante notte di ballo (\"Es war eine rauschende Ballnacht\") \u00e8 un film del 1939 prodotto e diretto da Carl Froelich.\nProduzione.\nIl film fu prodotto dall'Universum Film (UFA).\nDistribuzione.\nIl film \u00e8 stato presentato il 13 agosto 1939 alla 7\u00aa Mostra internazionale d'arte cinematografica di Venezia.\nIn Germania, il film usc\u00ec in prima a Berlino all'Ufa-Palast am Zoo il 15 agosto 1939 distribuito dall'Universum Film (UFA)."}
{"id": "4260327", "revid": "599013", "url": "https://it.wikipedia.org/wiki?curid=4260327", "title": "David Bailey (cestista)", "text": ""}
{"id": "4260339", "revid": "125315772", "url": "https://it.wikipedia.org/wiki?curid=4260339", "title": "Jonathan Obika", "text": "Carriera.\nClub.\nHa giocato nella prima divisione scozzese e nella seconda divisione inglese.\nNazionale.\nNel 2009 ha giocato due partite del Mondiale Under-20.\nStatistiche.\nPresenze e reti nei club.\n\"Statistiche aggiornate al 3 maggio 2016.\""}
{"id": "4260350", "revid": "806297", "url": "https://it.wikipedia.org/wiki?curid=4260350", "title": "Sarriod de la Tour", "text": ""}
{"id": "4260352", "revid": "300067", "url": "https://it.wikipedia.org/wiki?curid=4260352", "title": "Carl Elliott", "text": ""}
{"id": "4260360", "revid": "254059", "url": "https://it.wikipedia.org/wiki?curid=4260360", "title": "Senaiga", "text": "Il Senaiga \u00e8 un corso d'acqua a carattere torrentizio che si sviluppa tra le province di Trento e Belluno.\nIl torrente nasce dal Col del Boia (2033\u00a0m s.l.m.) in provincia di Trento. Dopo pochi chilometri entra in provincia di Belluno (in cui si sviluppano 14,82\u00a0km del corso) mantenendo una direzione ovest-est. Sfocia nel Cismon nei pressi di Ponte Serra ad una quota di 335\u00a0m s.l.m.\nPochi chilometri prima della confluenza nel Cismon, a sud di Lamon, uno sbarramento artificiale forma il Lago del Senaiga.\nI principali affluenti sono il torrente Valpora (affluente di sinistra lungo 9\u00a0km, confluisce nel torrente direttamente nel bacino artificiale) e il torrente Valmaggiore (di destra)."}
{"id": "4260363", "revid": "606039", "url": "https://it.wikipedia.org/wiki?curid=4260363", "title": "Hyla italica", "text": ""}
{"id": "4260364", "revid": "606039", "url": "https://it.wikipedia.org/wiki?curid=4260364", "title": "Hyla arborea var. intermedia", "text": ""}
{"id": "4260366", "revid": "686936", "url": "https://it.wikipedia.org/wiki?curid=4260366", "title": "Forrest Gregg", "text": "Membro della Pro Football Hall of Fame per la sua carriera da giocatore, Gregg ha vinto sei campionati NFL, cinque dei quali coi Green Bay Packers e uno coi Dallas Cowboys (il Super Bowl VI) dove pass\u00f2 l'ultima stagione della carriera. In seguito fu il capo-allenatore di tre squadre nella NFL (Cleveland Browns, Cincinnati Bengals e Packers) e di due nella Canadian Football League (Toronto Argonauts e Shreveport Pirates).\nCarriera da giocatore.\nGregg fu un giocatore chiave della dinastia dei Packers che vinse cinque campionati NFL e due Super Bowl negli anni sessanta. Gregg si guadagn\u00f2 la fama di \"iron man\" disputando l'allora record della lega con 188 gare consecutive dal 1956 al 1971. Fu inserito nella formazione ideale della stagione All-Pro per otto anni consecutivi dal 1960 al 1967 e fu convocato per nove Pro Bowl.\nGregg chiuse la carriera con i Dallas Cowboys, cos\u00ec come fece un altro compagno dei Packers, il cornerback Herb Adderley. Entrambi contribuirono alla vittoria dei Cowboys nel Super Bowl VI, facendone gli unici giocatori (oltre all'ex compagno di squadra Fred Thurston, che aveva vinto il titolo coi Baltimore Colts nel 1958) nella storia del football professionistico ad aver vinto sei campionati.\nVince Lombardi, il leggendario allenatore dei Packers negli anni sessanta, afferm\u00f2 che \"Forrest Gregg \u00e8 il miglior giocatore che abbia mai allenato!\" nel suo libro \"Run to Daylight\". Nel 1999, Gregg fu posizionato al numero 28 nella classifica di The Sporting News dei migliori cento giocatori di tutti i tempi, secondo dietro Ray Nitschke tra i giocatori allenati da Lombardi, secondo dietro Anthony Mu\u00f1oz (che allen\u00f2 ai Bengals) tra gli offensive tackle e terzo dietro Munoz e John Hannah tra gli uomini della linea offensiva. Nella stessa classifica stilata da NFL Network nel 2009 fu inserito al 54\u00ba posto."}
{"id": "4260370", "revid": "767487", "url": "https://it.wikipedia.org/wiki?curid=4260370", "title": "Jason Ellis", "text": ""}
{"id": "4260371", "revid": "910555", "url": "https://it.wikipedia.org/wiki?curid=4260371", "title": "Metromare", "text": "Il Metromare, detto anche Trasporto Rapido Costiero (TRC), \u00e8 un sistema di trasporto di tipo \"Bus Rapid Transit\". L'opera collega la stazione di Rimini a quella di Riccione.\nLa prima tratta \u00e8 stata costruita dal 2012 al 2018. In una fase successiva, l'opera giunger\u00e0 fino alla Fiera di Rimini ed \u00e8 in studio l'estensione fino alla stazione di Santarcangelo di Romagna e il collegamento fino alla citt\u00e0 di Cattolica.\nStoria.\nUn primo progetto della linea di costa appare ufficialmente nel 1994: a marzo fu inserito nel nuovo piano regolatore, a maggio fu presentato dalla Regione Emilia-Romagna in seno europeo e a dicembre fu approvato il primo accordo di programma. Nel marzo del 1996 il Consiglio dei ministri stanzi\u00f2 62 miliardi di lire di finanziamenti per l\u2019opera, poi confermati a dicembre anche dal Cipe; nel frattempo, nel maggio di quell'anno fu approvato il progetto definitivo.\nNell'agosto 2011 inizi\u00f2 la fase preliminare e preparatoria dei lavori, consistente nello spostamento dei sottoservizi che avrebbero intralciato il percorso; fase che dur\u00f2 circa un anno.\nIl 14 luglio 2012 furono consegnati i cantieri alla Italiana Costruzioni, anche se i primi lavori iniziarono alla fine del mese di settembre.\nIl tracciato \u00e8 stato ultimato verso la fine del 2017; nel 2018 sono stati effettuati i lavori per la predisposizione delle fermate e del posto centrale di controllo, ed effettuati i test sui mezzi.\nSabato 23 novembre 2019 \u00e8 stato inaugurato il servizio effettuato con autobus provvisori ibridi in attesa della consegna dei filosnodati ExquiCity, prevista per la primavera 2020. Nelle giornate del 22 e del 23 novembre il pubblico ha potuto viaggiare gratuitamente; successivamente \u00e8 entrato a regime il servizio a pagamento, con la cadenza dei mezzi di circa 20 minuti e solo in orari diurni, in attesa della consegna dei mezzi definitivi.\nIl 18 novembre 2020 \u00e8 iniziato il collaudo dei primi tre filobus costruiti dall'azienda belga Van Hool.\nTratte successive.\n\u00c8 stato approvato in linea tecnica dalla Giunta comunale di Rimini il prolungamento, su sede promiscua, in direzione della Fiera, con la possibilit\u00e0 terminare presso la stazione di Santarcangelo di Romagna. \u00c8 previsto, ma non ancora confermato, il prolungamento da Riccione in direzione di Cattolica.\nControversie.\nA Riccione, dopo l'approvazione dell'opera da parte della giunta e poi del Consiglio comunale, inizi\u00f2 una forte contestazione tanto che alle elezioni del nuovo sindaco nel giugno 2014, il candidato Ubaldi (Partito Democratico) fu battuto al ballottaggio da Renata Tosi (centro-destra), la quale ha sempre sostenuto l'inutilit\u00e0 dell'opera. Nel giugno e luglio 2014 a Riccione ci furono forti contestazioni con l'apertura dei cantieri nelle zone urbanizzate, al punto che sono dovute intervenire ingenti forze di Polizia per mantenere l'ordine pubblico.\nL'opera \u00e8 stata contestata, oltre che per i costi e gli espropri, anche per i dubbi sull'utilit\u00e0. Comitati di cittadini, esponenti politici locali e gruppi studenteschi hanno espresso perplessit\u00e0, facendo notare che la prima tratta prevista segue di pari passo il percorso della ferrovia, non consentendo di raggiungere direttamente alcun luogo di interesse (monumenti, ospedali, aeroporto, istituti scolastici, universit\u00e0 e cos\u00ec via) e non avrebbe risolto le esigenze del trasporto pubblico locale.\nSono state espresse critiche per l'anticipazione dell'apertura dell'infrastruttura nel novembre 2019, che ha comportato un'ulteriore spesa di 1,1 milioni di euro per predisporre autobus a metano e ibridi in luogo dei filobus non ancora collaudati.\nCaratteristiche.\nLa prima tratta \u00e8 lunga e corre interamente in sede protetta, lungo una carreggiata di larghezza variabile da a in affiancamento alla ferrovia Bologna-Ancona. Al completamento della prima fase dei lavori nel 2019, la linea dispone di 17 stazioni, di cui 15 intermedie, mentre il servizio ha una frequenza di e i filobus percorrono l'intero tragitto in .\nPercorso.\nIl percorso del Metromare si sviluppa per la lunghezza di interamente in sede protetta (tranne per il passaggio a livello della diramazione ferroviaria delle Officine Grandi Riparazioni), parallelamente alla linea ferroviaria (lato monte), in una carreggiata larga da 4,20 a : per circa il 60% il servizio si svolge a senso unico alternato su corsia singola, mentre il restante 40% a doppio senso di marcia su due corsie. \u00c8, in particolare, a corsia singola in tutto il tratto riccionese che va dalla fermata \"D'Annunzio Nord\" al capolinea di \"Ceccarini Riccione Station\" e in tutti gli altri tratti nei quali l'eccessiva vicinanza delle case non ha permesso la costruzione della doppia corsia.\nSono presenti quindici stazioni intermedie alle quali si aggiungono i due capolinea di Rimini Station e Ceccarini Riccione Station, dove avviene l'interscambio con le rispettive stazioni ferroviarie. Un altro interscambio \u00e8 possibile presso la fermata \"Miramare Station\", che si attesta all'altezza dell'omonima fermata ferroviaria.\nIn corrispondenza delle fermate \"Toscanini\" e \"Miramare Airport\" sono previste due grosse rotatorie per permettere ai mezzi, qualora necessario, di invertire la marcia, o anche di accedere o abbandonare il percorso, suddividendo quest'ultimo in tre tronconi di simile lunghezza. Dalla fermata \"Miramare Airport\" sono previsti dal 2020 dei collegamenti in sede promiscua (navetta) con l'Aeroporto Federico Fellini, mentre dalla fermata \"Toscanini\" sono previsti dei collegamenti, sempre in sede promiscua, con tutti i maggiori servizi territoriali (ospedale, centro studi, tribunale). Collegamenti \"a pettine\" saranno comunque creati anche presso tutte le altre fermate.\nLe fermate.\nNei progetti delle fermate \"Toscanini\", \"Marebello\", \"Rivazzurra\", \"Fiabilandia\", \"Dante\" e \"Porto\" \u00e8 stata realizzata un'unica banchina centrale con marciapiedi disposti in serie. Il passaggio dei viaggiatori dalla banchina centrale e verso questa avviene al di l\u00e0 del punto di arresto in fermata dei veicoli, regolato da appositi dispositivi luminosi.\nLe fermate \"Kennedy\", \"Pascoli\", \"Bellariva\", \"Miramare Station\", \"Miramare Airport\", \"Marano\", \"D'Annunzio Nord\" e \"Alba\", nonch\u00e9 i due capolinea di \"Rimini Station\" e \"Ceccarini Riccione Station\", sono invece realizzate con due banchine laterali contrapposte, ciascuna specializzata per senso di marcia.\nPer la particolare conformazione dei luoghi, in corrispondenza della fermata \"Lagomaggio\" \u00e8 dotata di due marciapiedi laterali contrapposti, utilizzati in modo esclusivo per un senso di marcia o per l'altro. Non sono presenti punti di intersezione tra le traiettorie dei veicoli, che saranno sempre regolati da un sistema elettronico centrale di controllo.\nLe aree di attesa sui marciapiedi delle fermate sono parzialmente coperte da pensiline e potranno essere dotate di esercizi commerciali, punti di servizio e di ristorazione.\nI mezzi.\nNei primi otto mesi di servizio, dall'inaugurazione del 23 novembre 2019, il trasporto \u00e8 stato svolto utilizzando autobus a metano e ibridi, in attesa del collaudo dei mezzi filoviari a trazione elettrica.\nIl servizio \u00e8 attualmente svolto da 9 filosnodati VanHool Exquicity 18T."}
{"id": "4260384", "revid": "100166591", "url": "https://it.wikipedia.org/wiki?curid=4260384", "title": "Stadio Dinamo (Macha\u010dkala)", "text": "Lo stadio Dinamo (ufficialmente ) \u00e8 uno stadio di calcio della citt\u00e0 di Macha\u010dkala, in Russia. Ospita le partite casalinghe della Dinamo Macha\u010dkala.\nDal 1991 al 2003 ha ospitato anche le gare dell'An\u017ei."}
{"id": "4260388", "revid": "300067", "url": "https://it.wikipedia.org/wiki?curid=4260388", "title": "Ernest Scott", "text": ""}
{"id": "4260391", "revid": "599013", "url": "https://it.wikipedia.org/wiki?curid=4260391", "title": "Ken Houston", "text": "Carriera professionistica.\nHouston Oilers.\nHouston fu scelto nel corso del nono giro del Draft AFL del 1967 dagli Houston Oilers della American Football League, divenendo titolare nella terza gara della sua stagione da rookie. Due settimane dopo, in una gara contro i New York Jets, Ken segn\u00f2 due touchdown: uno su un tentativo di field goal bloccato ritornato per 71 yard e un altro su un ritorno da intercetto di 43 yard.\nNel 1971, Houston stabil\u00ec un record NFL con cinque touchdown segnati su ritorno (quattro da intercetti e uno da fumble). Questo primato resistette fino al 2006 quando Devin Hester segn\u00f2 6 touchdown su ritorni.\nWashington Redskins.\nDopo sei stagioni con gli Oilers, Houston fu scambiato coi Washington Redskins per cinque giocatori veterani: l'offensive lineman Jim Snowden, il tight end Mack Alston, il wide receiver Clifton McNeil, il defensive end Mike Fanucci e il defensive back Jeff Severson. Coi Redskins, Houston fu convocato per sette Pro Bowl consecutivi.\nHouston fu selezionato tra i migliori giocatori per 12 anni consecutivi: fu American Football League All-Star nel 1968 e 1969 e in seguito fu sempre convocato per il Pro Bowl tra il 1970 e il 1979. Inoltre fu inserito tre volte nella formazione ideale della stagione All-Pro. Nel 1999, fu classificato da \"The Sporting News\" al 61\u00ba posto nella classifica dei 100 migliori giocatori di tutti i tempi. Nel 1986 \u00e8 stato inserito nella Pro Football Hall of Fame."}
{"id": "4260392", "revid": "124541113", "url": "https://it.wikipedia.org/wiki?curid=4260392", "title": "Castello di Monticello", "text": "Il castello di Monticello \u00e8 un fortilizio situato nell'omonima frazione del comune italiano di Gazzola, in provincia di Piacenza.\nIl castello \u00e8 situato in una posizione strategica sul crinale che divide la val Trebbia dalla val Luretta a d'altezza.\nStoria.\nIl castello di Monticello viene citato per la prima volta nel 1372, quando venne occupato da parte delle truppe fedeli al Papa durante una sommossa anti-viscontea, venendo difeso, durante questo episodio, da parte della famiglia Arcelli, la quale, negli anni successivi ne mantenne il possesso, fino ad arrivare alla nomina a cofeudatari, avvenuta nel 1452. Diventato di propriet\u00e0 del ramo di Monteventano della famiglia nobile, nel XVI secolo da questo ramo deriv\u00f2, nella persona del conte Achille Arcelli, il ramo degli Arcelli di Monticello, il cui primo membro fu il figlio Antonio Maria Arcelli.\nNel 1633 il maniero venne concesso da parte del duca di Parma e Piacenza Odoardo I Farnese a Pier Luigi Borghi, presidente della Camera di Parma. Nel 1647 la famiglia Borghi riusc\u00ec a farsi concedere da parte del magistrato camerale farnesiano il diritto all'acquisto di tre delle cinque porzioni in cui era diviso il feudo di Monticello e Monteventano. In seguito, nel XVIII secolo, ritorn\u00f2 tra le propriet\u00e0 di un ramo della famiglia Arcelli, gli Arcelli Fontana, insieme al castello di Monteventano.\nDurante la seconda guerra mondiale, nell'ambito della resistenza partigiana, nella notte tra il 15 e il 16 aprile del 1945 fu teatro di una violenta battaglia, tra le pi\u00f9 importanti della resistenza sul territorio piacentino, tra le formazioni partigiane, comandate da Gino Cerri, detto \"Cicogna\", asserragliate all'interno dell'edificio, e le truppe nazifasciste che lo avevano circondato.\nIntorno alle 3.30 i circa 30 partigiani presenti all'interno del castello vennero circondati da una forza composta da circa 400 effettivi parte delle brigate nere di Mantova e delle SS italiane armati di armi pesanti, mitragliatori e panzerfaust. Nonostante la superiorit\u00e0 numerica, gli assalti per la conquista del castello, durante i quali vennero date alle fiamme alcune costruzioni rurali addossate al maniero, non ebbero esiti positivi fino alla mattinata quando, dal castello di Monteventano, giunse una squadra partigiana capitanata da Lino Vescovi, detto \"il Valoroso\", mentre dalla val Tidone arriv\u00f2 un gruppo di rinforzi sotto il comando di Cesare Rabaiotti, detto \"il Moro\".\nGrazie all'arrivo di queste truppe, nonch\u00e9 al fuoco di un mortaio piazzato in posizione strategica al di sopra di un'altura non lontano dalla localit\u00e0 di San Giorgio, le truppe partigiane riuscirono a respingere definitivamente l'assalto; in questa fase degli scontri trov\u00f2 la sua morte Lino Vescovi, colpito, secondo alcune ipotesi dal fuoco amico, mentre conduceva una carica contro le truppe avversarie poste nei pressi del castello.\nDivenuto di propriet\u00e0 privata, il castello ospita la sede di un'azienda agricola; le porzioni dell'edificio in uso si presentano in buono stato di conservazione, mentre le parti non in uso sono in condizioni piuttosto precarie e rischiano il crollo.\nStruttura.\nIl castello, che condivide alcuni elementi di somiglianza con i vicini manieri di Rezzanello e Momeliano, presenta una pianta rettangolare con quattro torri in posizione angolare; tre delle quali a base rotonda caratterizzate da una rastrematura verso l'alto, mentre la quarta \u00e8 caratterizzata da una base quadrata. Il complesso si estende intorno a due cortili interni, caratterizzati da dimensioni diverse tra di loro, sui quali danno i principali corpi di fabbrica.\nL'accesso al primo cortile interno, posto lungo il lato est della costruzione, \u00e8 possibile tramite una torretta a base quadrangolare, originariamente dotata di ponte levatoio, del quale sono ancora visibili le tracce lasciate dai bolzoni. Il complesso presenta elementi architettonici tra loro disomogenei, indice del fatto che la costruzione fu divisa in varie fasi: all'iniziale realizzazione di un borgo fortificato sarebbe, poi, la costruzione di ulteriori torri e cortine difensive. Con l'adattamento dell'edificio ad un utilizzo agricolo e rurale, diverse costruzioni atte a queste funzioni sono state addossate al suo profilo, contribuendo a mutarne l'originario aspetto ingentilendone le forme.\nNei pressi della fortificazione si erge la chiesa di Santa Maria Maddalena e Santo Stefano Protomartire, originariamente costruita nel corso del XIV secolo con la funzione di oratorio del castello."}
{"id": "4260394", "revid": "715388", "url": "https://it.wikipedia.org/wiki?curid=4260394", "title": "Carlos de Candamo", "text": "Biografia.\nFiglio dell'ambasciatore peruviano in Francia, de Candamo pratic\u00f2 differenti sport. Nel 1891 prese parte al primo Open di Francia, dove fu eliminato al primo turno. Nell'anno successivo perse, con il Racing Club, la finale del campionato francese di rugby a 15. \u00c8 considerato ufficialmente il primo rappresentante del Per\u00f9 ai Giochi olimpici, avendo partecipato ai Giochi olimpici di nelle gare di spada e di fioretto.\nDopo l'esperienza olimpica, divenne diplomatico presso l'ambasciata francese e fu tra i firmatari del Patto di Versailles. Fu inoltre membro del CIO dal 1909 al 1922."}
{"id": "4260395", "revid": "422900", "url": "https://it.wikipedia.org/wiki?curid=4260395", "title": "Carlos Gonzalez de Candamo", "text": ""}
{"id": "4260398", "revid": "1573940", "url": "https://it.wikipedia.org/wiki?curid=4260398", "title": "Mellisuga helenae", "text": "Il colibr\u00ec di Elena (Mellisuga helenae ()) \u00e8 un uccello della famiglia Trochilidae, endemico di Cuba.\nDescrizione.\n\u00c8 considerato l'uccello pi\u00f9 piccolo del mondo: i maschi misurano in media 5,5\u00a0cm e pesano 1,95 g, mentre le femmine raggiungono 6,12\u00a0cm e un peso di 2,6 g. L'apertura alare media \u00e8 di 3,25\u00a0cm.\nBiologia.\nHanno una dieta prevalentemente nettarivora e, in misura minore, insettivora.\nDistribuzione e habitat.\n\"Mellisuga helenae\" \u00e8 endemico di Cuba. Vive principalmente nelle aree forestali e ai margini dei boschi. Un tempo comune in tutta l'isola, il suo habitat originario \u00e8 stato progressivamente soppiantato dalle piantagioni di cacao, caff\u00e8 e tabacco, per cui attualmente ha un areale molto frammentato che include L'Avana, la Sierra de Anafe, la penisola di Guanahacabibes, la palude di Zapata, Jucaro, Moa, la Cuchillas de Toa, la Sierra Cristal, Mayar\u00ed e Guant\u00e1namo.\nConservazione.\nLa progressiva distruzione del suo habitat ha portato negli ultimi anni ad un rapido declino della popolazione. Per tali ragioni la \"IUCN Red List\" classifica \"M. helenae\" come specie prossima alla minaccia di estinzione (\"Near Threatened\").\nLa specie \u00e8 inserita nell'Appendice II della \"Convention on International Trade of Endangered Species\" (CITES)."}
{"id": "4260402", "revid": "179980", "url": "https://it.wikipedia.org/wiki?curid=4260402", "title": "Sisto Romano Farinelli", "text": ""}
{"id": "4260403", "revid": "1543377", "url": "https://it.wikipedia.org/wiki?curid=4260403", "title": "Fantasy Games Unlimited", "text": "Fantasy Games Unlimited, spesso abbreviata in FGU, \u00e8 una casa editrice statunitense di wargame e gioco di ruolo.\nStoria.\nLa FGU fu fondata nel 1975 da Scott B. Bizar, che dopo aver letto un paio dei primi regolamenti pubblicati dalla TSR (\"Dungeons &amp; Dragons\" e \"Warrior of Mars\") decise che poteva fare un lavoro migliore. Per i primi anni di vita fu un lento ma costante editore di wargame, con l'occasionale produzione di giochi di ruolo, ma a partire dal 1981 cominci\u00f2 a dedicarsi principalmente ai giochi di ruolo. A differenza della maggior parte delle case editrici di giochi di ruolo la FGU non disponeva di un gruppo di sviluppo interno e commission\u00f2 la produzione a freelancer esterni, oppure accett\u00f2 e pubblic\u00f2 produzioni autonome di altri autori.\nI primi giochi che pubblic\u00f2 furono i wargame \"Gladiators\" e \"Royal Armies of the Hyborean Age\" (quest'ultimo realizzato da Lin Carter, all'epoca compagno di stanza di Bizar). Il primo gioco di ruolo fu \"Bunnies &amp; Burrows\" (Dennis Sustarre, 1976), che a causa della sua ambientazione particolare ispirata a \"La collina dei conigli\" \u00e8 probabilmente il suo gioco di ruolo pi\u00f9 conosciuto.\nNel 1976, alla Gen Con IX, incontra Ed Simbalist, che intendeva proporre \"Chevalier\", un gioco di ruolo di ambientazione medievale alla TSR, ma aveva rinunciato dopo aver visto Gary Gygax maltrattare un suo dipendente. La FGU pubblic\u00f2 \"Chevalier\" con il titolo di \"Chivalry &amp; Sorcery\" nel 1977, supportandolo fino al 1979 con una mezza dozzina di supplementi. Negli anni successivi pubblicati diversi altri giochi di ruolo, come \"Starship &amp; Spaceman\" (Kanterman, 1978), \"Villains &amp; Vigilantes\" (Dee e Hackerman, 1979), \"Gangster!\" (Fibonacci e Petrone, 1979) e \"Skull &amp; Crossobones\" (LeBoutillier e Seypura, 1980)., senza per\u00f2 supportarli con ulteriori supplementi.\nNel 1980 la FGU pubblic\u00f2 il gioco di ruolo \"Space Opera\" (Simbalist e Phil McGregor) per sostituire il precedente \"Starship &amp; Spacemen\". Il nuovo regolamento ebbe un buon successo per la FGU e venne supportato fino al 1985 con una ventina di supplementi.\nNel 1981 rileva le propriet\u00e0 della Phoenix Games e pubblica la ristampa del gioco di ruolo orientale \"Bushido\" (Hume e Charrette, 1981) e di quello postapocalisse \"Aftermath!\" (Hume e Charrette, 1981), che era gi\u00e0 stato stampato ma non ancora pubblicato (sulla prima edizione il logo della Phoenix Games viene sostituito da quello della FGU usando degli adesivi). \"Bushido\" viene supportato da un solo supplemento, mentre \"Aftermath!\" da cinque supplementi..\nIn seguito al successo di \"Champions\" e alla rinascita dell'interesse per il genere supereroistico, pubblica la seconda edizione di \"Villains &amp; Vigilantes\", stavolta supportandola con un buon numero di supplementi, pubblicandone una ventina tra il 1982 e il 1986. Tra gli autori e illustratori dei nuovi moduli ci sono agli inizi della loro carriera Bill Willingham, futuro autore della serie a fumetti \"Fables\" e Matt Wagner di \"Grendel\". Nel 1986 licenzia inoltre i diritti per la pubblicazione di un fumetto basato su \"Villains &amp; Vigilantes\" alla Eclipse Comics.\nNel 1987 la FGU trasferisce la sua sede da New York a Tempe, Arizona per ridurre i costi di magazzino. Bizar apre a Temple un negozio di giochi e qualche tempo dopoanche un secondo negozio a Phoenix. Sfortunatamente a causa del trasloco alcune delle ditte distributrici perdono traccia della FGU e alcuni pagamenti e riordini vanno persi, a peggiorare le cose un impiegato del negozio usa la carta di credito di Bizar per aprire conti in banca e ottiene prestiti usando il negozio come garanzia. Le dispute legali e le perdite, sia in denaro che in fiducia nei collaboratori, causano una crisi da cui la FGU non riesce a riprendersi. Gli ultimi giochi di ruolo pubblicati restano \"Freeedom Fighters\" (fratelli Keith, 1986) e \"Year of the Phoenix\" (Wixted, 1986). Il negozio di Phoenix viene chiuso nel 1996, quello di Tempe nel 2007.\nA differenza di altre case editrici che generalmente hanno la propriet\u00e0 dei propri prodotti, i contratti che la FGU stipulava con gli autori permettevano loro di mantenere il copyright sulle loro opera e prevedevano che in caso che la FGU avesse smesso di ristamparli i diritti sarebbero tornati a loro. Di fatto per\u00f2 Bizar continua a tenere in vita tutte le sue collane ristampando periodicamente in piccola quantit\u00e0 i vari titoli.\nAlcuni giochi comparvero in altre edizioni, Niall Shapero pubblic\u00f2 una seconda versione online del suo regolamento \"Other Suns\", mentre la Steve Jackson Games pubblic\u00f2 una versione per \"GURPS\" di \"Bunnies &amp; Burrows\", ma in altri casi Bizar minacci\u00f2 di far causa per violazione del copyright, di fatto arrestando la ristampa di alcuni dei vecchi regolamenti..\nA met\u00e0 degli anni novanta la Higlander Games ricompr\u00f2 i diritti di \"Chivalry and Sorcery\" \u2014 e tutto il magazzino di arretrati della FGU relativi al gioco \u2014 che venne pubblicato in una terza edizione nel 1996. La Gold Rush Games che intendeva pubblicare una terza edizione di \"Bushido\" decise che piuttosto che affrontare una disputa legale sprecando inutilmente soldi, cambi\u00f2 il nome al nuovo gioco in \"Sengoku\" (1997). Jeff Dee cambi\u00f2 nome alla sua progettata nuova versione di \"Villains &amp; Vigilantes\" in \"Living legends\" (2005).\nLa FGU comparve online nel 2000, offrendo inizialmente in vendita il magazzino di arretrati e successivamente PDF della precedente produzione e anche alcuni nuovi moduli per \"Aftermath!\" e per \"Villains &amp; Vigilantes\". Comunque gli autori originali di \"Villains &amp; Vigilantes\", Jeff Dee e Jack Herman, contestarono i diritti della FGU di pubblicare questo materiale, asserendo che la ditta originale venne dissolta nel 1989 per il mancato pagamento di alcune tasse. e che nonostante Bizar abbia continuato a fare affari con il nome FGU, non avesse pi\u00f9 i diritti sul materiale originario. Nel 2010 hanno inviato una lettera \"cease and desist\" per proibirgli di continuare a vendere materiale relativo a \"Villains &amp; Vigilantes\" e hanno pubblicato una propria versione 2.1 del gioco, con la loro casa Monkey House Games. Al 2011 per\u00f2 Bizar ha rifiutato ogni accordo o offerta di arbitrato.\nPubblicazioni.\nWargames.\nFonti:\nRiviste.\nPer un breve periodo alla fine degli anni settanta pubblic\u00f2 la rivista \"Wargaming Magazine\"dedicata ai wargame,"}
{"id": "4260406", "revid": "111075316", "url": "https://it.wikipedia.org/wiki?curid=4260406", "title": "Palazzo Vimercati", "text": "Il quattrocentesco Palazzo Vimercati si trovava a Milano sull'attuale via Filodrammatici.\nEsso fu costruito attorno alla met\u00e0 del quindicesimo secolo come dimora del Conte Gaspare Vimercati (ca. 1410 \u2013 1467), condottiero al servizio dell'Aurea Repubblica Ambrosiana prima, e poi di Francesco Sforza.\nIl palazzo fu distrutto in epoca moderna, tuttavia di esso rimane lo splendido portale in stile gotico cortese, successivamente rimontato su un palazzo all'inizio dell'attuale Via Filodrammatici. La forma ad arco acuto ricorda quella del portale del coevo Palazzo Borromeo, sulla Piazza omonima. Fu costruito utilizzando il pregiato marmo di Candoglia utilizzato per il Duomo. La decorazione \u00e8 composta da un raffinato motivo ad archetti trilobati all'interno dell'arco, mentre al di sopra \u00e8 scolpita una teoria di putti intrecciati a motivi vegetali. Il coronamento \u00e8 costituito da una Pigna, fra i simboli araldici degli Sforza. Al di sotto \u00e8 visibile un profilo a rilievo del duca di Milano, Francesco Sforza, collocato fra i condottieri antichi Giulio Cesare ed Alessandro Magno, secondo la consuetudine umanistica di accostamento con figure provenienti dall'antichit\u00e0 classica.\nAnche le ante lignee a lacunari risalgono al quindicesimo secolo."}
{"id": "4260410", "revid": "1372005", "url": "https://it.wikipedia.org/wiki?curid=4260410", "title": "Frederic Zelnik", "text": "Biografia.\nZelnik nacque il 17 maggio 1885 a Czernowitz (attualmente \u010cernivci, in Ucraina, ma all'epoca appartenente ancora all'impero austro-ungarico). \nDopo aver studiato legge, inizi\u00f2 a lavorare in teatro come attore. Recit\u00f2 a Norimberga, Praga, Worms, Aquisgrana e Berlino con il nome Friedrich Zelnik. Arriv\u00f2 al cinema nel 1914, esordendo dapprima come attore, quindi come regista e produttore. Fond\u00f2, insieme a Walter Behrend e a Max Liebenau, una compagnia di produzione, la Berliner Film-Manukfaktur. Stella dello studio divenne la moglie di Zelnik, l'attrice Lya Mara, una ballerina che il regista aveva conosciuto a Praga.\nFamoso per i suoi film di genere e di intrattenimento popolare, Zelnik - negli anni trenta - si trasfer\u00ec a lavorare in Gran Bretagna producendo anche due film nei Paesi Bassi. Durante la guerra, prese la cittadinanza britannica assumendo il nome di Fred Zelnik."}
{"id": "4260416", "revid": "2091899", "url": "https://it.wikipedia.org/wiki?curid=4260416", "title": "Pathping", "text": "Pathping \u00e8 un programma di Microsoft Windows, accessibile tramite prompt dei comandi, che consente di valutare la connessione alla rete o a un altro computer. Esso combina le funzionalit\u00e0 di ping e tracert, ma in confronto ad essi ha il vantaggio che con un singolo comando viene testata la latenza di tutti i nodi, per un esteso periodo di tempo.\nOltre a valutare la connessione permette di stabilire esattamente per quanti e quali server, computer o nodi vari transitano i pacchetti dal nostro computer al server o oppure all'altro computer in questione.\nEsempi.\nQuando al posto dell'indirizzo vengono visualizzati degli asterischi significa che la richiesta al nodo in questione \u00e8 andata in timeout, ad esempio a causa della congestione di rete.\nVarianti.\nProgrammi simili, alcuni disponibili anche su altre piattaforme sono:"}
{"id": "4260417", "revid": "86599", "url": "https://it.wikipedia.org/wiki?curid=4260417", "title": "Osservatorio astronomico di Andru\u0161ivka", "text": "L'osservatorio astronomico di Andru\u0161ivka (in ucraino: \u0410\u043d\u0434\u0440\u0443\u0448\u0456\u0432\u0441\u044c\u043a\u0430 \u0430\u0441\u0442\u0440\u043e\u043d\u043e\u043c\u0456\u0447\u043d\u0430 \u043e\u0431\u0441\u0435\u0440\u0432\u0430\u0442\u043e\u0440\u0456\u044f, trasl. \"Andru\u0161ivs\u2032ka astronomi\u010dna observatorija\") \u00e8 un osservatorio astronomico ucraino situato nel comune di Andru\u0161ivka alle coordinate a 214 m s.l.m.; \u00e8 l'unico osservatorio privato del paese. Il suo codice \"MPC\" \u00e8 \"A50 Andrushivka Astronomical Observatory\". L'osservatorio \u00e8 stato battezzato \u041b\u0438\u043f\u043d\u0435\u0432\u0438\u0439 \u0440\u0430\u043d\u043e\u043a (trasl. \"Lypnevyj ranok\", ovvero \"Mattina di luglio\") con riferimento alla canzone \"July Morning\" degli Uriah Heep che \u00e8 tra le preferite dal fondatore dell'osservatorio.\nIl Minor Planet Center gli accredita la scoperta di centoventitre asteroidi effettuate tra il 2003 e il 2010.\nStoria.\nLa costruzione dell'osservatorio nasce su iniziativa personale di Jurij Mykolajovy\u010d Iva\u0161\u010denko nel 1998 con il riutilizzo di una cupola Zeiss di 8 metri che giaceva inutilizzata nei magazzini dell'osservatorio astronomico dell'Accademia Nazionale delle Scienze. L'inaugurazione avviene il 12 aprile 2001 quando entra in funzione il telescopio Zeiss-600 recuperato dall'osservatorio Terskol in Russia, come parte dei beni statali che dopo la dissoluzione dell'Unione Sovietica erano stati assegnati all'Ucraina.\nNel 2005 l'osservatorio \u00e8 stato dotato di una seconda cupola per ospitare un telescopio da 60\u00a0cm."}
{"id": "4260418", "revid": "117189408", "url": "https://it.wikipedia.org/wiki?curid=4260418", "title": "William Saward", "text": "Partecip\u00f2 ai Giochi olimpici di nella maratona che non riusc\u00ec a completare. Si qualific\u00f2 alla maratona olimpica dopo aver ottenuto il secondo piazzamento nella Londra-Brighton del 1899."}
{"id": "4260420", "revid": "1452073", "url": "https://it.wikipedia.org/wiki?curid=4260420", "title": "Pirprofene", "text": "Il pirprofene (noto in fase sperimentale anche con la sigla C 21 524-Su), detto anche acido 2-[3-cloro-4(3-pirrolinil) fenil] propionico, \u00e8 una molecola appartenente alla classe dei farmaci antinfiammatori non steroidei (FANS). \u00c8 un derivato dell'acido fenilpropionico dotato di propriet\u00e0 di tipo antinfiammatorio, analgesico, antipiretico e di antiaggregazione piastrinica. La gran parte degli effetti farmacologici di pirprofene sono spiegabili considerando l'inibizione della sintesi delle prostaglandine causata dal farmaco. Il farmaco venne prodotto e venduto dalla societ\u00e0 farmaceutica Ciba-Geigy, ma venne ritirato dal commercio a causa degli effetti collaterali.\nFarmacodinamica.\nPirprofene \u00e8 un inibitore della sintesi delle prostaglandine, appartenente alla classe dei derivati arilpropionici. L'inibizione avviene attraverso il blocco dell'enzima prostaglandina-endoperossido sintasi, noto anche come cicloossigenasi.\nFarmacocinetica.\nDopo la somministrazione per via orale, il pirprofene \u00e8 ampiamente e rapidamente assorbito dal tratto gastrointestinale. La concentrazione plasmatica massima (Cmax) viene raggiunta nel giro di 1-2 ore. La somministrazione di pirprofene 1 ora dopo il pasto, quindi a stomaco pieno, ritarda leggermente il raggiungimento dei livelli di picco plasmatico, ma non influenza in modo significativo l'entit\u00e0 dell'assorbimento.\nPirprofene ha una emivita di eliminazione apparente di circa 7 ore. L'escrezione del farmaco avviene principalmente per via renale sotto forma di metaboliti ed \u00e8 sostanzialmente completata entro 24 ore. Nelle urine circa il 5% della dose somministrata viene eliminata come farmaco immodificato.\nUsi clinici.\nPirprofene \u00e8 indicato nel trattamento sintomatico del dolore di intensit\u00e0 lieve o moderata. Il farmaco pu\u00f2 essere utilizzato nei soggetti affetti da osteoartrosi, reumatismo articolare, artrite reumatoide, spondilite anchilosante, nella cefalea ed emicrania, nel dolore da traumi sportivi, da dismenorrea e nel dolore post-operatorio in chirurgia maxillo-facciale.\nEffetti collaterali ed indesiderati.\nIn corso di trattamento con pirprofene gli effetti avversi pi\u00f9 spesso segnalati sono stati: dispepsia, nausea, cefalea, vertigine, vomito, epigastralgia, ulcera peptica, perforazione ed emorragia gastrointestinale, sonnolenza, rash cutaneo ed orticaria.&lt;br&gt;\nL'effetto avverso pi\u00f9 grave in assoluto associato alla assunzione di pirprofene \u00e8 la comparsa di epatite fulminante, spesso fatale. Verosimilmente anche nel caso di pirprofene, come in quello di altri FANS, queste forme di epatite sono su base immuno-allergica, sia citolitica che colestatica. Assai spesso a soffrirne sono soprattutto donne anziane che assumono il farmaco per lunghi periodi di tempo, spesso per mesi.\nDosi terapeutiche.\nNei soggetti adulti il dosaggio consigliato varia da 600 a 1200\u00a0mg al giorno suddivisi in 2 o 3 dosi separate."}
{"id": "4260422", "revid": "599013", "url": "https://it.wikipedia.org/wiki?curid=4260422", "title": "Frederick Randall", "text": "Partecip\u00f2 ai Giochi olimpici di nella maratona che non riusc\u00ec a completare. Fu scelto per la maratona olimpica dopo aver vinto la Londra-Brighton nel 1899."}
{"id": "4260426", "revid": "287204", "url": "https://it.wikipedia.org/wiki?curid=4260426", "title": "133293 Andrushivka", "text": "133293 Andrushivka \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,1085970\u00a0UA e da un'eccentricit\u00e0 di 0,1237621, inclinata di 10,93736\u00b0 rispetto all'eclittica."}
{"id": "4260427", "revid": "522912", "url": "https://it.wikipedia.org/wiki?curid=4260427", "title": "Cairo Challenger", "text": ""}
{"id": "4260428", "revid": "287204", "url": "https://it.wikipedia.org/wiki?curid=4260428", "title": "152217 Akosipov", "text": "152217 Akosipov \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,3661326\u00a0UA e da un'eccentricit\u00e0 di 0,1675121, inclinata di 5,63682\u00b0 rispetto all'eclittica."}
{"id": "4260432", "revid": "203463", "url": "https://it.wikipedia.org/wiki?curid=4260432", "title": "Lulu Roman-Smith", "text": ""}
{"id": "4260433", "revid": "1272592", "url": "https://it.wikipedia.org/wiki?curid=4260433", "title": "Premio &quot;La Giara&quot;", "text": "Il premio nazionale \"La Giara\" \u00e8 stato un concorso letterario, svoltosi in sei edizioni dal 2012 al 2017, indetto dalla Rai su iniziativa del vice direttore Rai Gianfranco Comanducci e del regista Michele Guard\u00ec.\nSi trattava di un premio per giovani scrittori, di et\u00e0 compresa tra i diciotto e i trentanove anni, residenti in Italia. Le opere in concorso venivano valutate dalle commissioni regionali di appartenenza, ventuno su tutto il territorio. Ogni partecipante alla selezione poteva concorrere con una sola opera originale e inedita, scritta in prosa in lingua italiana, di lunghezza non inferiore ai 180.000 caratteri, spazi inclusi. Erano ammessi a concorrere solo romanzi, perci\u00f2 erano escluse le raccolte di racconti e poesie.\nLa partecipazione al premio.\nLa selezione delle opere partecipanti si svolgeva in due diversi momenti. Una prima fase si compiva a livello regionale e veniva condotta da una commissione formata da cinque giurati, esperti di narrativa ed editoria, scelti in base al ruolo svolto e alla rilevanza che ricoprivano a livello culturale nella propria regione con particolare attenzione a coloro i quali provenivano dalle maggiori testate giornalistiche.\nIl fine ultimo di questa fase era quello di portare a termine due compiti principali: il primo consisteva nella verifica puntuale dei requisiti previsti dal regolamento di partecipazione. Il secondo si realizzava con la scelta delle due opere che si erano distinte all'interno del quadro regionale, e che avevano quindi accesso alla nuova selezione. La seconda fase della selezione delle opere avveniva invece a livello nazionale, dove veniva istituita una commissione, composta da un massimo di nove a un minimo di sette componenti tra cui, due membri del Laboratorio di Scrittura creativa di Rai Eri, e da illustri personalit\u00e0 del mondo della cultura, dell'editoria e dell'informazione a livello nazionale.\nEra infine questa commissione che determinava, tra le quarantadue opere precedentemente selezionate, i sei lavori finalisti; da questi, durante la serata conclusiva del concorso ad Agrigento, veniva decretata la terna definitiva dei vincitori.\nIl premio.\nIl vincitore era insignito della \u201cGiara d'oro\u201d e aveva la possibilit\u00e0 di pubblicare la sua opera con Rai Eri, assicurandosi anche la distribuzione in tutte le librerie nazionali. Agli altri due finalisti venivano invece consegnate la \u201cGiara d'argento\u201d e la \u201cGiara di bronzo\u201d, rispettivamente per il secondo e per il terzo posto.\nIl nome del premio deriva dalla celebre novella di Luigi Pirandello \"La giara\", ed \u00e8 infatti per questo motivo che il Gal\u00e0 finale di premiazione si teneva nella Valle dei Templi, ad Agrigento, luogo d'origine di Pirandello.\nLe edizioni.\nPrima edizione.\nLa premiazione si \u00e8 svolta il 25 luglio 2012, nella Valle dei Templi di Agrigento, in diretta su Rai 2. La serata \u00e8 stata condotta da Michele Cucuzza.\nLa Giara d'oro \u00e8 andata a Roberto Paterlini (31 anni) della Lombardia, con il romanzo \"Cani Randagi\".\nLa Giara d'argento \u00e8 andata a Alice Corsi (37 anni) del Piemonte, con il romanzo \"La memoria degli alberi\".\nLa Giara di bronzo \u00e8 andata a Manuela Lunati (36 anni) delle Marche, con il romanzo \"Giochi di mano\".\nSeconda edizione.\nLa premiazione si \u00e8 svolta il 23 luglio 2013, sempre nella Valle dei Templi di Agrigento, in diretta su Rai 2. La serata \u00e8 stata condotta da Michele Cucuzza con la partecipazione di Debora Caprioglio, Remo Girone e Pino Insegno nel ruolo di lettori dei romanzi finalisti.\nLa Giara d'oro \u00e8 andata a Marco Marrocco (36 anni) del Lazio con il romanzo \"Come l'antenna per i passeri\".\nLa Giara d'argento \u00e8 andata a Eliana Iorfida (32 anni) della Calabria con il romanzo \"Sette paia di scarpe\".\nLa Giara di bronzo \u00e8 andata a Salvatore Luca D'Ascia (34 anni) della Campania con il romanzo \"Supersonico\".\nTerza edizione.\nLa premiazione si \u00e8 svolta il 17 luglio 2014, a Roma, allo Studio 1 di Via Teulada su Rai 2. La serata \u00e8 stata condotta da Giancarlo Magalli con la partecipazione di Debora Caprioglio, Pino Caruso e Pino Insegno nel ruolo di lettori dei romanzi finalisti.\nLa Giara d'oro \u00e8 andata a Roberto Moliterni (30 anni) della Basilicata con il romanzo \"Due passi a Berlino Est,\" poi pubblicato con il titolo \"Arrivederci a Berlino Est\".\nLa Giara d'argento \u00e8 andata a Giovanni Melappioni (34 anni) delle Marche con il romanzo \"Missione d'onore\".\nLa Giara di bronzo \u00e8 andata a Daniele Semeraro (37 anni) della Puglia con il romanzo \"Na' j\u00e9 m'/Non \u00e8 adesso\".\nQuarta edizione.\nLa premiazione si \u00e8 svolta il 31 luglio 2015, a Roma in diretta dallo Studio 1 di Via Teulada su Rai 2. La serata \u00e8 condotta per il secondo anno da Giancarlo Magalli con la partecipazione di Debora Caprioglio, Gianfranco Jannuzzo e Pino Caruso nel ruolo di lettori dei romanzi finalisti, e coi valletti Mirella Limotta e Liborio Guerreri.\nLa Giara d'oro \u00e8 andata a Alessandro Musto (39 anni) del Piemonte con il romanzo \"Via Artom\".\nLa Giara d'argento \u00e8 andata a Francesca Veltri (39 anni) della Calabria con il romanzo \"Edipo a Berlino\".\nLa Giara di bronzo \u00e8 andata a Erika Bianchi (39 anni) della Toscana con il romanzo \"Il rischio dell'inverno\".\nQuinta edizione.\nLa premiazione si \u00e8 svolta il 14 luglio 2016 a Roma, nella Sala degli Arazzi della sede Rai di Viale Mazzini, 14. La serata \u00e8 condotta per il terzo anno da Giancarlo Magalli con la partecipazione di Debora Caprioglio e Pino Caruso nel ruolo di lettori dei romanzi finalisti.\nLa Giara d'oro \u00e8 andata a Ilaria Tomassini (39 anni) dell'Umbria con il romanzo \"Le tre vite di Arturo Ferraro\".\nLa Giara d'argento \u00e8 andata a Angelo Mascolo (29 anni) della Campania con il romanzo \"Sociedade Esportiva Palmeiras\".\nLa Giara di bronzo \u00e8 andata a Lucio Leone (39 anni) della Campania con il romanzo \"Il miracolo del diavolo\".\nSesta edizione.\nLa premiazione si \u00e8 svolta il 26 settembre 2017 a Roma, nella Sala degli Arazzi della sede Rai di Viale Mazzini, 14. La serata \u00e8 condotta per il quarto anno da Giancarlo Magalli con la partecipazione di Debora Caprioglio, Gianfranco Jannuzzo e Pino Caruso nel ruolo di lettori dei romanzi finalisti.\nLa Giara d'oro \u00e8 andata a Filippo Lorrai (33 anni) della Sardegna con il romanzo \"Il grande Erik\".\nLa Giara d'argento \u00e8 andata a Christian Maria Giuseppe Bartolomeo (39 anni) della Sicilia con il romanzo \"Le quindici\".\nLa Giara di bronzo \u00e8 andata a Giuseppe Marotta (19 anni) della Basilicata con il romanzo \"Lo specchio\"."}
{"id": "4260434", "revid": "599013", "url": "https://it.wikipedia.org/wiki?curid=4260434", "title": "Wendell White", "text": ""}
{"id": "4260435", "revid": "287204", "url": "https://it.wikipedia.org/wiki?curid=4260435", "title": "155116 Verkhivnya", "text": "155116 Verkhivnya \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,1506437\u00a0UA e da un'eccentricit\u00e0 di 0,2360732, inclinata di 8,96568\u00b0 rispetto all'eclittica."}
{"id": "4260438", "revid": "260676", "url": "https://it.wikipedia.org/wiki?curid=4260438", "title": "S\u00e9v\u00e9rine", "text": "S\u00e9v\u00e9rine \u00e8 un personaggio del film Skyfall del 2012, ventitreesimo della serie di James Bond ispirata all'opera dello scrittore inglese Ian Fleming. \u00c8 l'unica Bond Girl del film (oltre a Eve Moneypenny). \u00c8 interpretata dall'attrice francese B\u00e9r\u00e9nice Marlohe.\nBiografia.\nOrigini.\nSi sa che all'et\u00e0 di dodici anni circa S\u00e9v\u00e9rine era diventata una prostituta, per poi essere trovata da Raoul Silva, che la salva da questa vita ma la costringe a lavorare per lui per saldare il debito.\nSkyfall.\nBond incontra S\u00e9v\u00e9rine a Shanghai, mentre insegue il mercenario Patrice, che sembra essere in combutta con la donna. Bond la incontra nuovamente ad un casin\u00f2, dove lui le offre un drink. S\u00e9v\u00e9rine rivela a Bond che sta per essere ucciso, ma acconsente ad aiutarlo se lui uccider\u00e0 Silva, dandosi appuntamento sulla barca a vela di lei. Bond sembra non avercela fatta, e S\u00e9v\u00e9rine sembra esserne dispiaciuta. Mentre si fa la doccia, Bond le appare alle spalle e i due si baciano e presumibilmente fanno l'amore. Bond e S\u00e9v\u00e9rine sono scoperti da Silva, che lega Bond e parla con lui, mentre la donna viene picchiata brutalmente dai suoi tirapiedi. Silva propone poi a Bond una sfida: dovr\u00e0 colpire un bicchiere posto sulla testa di S\u00e9v\u00e9rine, che \u00e8 stata legata. O per non farle del male, o perch\u00e9 gli duole ancora la ferita che si era fatto a Istanbul, Bond manca il bersaglio di diversi centimetri pi\u00f9 in alto. Ora \u00e8 il turno di Silva, che spara sadicamente sul volto di S\u00e9v\u00e9rine. La morte della donna non rester\u00e0 invendicata: Bond uccider\u00e0 Silva alla fine del film, come le aveva promesso."}
{"id": "4260439", "revid": "287204", "url": "https://it.wikipedia.org/wiki?curid=4260439", "title": "159011 Radomyshl", "text": "159011 Radomyshl \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,6436129\u00a0UA e da un'eccentricit\u00e0 di 0,1186890, inclinata di 17,10893\u00b0 rispetto all'eclittica."}
{"id": "4260443", "revid": "287204", "url": "https://it.wikipedia.org/wiki?curid=4260443", "title": "159181 Berdychiv", "text": "159181 Berdychiv \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,1480749\u00a0UA e da un'eccentricit\u00e0 di 0,1532850, inclinata di 4,63819\u00b0 rispetto all'eclittica."}
{"id": "4260444", "revid": "287204", "url": "https://it.wikipedia.org/wiki?curid=4260444", "title": "161962 Galchyn", "text": "161962 Galchyn \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,7130260\u00a0UA e da un'eccentricit\u00e0 di 0,1392556, inclinata di 11,17483\u00b0 rispetto all'eclittica."}
{"id": "4260446", "revid": "287204", "url": "https://it.wikipedia.org/wiki?curid=4260446", "title": "175636 Zvyagel", "text": "175636 Zvyagel \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,9647089\u00a0UA e da un'eccentricit\u00e0 di 0,0685898, inclinata di 11,13884\u00b0 rispetto all'eclittica."}
{"id": "4260448", "revid": "287204", "url": "https://it.wikipedia.org/wiki?curid=4260448", "title": "177982 Popilnia", "text": "177982 Popilnia \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,3316595\u00a0UA e da un'eccentricit\u00e0 di 0,2184488, inclinata di 2,84451\u00b0 rispetto all'eclittica."}
{"id": "4260449", "revid": "287204", "url": "https://it.wikipedia.org/wiki?curid=4260449", "title": "181249 Tkachenko", "text": "181249 Tkachenko \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,0416093\u00a0UA e da un'eccentricit\u00e0 di 0,0953884, inclinata di 10,27750\u00b0 rispetto all'eclittica."}
{"id": "4260452", "revid": "287204", "url": "https://it.wikipedia.org/wiki?curid=4260452", "title": "185250 Korostyshiv", "text": "185250 Korostyshiv \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 3,1459886\u00a0UA e da un'eccentricit\u00e0 di 0,0891503, inclinata di 9,20455\u00b0 rispetto all'eclittica."}
{"id": "4260456", "revid": "768380", "url": "https://it.wikipedia.org/wiki?curid=4260456", "title": "Baloo (Disney)", "text": ""}
{"id": "4260457", "revid": "1305772", "url": "https://it.wikipedia.org/wiki?curid=4260457", "title": "No Sleep Records", "text": "La No Sleep Records \u00e8 un'etichetta discografica indipendente fondata da Chris Hansen nell'estate del 2006, e con sede a Huntington Beach, in California.\nStoria.\nLa No Sleep Records viene fondata nell'estate del 2006 da Chris Hansen, con l'obiettivo di \"ripristinare l'originalit\u00e0 e l'unicit\u00e0 che nell'attuale panorama musicale in continuo cambiamento mancano\".\nAllison Weiss raggiunge l'etichetta l'8 novembre 2012. Il 14 novembre entrano a far parte della No Sleep gli State Faults, mentre il giorno successivo viene annunciata la firma di un contratto con i Long Lost, \"side project\" del cantante dei Transit Joe Boynton. Il 3 dicembre la No Sleep annuncia che pubblicher\u00e0 il vinile per il doppio EP (\"Resist\" e \"Revolt\") programmato dagli Hundredth per il 2013. Il nuovo gruppo contrattato dall'etichetta sono i Sainthood Reps, che annunciano la firma il 18 febbraio 2013, mentre ad inizio marzo si sciolgono gli Aficionado, che erano sotto contratto con l'azienda di Hansen. Un nuovo arrivo \u00e8 annunciato il 2 aprile, con la firma degli In Between. Il 24 maggio firmano i The Swellers, che annunciano anche la pubblicazione di un album in autunno."}
{"id": "4260458", "revid": "287204", "url": "https://it.wikipedia.org/wiki?curid=4260458", "title": "190026 Iskorosten", "text": "190026 Iskorosten \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,6403641\u00a0UA e da un'eccentricit\u00e0 di 0,2685812, inclinata di 12,36975\u00b0 rispetto all'eclittica."}
{"id": "4260459", "revid": "768380", "url": "https://it.wikipedia.org/wiki?curid=4260459", "title": "Shere Khan (Disney)", "text": ""}
{"id": "4260463", "revid": "287204", "url": "https://it.wikipedia.org/wiki?curid=4260463", "title": "131186 Pauluckas", "text": "131186 Pauluckas \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,7124610\u00a0UA e da un'eccentricit\u00e0 di 0,1215489, inclinata di 4,49206\u00b0 rispetto all'eclittica.\nL'asteroide \u00e8 dedicato all'astrofilo australiano Paul Luckas."}
{"id": "4260466", "revid": "697352", "url": "https://it.wikipedia.org/wiki?curid=4260466", "title": "Formazione ideale del 75\u00ba anniversario della National Football League", "text": "La formazione ideale del 75\u00ba anniversario della National Football League (in inglese National Football League 75th Anniversary All-Time Team) fu scelta da un comitato composto dai media e dal personale della lega nel 1994. Gli anni tra parentesi si riferiscono alla NFL, salvo dove indicato diversamente.\nAttacco.\nFonte:\nDifesa.\nFonte:\nSpecial team.\nFonte:\n75th Anniversary All-Time Two Way Team.\nFonte:"}
{"id": "4260478", "revid": "57342", "url": "https://it.wikipedia.org/wiki?curid=4260478", "title": "Un'estate da giganti", "text": "Un'estate da giganti (\"Les G\u00e9ants\") \u00e8 un film del 2011 diretto da Bouli Lanners.\n\u00c8 stato presentato nella Quinzaine des R\u00e9alisateurs del 64\u00ba Festival di Cannes. Il film ha ricevuto un record di dodici candidature ai premi Magritte 2012, ottenendo cinque riconoscimenti, tra cui miglior film e miglior regia per Lanners.\nTrama.\nD'estate, i fratelli appena adolescenti Zack e Set, si ritrovano soli nella loro casa di campagna, abbandonati a se stessi da una madre perennemente impegnata e assente. Come ogni anno, si preparano a trascorrere un'estate monotona ma un giorno conoscono e legano amicizia con Dany, un ragazzo del posto, altrettanto solo e sbandato. A corto di soldi, decidono di affittare la casa dove vivono e di vagabondare senza meta."}
{"id": "4260482", "revid": "416175", "url": "https://it.wikipedia.org/wiki?curid=4260482", "title": "Merlin (gioco)", "text": "Il Merlin (conosciuto anche come Merlin, the Electronic Wizard) \u00e8 un gioco elettronico\nportatile presentato dalla Parker Brothers nel 1978.\nConsiderato come uno dei primi e pi\u00f9 popolari videogiochi portatili \u00e8 stato venduto in pi\u00f9 di 5 milioni di esemplari rimanendo popolare in tutti gli anni '80.\nUna versione del gioco \u00e8 stata recentemente ripubblicata dalla milton Bradley Company.\nIl \"Merlin\" fu creato da Bob Doyle un inventore laureatosi presso l'Universit\u00e0 di Harvard che aveva gi\u00e0 collaborato con la NASA. Il dispositivo aveva una forma rettangolare. Era lungo circa 20 centimetri e largo circa 8. L'area di gioco era una matrice di 11 pulsanti ciascuno dei quali dotato di un LED rosso."}
{"id": "4260485", "revid": "767487", "url": "https://it.wikipedia.org/wiki?curid=4260485", "title": "Brian Morrison", "text": ""}
{"id": "4260487", "revid": "6340", "url": "https://it.wikipedia.org/wiki?curid=4260487", "title": "Merlin (Gioco)", "text": ""}
{"id": "4260491", "revid": "154893", "url": "https://it.wikipedia.org/wiki?curid=4260491", "title": "Zeus di Olimpia", "text": ""}
{"id": "4260495", "revid": "154893", "url": "https://it.wikipedia.org/wiki?curid=4260495", "title": "Statua di Zeus di Olimpia", "text": ""}
{"id": "4260498", "revid": "767487", "url": "https://it.wikipedia.org/wiki?curid=4260498", "title": "Cecil Brown", "text": ""}
{"id": "4260499", "revid": "120541743", "url": "https://it.wikipedia.org/wiki?curid=4260499", "title": "The last days of summer", "text": "The last days of summer \u00e8 un singolo di Roberto Tardito, pubblicato nel 2012 con etichetta MTR.\nTracce.\nComposizione originale di Tracy Hurst.\nArrangiamento ed orchestrazione di Roberto Tardito."}
{"id": "4260501", "revid": "985910", "url": "https://it.wikipedia.org/wiki?curid=4260501", "title": "Bimba che aspetta", "text": "Con il termine \"Bimba che aspetta\" \u2013 cos\u00ec chiamata perch\u00e9 raffigurata in attesa della madre ormai morta \u2013 si indica tradizionalmente una scultura funeraria che adorna l'edicola metallica della famiglia Barsanti-Beretta nel cimitero comunale di Viareggio. Il monumento, realizzato nel 1895 dallo scultore carrarese Ferdinando Marchetti, fu ideato dal committente Eugenio Barsanti, tra i fondatori del Partito Repubblicano viareggino, per commemorare la giovane moglie Clorinda Beretta ispirandosi alla poesia \"Tutto ritorna\" di Giovanni Prati. Per la statua pos\u00f2 una figlia del committente, Paolina Barsanti. L'opera, che coniuga efficacemente stile realistico e valenze simboliche, costituisce un interessante caso di cristallizzazione nell'immaginario collettivo di voci e storie, narrate sia come fatti ritenuti realmente accaduti sia con la consapevolezza che si tratta di rielaborazioni leggendarie, intorno al motivo di matrice letteraria della \"bimba che attende la madre ormai morta\", tramandatesi oralmente per intere generazioni di viareggini. \nTeatro.\n\"La bimba che aspetta\" \u00e8 il titolo di uno spettacolo di narrazione dell'attrice-affabulatrice Elisabetta Salvatori ispirato alle ricerche sulla scultura funeraria e le sue tradizioni condotte dallo scrittore e storico dell'arte Riccardo Mazzoni, rappresentato per la prima volta nell'estate del 2005 nello scenario di Cava Barghetti, una dismessa cava di marmo sopra Seravezza adibita a spazio performativo, nell'ambito della manifestazione EVOCAVA ideata da Maurizio Guidi e Andrea Tessieri. Lo stesso Mazzoni ne ha tratto una \"Storia d'archivio\" con il titolo \"Che fai bambina mia su quella porta\", messa in scena nell'estate del 2007 con l'attrice Rebecca Palagi, la cantante Samanta Barontini e il musicista Adriano Barghetti nell'antico orto dei frati attiguo al cimitero comunale con visita notturna finale alla leggendaria bambina di marmo."}
{"id": "4260505", "revid": "125704754", "url": "https://it.wikipedia.org/wiki?curid=4260505", "title": "Pasquale Belsito", "text": "Dopo un periodo di iniziale militanza in TP, intorno al 1980 entra in contatto con il gruppo dei NAR di Valerio Fioravanti intraprendendo un percorso di lotta armata. Dopo una lunga latitanza durata circa vent'anni, viene arrestato a Madrid il 30 giugno 2001.\nBiografia.\nMilitante in Terza Posizione nel Cuib della Balduina, ancora minorenne Belsito si distingue tra le file del Nucleo operativo dell'organizzazione. Il Nucleo, decapitato dopo l'arresto il 14 dicembre 1981 di Giuseppe Dimitri, e di Roberto Nistri, \u00e8 ora formato da Belsito, Giorgio Vale, Stefano Soderini e Luigi Ciavardini e delegato al compimento delle attivit\u00e0 illegali necessarie per finanziare l'intero organismo. In pochi mesi partecipa ad una decina di rapine. Agli inizi del 1980, pur continuando la militanza tra le file del Nucleo operativo di TP, viene attratto dal carisma esercitato da Giusva Fioravanti ed assieme ad altri componenti del Nucleo operativo (come Stefano Soderini e Giorgio Vale) inizia un percorso di adesione agli ideali spontaneisti dei Nuclei Armati Rivoluzionari.\nDopo i mandati di cattura nell'ambito dell'indagine per la strage di Bologna, fugge in Libano con altri militanti neofascisti per arruolarsi nei campi di addestramento militare della Falange Maronita, la milizia cristiana alleata di Israele. Fermato all'aeroporto di Beirut, riesce a fuggire da una finestra. Il 19 dicembre 1980 con Valerio Fioravanti, Francesca Mambro, Gilberto Cavallini, Giorgio Vale, Stefano Soderini e due malavitosi \"comuni\" (Fiorenzo Trincanato e Andrea Vian) svaligiano una gioielleria di Treviso portandosi via un bottino di tre miliardi.\nNell'ambito della strategia di annientamento dei cosiddetti infami e delatori, intrapresa dai NAR all'interno dell'ambiente della destra eversiva, il 6 gennaio 1981 uccide Luca Perucci, militante di Terza Posizione che, nelle convinzioni del gruppo di Fioravanti, era tacciato di aver fornito informazioni agli inquirenti nell'ambito dei procedimenti per la strage alla stazione di Bologna. Attorno alle 18 di quel giorno Belsito lo attende sotto casa, estrae la sua 38 Special e lo colpisce a bruciapelo sparandogli alla nuca.\nIl 5 dicembre 1981 Belsito, Walter Sordi, Ciro Lai e Alessandro Alibrandi sono alla ricerca di una pattuglia della polizia da \"disarmare\" ma durante il conflitto a fuoco con la Polizia stradale, ingaggiato sulla via Flaminia, nei pressi di Roma, Alibrandi rimane ucciso raggiunto alla testa da un colpo sparato alle sue spalle da un agente. Belsito, Sordi e Lai riuscirono poi a dileguarsi \"abbandonando\" il compagno morto sull'asfalto. Nella sparatoria rimase ferito gravemente anche il poliziotto ventunenne Ciro Capobianco che poi morir\u00e0 due giorni dopo in ospedale\nLa mattina del 6 dicembre 1981, poco dopo le 10,30, Belsito e Lai stanno passeggiando nei giardinetti di via Marmorata, a quattro passi dal rifugio di Walter Sordi, rimasto ferito nella sparatoria al Labaro in cui ha perso la vita Alessandro Albrandi (mentre il poliziotto Capobianco morir\u00e0 due giorni dopo). I due non vogliono abbandonare l\u2019amico, ma non sanno cosa fare. Lai non \u00e8 romano, mentre Belsito ha meno di vent\u2019anni e non ha mai curato gli aspetti logistici. Nel momento del bisogno si \u00e8 sempre arrangiato con gli amici, ma nessuno \u00e8 disposto ad aiutare un superlatitante ferito dalla polizia. Ora bisogna inventarsi qualcosa di pi\u00f9 stabile per garantire una convalescenza tranquilla a Walter. Discutono animatamente, sono agitati, un po\u2019 stralunati e una gazzella dei Carabinieri che passa li scambia per una coppia tossico/pusher che litiga.\nIl vicebrigadiere Massimo Rapicetti resta accanto alla vettura, mentre il Carabiniere Scelto Romano Radici si dirige verso i due che si sono seduti, dopo un segno di intesa, su due panchine. Al gesto del militare che li invita ad avvicinarsi fanno finta di accondiscendere. Lai, pi\u00f9 distante, si avvia verso l\u2019auto, Belsito ripone in tasca l\u2019oggetto che aveva in mano ed estrae un revolver con il quale esplode due colpi: il primo mentre l\u2019uomo \u00e8 chinato in avanti per controllare che i due non avessero buttato niente, il secondo da 3-4 metri. Il bersaglio \u00e8 raggiunto alla base del collo e sotto l\u2019ascella sinistra. I due scappano in direzioni diverse. Lai apre il fuoco sul brigadiere che si \u00e8 messo all\u2019inseguimento di Belsito e riesce a dileguarsi salendo su un autobus.\nL\u2019omicida punta sulle Poste dell\u2019Ostiense, spara su un impiegato che cerca di trattenerlo e, mentre attraversa via Marmorata, \u00e8 intercettato da una civetta dell\u2019antiscippo. I due poliziotti in borghese, avendo notato l\u2019inseguimento, si portano oltre l\u2019ufficio pubblico per bloccarlo. Il \u201cpastore\u201d spara gli ultimi due colpi, uno colpisce al petto l\u2019agente Colangelo che si salva solo perch\u00e9 il parabrezza e il portafoglio frenano l\u2019impatto del proiettile, l\u2019altro \u00e8 raggiunto dall\u2019arma scarica scagliata come proiettile. Neanche una ferita al gluteo lo ferma: estrae una 9 parabellum e continua a sparare, scappa barcollando. All\u2019altezza della caserma dei pompieri rapina una 126, ma le pallottole degli agenti bucano uno pneumatico, entra nella caserma e vi esce dalla porta carraia, si impossessa di una 127 e si dilegua. Segue una telefonata di rivendicazione dei Nar alle 12.40: \u00abAbbiamo voluto vendicare Alessandro Alibrandi\u00bb.\nBelsito si fa vedere sanguinante al bar di Vigna Clara, tradizionale ritrovo della banda, chiedendo di Nistri, l\u2019addetto all\u2019assistenza. La ferita \u00e8 curata con mezzi di fortuna: gli offre ospitalit\u00e0 il figlio di un sottosegretario democristiano. \u201cBrucia\u201d il rifugio perch\u00e9 \u2013 nonostante tutte le raccomandazioni dategli, poich\u00e9 girano in casa operai per lavori di ristrutturazione \u2013 si fa vedere trafficare con la mitraglietta. Scompare per qualche giorno poi torna all\u2019improvviso: \u00abSono stato a trovare dei parenti in Calabria\u00bb spiega ai camerati esterrefatti. Gli trovano un\u2019altra sistemazione provvisoria: la sua assoluta strafottenza per le norme di sicurezza brucia tanti punti di appoggio.\nBelsito venne arrestato a Madrid il 30 giugno 2001, dopo 20 anni di latitanza. Processato in contumacia per costituzione di banda armata, concorso in attentato con finalit\u00e0 terroristiche, per l'omicidio di Luca Perucci e per quello di Mauro Menucci, venne condannato a quattro ergastoli."}
{"id": "4260511", "revid": "1442080", "url": "https://it.wikipedia.org/wiki?curid=4260511", "title": "Port St. Lucie Open 1984 - Singolare", "text": "Il singolare del torneo di tennis Port St. Lucie Open 1984, facente parte del Virginia Slims World Championship Series 1984, ha avuto come vincitrice Catarina Lindqvist-Ryan che ha battuto in finale Terry Holladay 6-3, 6-1."}
{"id": "4260512", "revid": "155634", "url": "https://it.wikipedia.org/wiki?curid=4260512", "title": "Port St. Lucie Open 1984 - Doppio", "text": "Il doppio del torneo di tennis Port St. Lucie Open 1984, facente parte del Virginia Slims World Championship Series 1984, ha avuto come vincitrici Betsy Nagelsen e Paula Smith che hanno battuto in finale Christiane Jolissaint e Marcella Mesker 6-3, 6-4."}
{"id": "4260513", "revid": "1776051", "url": "https://it.wikipedia.org/wiki?curid=4260513", "title": "Maailma tarvitsee sankareita", "text": "Maailma tarvitsee sankareita \u00e8 il quarto album pubblicato dal gruppo heavy metal finlandese Ter\u00e4sbetoni."}
{"id": "4260518", "revid": "1442080", "url": "https://it.wikipedia.org/wiki?curid=4260518", "title": "WTA Swiss Open 1983 - Singolare", "text": "Il singolare del WTA Swiss Open 1983 \u00e8 stato un torneo di tennis facente parte del Virginia Slims World Championship Series 1983.\nIl torneo \u00e8 terminato al 3\u00ba turno per pioggia."}
{"id": "4260519", "revid": "599013", "url": "https://it.wikipedia.org/wiki?curid=4260519", "title": "Fabiola Zuluaga", "text": "Biografia.\nAllenata dallo spagnolo Ricardo Sanchez, nella sua carriera da professionista, durata dal 1994 al 2006, ha vinto cinque tornei WTA in singolo. Per un breve periodo ha occupato la posizione numero 16 del ranking mondiale: a tutt'oggi \u00e8 la tennista colombiana meglio piazzatasi nella storia di questo sport. Ha preso parte a due edizioni olimpiche (2000 e 2004) e disputato 58 incontri in Fed Cup con la squadra colombiana vincendone 42.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4260520", "revid": "599013", "url": "https://it.wikipedia.org/wiki?curid=4260520", "title": "WTA Swiss Open 1983 - Doppio", "text": "Il doppio del torneo di tennis WTA Swiss Open 1983, facente parte del Virginia Slims World Championship Series 1983, ha avuto come vincitrici Christiane Jolissaint e Marcella Mesker che hanno battuto in finale Petra Delhees-Jauch e Patr\u00edcia Medrado 6-2, 3-6, 7-5."}
{"id": "4260521", "revid": "1442080", "url": "https://it.wikipedia.org/wiki?curid=4260521", "title": "WTA German Open 1983 - Singolare", "text": "Il singolare del torneo di tennis WTA German Open 1983, facente parte del Virginia Slims World Championship Series 1983, ha avuto come vincitrice Chris Evert che ha battuto in finale Kathy Horvath 6-4, 7-6."}
{"id": "4260522", "revid": "1442080", "url": "https://it.wikipedia.org/wiki?curid=4260522", "title": "WTA German Open 1983 - Doppio", "text": "Il doppio del torneo di tennis WTA German Open 1983, facente parte del Virginia Slims World Championship Series 1983, ha avuto come vincitrici Jo Durie e Anne Hobbs che hanno battuto in finale Claudia Kohde Kilsch e Eva Pfaff 6-4, 7-6."}
{"id": "4260523", "revid": "1442080", "url": "https://it.wikipedia.org/wiki?curid=4260523", "title": "International Women's Open 1983 - Singolare", "text": "Il singolare del torneo di tennis International Women's Open 1983, facente parte del Virginia Slims World Championship Series 1983, ha avuto come vincitrice Martina Navr\u00e1tilov\u00e1 che ha battuto in finale Wendy Turnbull 6-1, 6-1."}
{"id": "4260524", "revid": "155634", "url": "https://it.wikipedia.org/wiki?curid=4260524", "title": "International Women's Open 1983 - Doppio", "text": "Il doppio del torneo di tennis International Women's Open 1983, facente parte del Virginia Slims World Championship Series 1983, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Jo Durie e Anne Hobbs 6-1, 6-0."}
{"id": "4260525", "revid": "1442080", "url": "https://it.wikipedia.org/wiki?curid=4260525", "title": "US Clay Court Championships 1983 - Singolare", "text": "Il singolare del torneo di tennis US Clay Court Championships 1983, facente parte del Virginia Slims World Championship Series 1983, ha avuto come vincitrice Andrea Temesv\u00e1ri che ha battuto in finale Zina Garrison 6-2, 6-2."}
{"id": "4260526", "revid": "1442080", "url": "https://it.wikipedia.org/wiki?curid=4260526", "title": "US Clay Court Championships 1983 - Doppio", "text": "Il doppio del torneo di tennis US Clay Court Championships 1983, facente parte del Virginia Slims World Championship Series 1983, ha avuto come vincitrici Kathy Horvath e Virginia Ruzici che hanno battuto in finale Gigi Fern\u00e1ndez e Beth Herr 4-6, 7-6, 6-2."}
{"id": "4260527", "revid": "287204", "url": "https://it.wikipedia.org/wiki?curid=4260527", "title": "Virginia Slims of Los Angeles 1983 - Singolare", "text": "Il singolare del torneo di tennis Virginia Slims of Los Angeles 1983, facente parte del Virginia Slims World Championship Series 1983, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-1, 6-3."}
{"id": "4260528", "revid": "481666", "url": "https://it.wikipedia.org/wiki?curid=4260528", "title": "Friedrich Zelnik", "text": ""}
{"id": "4260529", "revid": "599013", "url": "https://it.wikipedia.org/wiki?curid=4260529", "title": "Virginia Slims of Los Angeles 1983 - Doppio", "text": "Il doppio del torneo di tennis Virginia Slims of Los Angeles 1983, facente parte del Virginia Slims World Championship Series 1983, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Betsy Nagelsen e Virginia Ruzici 6-1, 6-0."}
{"id": "4260530", "revid": "1442080", "url": "https://it.wikipedia.org/wiki?curid=4260530", "title": "Canada Open 1983 - Singolare femminile", "text": "Il singolare femminile del torneo di tennis Canada Open 1983, facente parte del Virginia Slims World Championship Series 1983, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-4, 4-6, 6-1."}
{"id": "4260531", "revid": "155634", "url": "https://it.wikipedia.org/wiki?curid=4260531", "title": "Canada Open 1983 - Doppio femminile", "text": "Il doppio femminile del torneo di tennis Canada Open 1983, facente parte del Virginia Slims World Championship Series 1983, ha avuto come vincitrici Anne Hobbs e Andrea Jaeger che hanno battuto in finale Rosalyn Nideffer e Candy Reynolds 6-4, 5-7, 7-5."}
{"id": "4260534", "revid": "287204", "url": "https://it.wikipedia.org/wiki?curid=4260534", "title": "WTA New Jersey 1983 - Singolare", "text": "Il singolare del torneo di tennis WTA New Jersey 1983, facente parte del Virginia Slims World Championship Series 1983, ha avuto come vincitrice Jo Durie che ha battuto in finale Hana Mandl\u00edkov\u00e1 2-6, 7-5, 6-4."}
{"id": "4260535", "revid": "287204", "url": "https://it.wikipedia.org/wiki?curid=4260535", "title": "WTA New Jersey 1983 - Doppio", "text": "Il doppio del torneo di tennis WTA New Jersey 1983, facente parte del Virginia Slims World Championship Series 1983, ha avuto come vincitrici Jo Durie e Sharon Walsh-Pete che hanno battuto in finale Rosalyn Nideffer e Candy Reynolds 4-6, 7-5, 6-3."}
{"id": "4260536", "revid": "1442080", "url": "https://it.wikipedia.org/wiki?curid=4260536", "title": "Port St. Lucie Open 1983 - Singolare", "text": "Il singolare del torneo di tennis Port St. Lucie Open 1983, facente parte del Virginia Slims World Championship Series 1983, ha avuto come vincitrice Kathy Horvath che ha battuto in finale Carling Bassett-Seguso 4-6, 6-2, 7-6."}
{"id": "4260539", "revid": "124123", "url": "https://it.wikipedia.org/wiki?curid=4260539", "title": "Toni Lang", "text": "\u00c8 marito della biatleta Kathrin Hitzer, a sua volta sciatrice nordica di alto livello.\nBiografia.\nIn Coppa del Mondo di sci di fondo esord\u00ec il 27 dicembre 2001 a Garmisch-Partenkirchen (34\u00b0) e ottenne l'unico podio il 24 ottobre 2004 a D\u00fcsseldorf (3\u00b0). Dal 2006 si dedic\u00f2 al biathlon; in Coppa del Mondo di biathlon esord\u00ec il 15 marzo 2008 a Oslo Holmenkollen (32\u00b0) e ottenne il primo podio l'8 gennaio 2009 a Oberhof (2\u00b0). Non partecip\u00f2 n\u00e9 a rassegne olimpiche n\u00e9 iridate."}
{"id": "4260540", "revid": "599013", "url": "https://it.wikipedia.org/wiki?curid=4260540", "title": "Nicol\u00e1s Pereira", "text": "Carriera.\nA livello giovanile ha ottenuto grandi risultati, nella stagione 1988 ha vinto in sequenza il Roland Garros, Wimbledon e gli US Open.\nMeno brillante \u00e8 stata la sua esperienza da professionista, condizionata da una serie di infortuni che l'hanno tenuto spesso lontano dai campi da gioco. Si \u00e8 comunque aggiudicato due titoli nel singolare e tre nel doppio.\nHa raggiunto la sua forma migliore nel 1996, quando \u00e8 riuscito a battere l'allora numero 1 del mondo Thomas Muster. Nello stesso anno ha preso parte alle Olimpiadi (uscendo poi al secondo turno) e ottenuto il suo pi\u00f9 alto piazzamento nel ranking ATP con la 74\u00aa posizione.\nIn Coppa Davis ha giocato un totale di cinquantadue match con la squadra venezuelana vincendone trentadue."}
{"id": "4260541", "revid": "155634", "url": "https://it.wikipedia.org/wiki?curid=4260541", "title": "Port St. Lucie Open 1983 - Doppio", "text": "Il doppio del torneo di tennis Port St. Lucie Open 1983, facente parte del Virginia Slims World Championship Series 1983, ha avuto come vincitrici Rosalyn Nideffer e Candy Reynolds che hanno battuto in finale Lea Antonoplis e Barbara Jordan 5-7, 7-5, 6-3."}
{"id": "4260542", "revid": "287204", "url": "https://it.wikipedia.org/wiki?curid=4260542", "title": "Queensland Open 1983 - Singolare femminile", "text": "Il singolare femminile del torneo di tennis Queensland Open 1983, facente parte del Virginia Slims World Championship Series 1983, ha avuto come vincitrice Pam Shriver che ha battuto in finale Wendy Turnbull 6-4, 7-5."}
{"id": "4260543", "revid": "155634", "url": "https://it.wikipedia.org/wiki?curid=4260543", "title": "Queensland Open 1983 - Doppio femminile", "text": "Il doppio femminile del torneo di tennis Queensland Open 1983, facente parte del Virginia Slims World Championship Series 1983, ha avuto come vincitrici Anne Hobbs e Wendy Turnbull che hanno battuto in finale Pam Shriver e Sharon Walsh-Pete 6-3, 6-4."}
{"id": "4260545", "revid": "287204", "url": "https://it.wikipedia.org/wiki?curid=4260545", "title": "New South Wales Open 1983 - Singolare femminile", "text": "Il singolare femminile del torneo di tennis New South Wales Open 1983, facente parte del Virginia Slims World Championship Series 1983, ha avuto come vincitrice Jo Durie che ha battuto in finale Kathy Jordan 6-3, 7-5."}
{"id": "4260547", "revid": "155634", "url": "https://it.wikipedia.org/wiki?curid=4260547", "title": "New South Wales Open 1983 - Doppio femminile", "text": "Il doppio femminile del torneo di tennis New South Wales Open 1983, facente parte del Virginia Slims World Championship Series 1983, ha avuto come vincitrici Anne Hobbs e Wendy Turnbull che hanno battuto in finale Hana Mandl\u00edkov\u00e1 e Helena Sukov\u00e1 6-4, 6-3."}
{"id": "4260549", "revid": "1442080", "url": "https://it.wikipedia.org/wiki?curid=4260549", "title": "Avon Championships of Kansas 1982 - Singolare", "text": "Il singolare del torneo di tennis Avon Championships of Kansas 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Barbara Potter 6-2, 6-2."}
{"id": "4260551", "revid": "155634", "url": "https://it.wikipedia.org/wiki?curid=4260551", "title": "Avon Championships of Kansas 1982 - Doppio", "text": "Il doppio del torneo di tennis Avon Championships of Kansas 1982, facente parte del WTA Tour 1982, ha avuto come vincitrici Barbara Potter e Sharon Walsh-Pete che hanno battuto in finale Mary Lou Daniels e Anne Smith 4-6, 6-2, 6-2."}
{"id": "4260556", "revid": "709565", "url": "https://it.wikipedia.org/wiki?curid=4260556", "title": "Avon Championships of Houston 1982 - Singolare", "text": "Il singolare del torneo di tennis Avon Championships of Houston 1982, facente parte del WTA Tour 1982, ha avuto come vincitrice Bettina Bunge che ha battuto in finale Pam Shriver 6-2, 3-6, 6-2."}
{"id": "4260557", "revid": "1573940", "url": "https://it.wikipedia.org/wiki?curid=4260557", "title": "Isognathus mossi", "text": "Isognathus mossi \u00e8 un lepidottero appartenente alla famiglia Sphingidae, diffuso in America Meridionale.\nDescrizione.\nAdulto.\nNell'insieme risulta abbastanza simile a \"I. menechus\", ma con colorazioni in generale pi\u00f9 scure e dimensioni pi\u00f9 ridotte.\nLa pagina superiore dell'ala anteriore \u00e8 di color grigio intenso, e mostra un paio di linee trasversali pi\u00f9 scure che, seppur separate all'altezza della costa, si riavvicinano posteriormente, per poi giungere unitamente al margine posteriore.\nLa pagina inferiore ricorda quella di \"I. excelsior\" e di \"I. menechus\", essendo tinta di un marroncino alquanto uniforme, con lievi striature trasversali di colore pi\u00f9 intenso.\nL'ala posteriore \u00e8 gialla per i tre quarti basali, ma mostra una banda marrone che parte dal quarto distale della costa e giunge, con margine interno dentellato, fino all'angolo anale, dove si stempera in una macchia pi\u00f9 sbiadita, di un colore che richiama quello dell'ala anteriore, occupando l'intera lunghezza del termen.\nLa pagina inferiore, anch'essa simile a quella di \"I. excelsior\" e \"I. menechus\", rivela invece una larga banda costale marroncina, che prosegue anche per tutto il margine esterno fino all'angolo anale, via via assottigliandosi; il resto della superficie dell'ala \u00e8 campito di una tonalit\u00e0 di giallo analoga a quella della superficie dorsale.\nL'apice dell'ala anteriore \u00e8 impercettibilmente falcato. Il termen \u00e8 solo lievemente dentellato in ambo i sessi, ma soltanto nell'ala anteriore.\nLe antenne sono filiformi e uncinate all'estremit\u00e0, con una lunghezza di poco inferiore alla met\u00e0 della costa.\nIl torace \u00e8 scuro dorsalmente, ma risulta pi\u00f9 chiaro sulla superficie ventrale.\nL'addome rivela, a livello dei tergiti, bande trasversali appena percettibili, mentre sul ventre assume la stessa tonalit\u00e0 chiara del torace (maggiormente pallida nella femmina).\nL'apertura alare del maschio \u00e8 circa 36\u00a0mm, mentre quella della femmina arriva a 41\u00a0mm.\nLarva.\nIl bruco \u00e8 cilindrico, con capo piccolo, tondeggiante e giallastro. La colorazione di fondo \u00e8 bruna e alquanto scura, con due linee biancastre dorso-laterali. Il cornetto caudale sull'ottavo urotergite \u00e8 affusolato e molto lungo. La colorazione vivace suggerisce che possa essere di sapore sgradevole per i predatori.\nPupa.\nLa crisalide \u00e8 adectica ed obtecta, con un cremaster poco sviluppato; si rinviene all'interno di un bozzolo dalle pareti sottili, posto negli strati superficiali della lettiera del sottobosco.\nBiologia.\nComportamento.\nLa specie, come le sue congeneri, ha abitudini principalmente crepuscolari. Durante l'accoppiamento, le femmine richiamano i maschi grazie ad un feromone rilasciato da una ghiandola posta all'estremit\u00e0 addominale.\nL'adulto emerge dal bozzolo da 8 a 24 giorni dopo l'impupamento.\nPeriodo di volo.\nLa specie \u00e8 multivoltina, con adulti che sfarfallano in tutti i mesi dell'anno.\nAlimentazione.\nLe piante ospiti sono membri delle Apocynaceae.\nDistribuzione e habitat.\nL'areale della specie \u00e8 esclusivamente neotropicale, comprendendo il Brasile orientale (\"locus typicus\" della sottospecie \"I. m. mossi\": Manaus) ed il Venezuela (\"locus typicus\" di \"I. m. fabianae\").\nL'habitat \u00e8 rappresentato da foreste tropicali, e sub-tropicali, dal livello del mare fino a modeste altitudini.\nTassonomia.\nSottospecie.\nSono state distinte due sottospecie.\nSinonimi.\nNon sono stati riportati sinonimi."}
{"id": "4260558", "revid": "2730", "url": "https://it.wikipedia.org/wiki?curid=4260558", "title": "Avon Championships of Dallas 1982 - Singolare", "text": "Il singolare del torneo di tennis Avon Championships of Dallas 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Mima Jau\u0161ovec 6-3, 6-2."}
{"id": "4260559", "revid": "155634", "url": "https://it.wikipedia.org/wiki?curid=4260559", "title": "Avon Championships of Dallas 1982 - Doppio", "text": "Il doppio del torneo di tennis Avon Championships of Dallas 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Billie Jean King e Ilana Kloss 6-4, 6-4."}
{"id": "4260562", "revid": "355431", "url": "https://it.wikipedia.org/wiki?curid=4260562", "title": "Steve Lipson", "text": ""}
{"id": "4260572", "revid": "83531", "url": "https://it.wikipedia.org/wiki?curid=4260572", "title": "Pietro Salvo", "text": "Biografia.\nCommerciante (era negoziante di olio), fu eletto, nel 1929 nel \"listone\" fascista per la ventottesima legislatura del Regno, fino al 1934.\nSuccessivamente si disinteress\u00f2 di politica ma nella notte tra il 4 e 5 maggio 1945 fu prelevato dalla polizia partigiana e fucilato insieme ad altri fascisti o presunti tali nella strage di Costa d'Oneglia."}
{"id": "4260577", "revid": "107831", "url": "https://it.wikipedia.org/wiki?curid=4260577", "title": "Family Circle Cup 1982 - Singolare", "text": "Il singolare del torneo di tennis Family Circle Cup 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Andrea Jaeger 6-4, 6-2."}
{"id": "4260578", "revid": "155634", "url": "https://it.wikipedia.org/wiki?curid=4260578", "title": "Family Circle Cup 1982 - Doppio", "text": "Il doppio del torneo di tennis Family Circle Cup 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Joanne Russell e Virginia Ruzici 6-1, 6-2."}
{"id": "4260579", "revid": "2730", "url": "https://it.wikipedia.org/wiki?curid=4260579", "title": "Bausch &amp; Lomb Championships 1982 - Singolare", "text": "Il singolare del torneo di tennis Bausch &amp; Lomb Championships 1982, facente parte del WTA Tour 1982, ha avuto come vincitrice Chris Evert che ha battuto in finale Andrea Jaeger 6-3, 6-1."}
{"id": "4260580", "revid": "155634", "url": "https://it.wikipedia.org/wiki?curid=4260580", "title": "Bausch &amp; Lomb Championships 1982 - Doppio", "text": "Il doppio del torneo di tennis Bausch &amp; Lomb Championships 1982, facente parte del WTA Tour 1982, ha avuto come vincitrici Leslie Allen e Mima Jau\u0161ovec che hanno battuto in finale Barbara Potter e Sharon Walsh-Pete 6-1, 7-5."}
{"id": "4260582", "revid": "1318658", "url": "https://it.wikipedia.org/wiki?curid=4260582", "title": "Alfabeto siciliano", "text": "Lalfabeto siciliano (\"arfabbetu\", \"abbezz\u00e8\" o \"santacruci\" in siciliano) \u00e8 il sistema di scrittura utilizzato per trascrivere i fonemi propri della lingua siciliana. \u00c8 basato sull'alfabeto latino e, stando alla \"Grammatica siciliana\" di Salvatore Camilleri, \u00e8 costituito da 23 grafemi.\nParticolarit\u00e0.\nConsonanti.\nSegno Dd.\nTra i pi\u00f9 distintivi suoni del siciliano, il segno \"dd\" non va confuso col \"dd\" raddoppiamento di \"d\" (come in \"addun\u00e0risi\", 'accorgersi'). Negli ambienti colti del Seicento al \"dd\" si preferiva \"ll\", probabilmente a imitazione del toscano.\nTuttavia, ancora oggi non vi \u00e8 una grafia universalmente accettata: nei testi accademici, ad esempio, non \u00e8 raro incontrare \"\u1e0d\u1e0d\", ma esistono anche altre soluzioni come \"ddr\" o \"ddh\".\nIl segno \"dd\" va considerato come un unico grafema e in maiuscolo andrebbe trascritto \"Dd\", tranne che non siano maiuscole tutte le lettere di quel determinato termine.\nLa \"Kademia du Krivu\", tuttavia, ha formulato un alfabeto siciliano di 36 grafemi tendendo a formare \u00abuna koin\u00e8 scritturale della lingua siciliana\u00bb; cfr. Come scrivere in siciliano su linguasiciliana.com. URL consultato il 11/11/2021. In questo caso le lettere dell'alfabeto siciliano sarebbero le seguenti a, b, c, ch, k, x, d, dd, dr, e, f, g, gh, gn, j, h, i, l, m, n, ng, ngr, o, p, r, s, sc, sk, sgr, str, t, tr, u, v, z, zz, cos\u00ec suddivise: 5 vocali (a, e, i, o, u), 6 semiconsonanti (c, ch, x, sc, gh, gn), una semivocale (j), una muta (h) e 23 consonanti."}
{"id": "4260583", "revid": "155634", "url": "https://it.wikipedia.org/wiki?curid=4260583", "title": "United Airlines Tournament of Champions 1982 - Doppio", "text": "Il doppio del torneo di tennis United Airlines Tournament of Champions 1982, facente parte del WTA Tour 1982, ha avuto come vincitrici Rosie Casals e Wendy Turnbull che hanno battuto in finale Kathy Jordan e Anne Smith 6-3, 6-3."}
{"id": "4260584", "revid": "173617", "url": "https://it.wikipedia.org/wiki?curid=4260584", "title": "Internazionali d'Italia 1982 - Singolare femminile", "text": "Il singolare femminile del torneo di tennis Internazionali d'Italia 1982, facente parte del WTA Tour 1982, ha avuto come vincitrice Chris Evert che ha battuto in finale Hana Mandl\u00edkov\u00e1 6-0, 6-2."}
{"id": "4260585", "revid": "155634", "url": "https://it.wikipedia.org/wiki?curid=4260585", "title": "Internazionali d'Italia 1982 - Doppio femminile", "text": "Il doppio femminile del torneo di tennis Internazionali d'Italia 1982, facente parte del WTA Tour 1982, ha avuto come vincitrici Kathy Horvath e Yvonne Vermaak che hanno battuto in finale Billie Jean King e Ilana Kloss 2-6, 6-4, 7-6."}
{"id": "4260586", "revid": "1442080", "url": "https://it.wikipedia.org/wiki?curid=4260586", "title": "WTA Swiss Open 1982 - Singolare", "text": "Il singolare del torneo di tennis WTA Swiss Open 1982, facente parte del WTA Tour 1982, ha avuto come vincitrice Chris Evert che ha battuto in finale Andrea Temesv\u00e1ri 6-0, 6-3."}
{"id": "4260587", "revid": "599013", "url": "https://it.wikipedia.org/wiki?curid=4260587", "title": "WTA Swiss Open 1982 - Doppio", "text": "Il doppio del torneo di tennis WTA Swiss Open 1982, facente parte del WTA Tour 1982, ha avuto come vincitrici Candy Reynolds e Paula Smith che hanno battuto in finale Joanne Russell e Virginia Ruzici 6-2, 6-4."}
{"id": "4260588", "revid": "1442080", "url": "https://it.wikipedia.org/wiki?curid=4260588", "title": "WTA German Open 1982 - Singolare", "text": "Il singolare del torneo di tennis WTA German Open 1982, facente parte del WTA Tour 1982, ha avuto come vincitrice Bettina Bunge che ha battuto in finale Kathy Rinaldi-Stunkel 6-2, 6-2."}
{"id": "4260589", "revid": "599013", "url": "https://it.wikipedia.org/wiki?curid=4260589", "title": "WTA German Open 1982 - Doppio", "text": "Il doppio del torneo di tennis WTA German Open 1982, facente parte del WTA Tour 1982, ha avuto come vincitrici Elizabeth Gordon e Beverly Mould che hanno battuto in finale Bettina Bunge e Claudia Kohde Kilsch 6-3, 6-4."}
{"id": "4260591", "revid": "155634", "url": "https://it.wikipedia.org/wiki?curid=4260591", "title": "DFS Classic 1982 - Doppio", "text": "Il doppio del torneo di tennis DFS Classic 1982, facente parte del WTA Tour 1982, ha avuto come vincitrici Jo Durie e Anne Hobbs che hanno battuto in finale Rosie Casals e Wendy Turnbull 6-3, 6-2."}
{"id": "4260592", "revid": "2730", "url": "https://it.wikipedia.org/wiki?curid=4260592", "title": "International Women's Open 1982 - Singolare", "text": "Il singolare del torneo di tennis International Women's Open 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Hana Mandl\u00edkov\u00e1 6-4, 6-3."}
{"id": "4260593", "revid": "155634", "url": "https://it.wikipedia.org/wiki?curid=4260593", "title": "International Women's Open 1982 - Doppio", "text": "Il doppio del torneo di tennis International Women's Open 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Kathy Jordan e Anne Smith 6-3, 6-4."}
{"id": "4260594", "revid": "287204", "url": "https://it.wikipedia.org/wiki?curid=4260594", "title": "San Diego Open 1982 - Singolare", "text": "Il singolare del torneo di tennis San Diego Open 1982, facente parte del WTA Tour 1982, ha avuto come vincitrice Tracy Austin che ha battuto in finale Kathy Rinaldi-Stunkel 7-6, 6-3."}
{"id": "4260595", "revid": "155634", "url": "https://it.wikipedia.org/wiki?curid=4260595", "title": "San Diego Open 1982 - Doppio", "text": "Il doppio del torneo di tennis San Diego Open 1982, facente parte del WTA Tour 1982, ha avuto come vincitrici Kathy Jordan e Paula Smith che hanno battuto in finale Patr\u00edcia Medrado e Cl\u00e1udia Monteiro 6-3, 5-7, 7-6."}
{"id": "4260597", "revid": "287204", "url": "https://it.wikipedia.org/wiki?curid=4260597", "title": "US Clay Court Championships 1982 - Singolare", "text": "Il singolare del torneo di tennis US Clay Court Championships 1982, facente parte del WTA Tour 1982, ha avuto come vincitrice Virginia Ruzici che ha battuto in finale Helena Sukov\u00e1 6-2, 6-0."}
{"id": "4260598", "revid": "287204", "url": "https://it.wikipedia.org/wiki?curid=4260598", "title": "US Clay Court Championships 1982 - Doppio", "text": "Il doppio del torneo di tennis US Clay Court Championships 1982, facente parte del WTA Tour 1982, ha avuto come vincitrici Ivanna Madruga-Osses e Catherine Tanvier che hanno battuto in finale Joanne Russell e Virginia Ruzici 7-5, 7-6."}
{"id": "4260599", "revid": "1442080", "url": "https://it.wikipedia.org/wiki?curid=4260599", "title": "Canada Open 1982 - Singolare femminile", "text": "Il singolare femminile del torneo di tennis Canada Open 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Andrea Jaeger 6-3, 7-5."}
{"id": "4260600", "revid": "155634", "url": "https://it.wikipedia.org/wiki?curid=4260600", "title": "Canada Open 1982 - Doppio femminile", "text": "Il doppio femminile del torneo di tennis Canada Open 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Candy Reynolds che hanno battuto in finale Barbara Potter e Sharon Walsh-Pete 6-4, 6-4."}
{"id": "4260603", "revid": "287204", "url": "https://it.wikipedia.org/wiki?curid=4260603", "title": "WTA New Jersey 1982 - Singolare", "text": "Il singolare del torneo di tennis WTA New Jersey 1982, facente parte del WTA Tour 1982, ha avuto come vincitrice Leigh-Anne Thompson che ha battuto in finale Bettina Bunge 7-6, 6-3."}
{"id": "4260604", "revid": "2730", "url": "https://it.wikipedia.org/wiki?curid=4260604", "title": "WTA New Jersey 1982 - Doppio", "text": "Il doppio del torneo di tennis WTA New Jersey 1982, facente parte del WTA Tour 1982, ha avuto come vincitrici Barbara Potter e Sharon Walsh-Pete che hanno battuto in finale Rosie Casals e Wendy Turnbull 6-1, 6-4."}
{"id": "4260605", "revid": "287204", "url": "https://it.wikipedia.org/wiki?curid=4260605", "title": "Queensland Open 1982 - Singolare femminile", "text": "Il singolare femminile del torneo di tennis Queensland Open 1982, facente parte del WTA Tour 1982, ha avuto come vincitrice Wendy Turnbull che ha battuto in finale Pam Shriver 6-3, 6-1."}
{"id": "4260607", "revid": "155634", "url": "https://it.wikipedia.org/wiki?curid=4260607", "title": "Queensland Open 1982 - Doppio femminile", "text": "Il doppio femminile del torneo di tennis Queensland Open 1982, facente parte del WTA Tour 1982, ha avuto come vincitrici Billie Jean King e Anne Smith che hanno battuto in finale Claudia Kohde Kilsch e Eva Pfaff 6-3, 6-4."}
{"id": "4260608", "revid": "287204", "url": "https://it.wikipedia.org/wiki?curid=4260608", "title": "New South Wales Open 1982 - Singolare femminile", "text": "Il singolare femminile del torneo di tennis New South Wales Open 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Evonne Goolagong 6-0, 3-6, 6-1."}
{"id": "4260609", "revid": "155634", "url": "https://it.wikipedia.org/wiki?curid=4260609", "title": "New South Wales Open 1982 - Doppio femminile", "text": "Il doppio femminile del torneo di tennis New South Wales Open 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Claudia Kohde Kilsch e Eva Pfaff 6-2, 2-6, 7-6."}
{"id": "4260610", "revid": "1442080", "url": "https://it.wikipedia.org/wiki?curid=4260610", "title": "Toyota Championships 1982 - Singolare", "text": "Il singolare del torneo di tennis Toyota Championships 1982, facente parte del WTA Tour 1982, ha avuto come vincitrice Martina Navr\u00e1tilov\u00e1 che ha battuto in finale Chris Evert 4-6, 6-1, 6-2."}
{"id": "4260611", "revid": "155634", "url": "https://it.wikipedia.org/wiki?curid=4260611", "title": "Toyota Championships 1982 - Doppio", "text": "Il doppio del torneo di tennis Toyota Championships 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Candy Reynolds e Paula Smith 6-4, 7-5."}
{"id": "4260613", "revid": "2730", "url": "https://it.wikipedia.org/wiki?curid=4260613", "title": "Avon Championships of Chicago 1981 - Singolare", "text": "Il singolare del torneo di tennis Avon Championships of Chicago 1981, facente parte del WTA Tour 1981, ha avuto come vincitrice Martina Navr\u00e1tilov\u00e1 che ha battuto in finale Hana Mandl\u00edkov\u00e1 6-4, 6-2."}
{"id": "4260614", "revid": "155634", "url": "https://it.wikipedia.org/wiki?curid=4260614", "title": "Avon Championships of Chicago 1981 - Doppio", "text": "Il doppio del torneo di tennis Avon Championships of Chicago 1981, facente parte del WTA Tour 1981, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Barbara Potter e Sharon Walsh-Pete 6-3, 6-1."}
{"id": "4260615", "revid": "743200", "url": "https://it.wikipedia.org/wiki?curid=4260615", "title": "Avon Championships of Houston 1981 - Singolare", "text": "Il singolare del torneo di tennis Avon Championships of Houston 1981, facente parte del WTA Tour 1981, ha avuto come vincitrice Hana Mandl\u00edkov\u00e1 che ha battuto in finale Bettina Bunge 6-4, 6-4."}
{"id": "4260616", "revid": "155634", "url": "https://it.wikipedia.org/wiki?curid=4260616", "title": "Avon Championships of Houston 1981 - Doppio", "text": "Il doppio del torneo di tennis Avon Championships of Houston 1981, facente parte del WTA Tour 1981, ha avuto come vincitrici Sue Barker e Ann Kiyomura-Hayashi che hanno battuto in finale Regina Mar\u0161\u00edkov\u00e1 e Mary Lou Daniels 5-7, 6-4, 6-3."}
{"id": "4260617", "revid": "287204", "url": "https://it.wikipedia.org/wiki?curid=4260617", "title": "Family Circle Cup 1981 - Singolare", "text": "Il singolare del torneo di tennis Family Circle Cup 1981, facente parte del WTA Tour 1981, ha avuto come vincitrice Chris Evert che ha battuto in finale Pam Shriver 6-3, 6-2."}
{"id": "4260618", "revid": "155634", "url": "https://it.wikipedia.org/wiki?curid=4260618", "title": "Family Circle Cup 1981 - Doppio", "text": "Il doppio del torneo di tennis Family Circle Cup 1981, facente parte del WTA Tour 1981, ha avuto come vincitrici Rosie Casals e Wendy Turnbull che hanno battuto in finale Mima Jau\u0161ovec e Pam Shriver 7-5, 7-5."}
{"id": "4260620", "revid": "2730", "url": "https://it.wikipedia.org/wiki?curid=4260620", "title": "Bausch &amp; Lomb Championships 1981 - Singolare", "text": "Il singolare del torneo di tennis Bausch &amp; Lomb Championships 1981, facente parte del WTA Tour 1981, ha avuto come vincitrice Chris Evert che ha battuto in finale Martina Navr\u00e1tilov\u00e1 6-0, 6-0."}
{"id": "4260621", "revid": "155634", "url": "https://it.wikipedia.org/wiki?curid=4260621", "title": "Bausch &amp; Lomb Championships 1981 - Doppio", "text": "Il doppio del torneo di tennis Bausch &amp; Lomb Championships 1981, facente parte del WTA Tour 1981, ha avuto come vincitrici Kathy Jordan e Paula Smith che hanno battuto in finale Joanne Russell e Virginia Ruzici 6-3, 5-7, 7-6."}
{"id": "4260622", "revid": "173617", "url": "https://it.wikipedia.org/wiki?curid=4260622", "title": "Internazionali d'Italia 1981 - Singolare femminile", "text": "Il singolare femminile del torneo di tennis Internazionali d'Italia 1981, facente parte del WTA Tour 1981, ha avuto come vincitrice Chris Evert che ha battuto in finale Virginia Ruzici 6-1, 6-2."}
{"id": "4260623", "revid": "155634", "url": "https://it.wikipedia.org/wiki?curid=4260623", "title": "Internazionali d'Italia 1981 - Doppio femminile", "text": "Il doppio femminile del torneo di tennis Internazionali d'Italia 1981, facente parte del WTA Tour 1981, ha avuto come vincitrici Candy Reynolds e Paula Smith che hanno battuto in finale Chris Evert e Virginia Ruzici 7-5, 6-1."}
{"id": "4260624", "revid": "2730", "url": "https://it.wikipedia.org/wiki?curid=4260624", "title": "WTA German Open 1981 - Singolare", "text": "Il singolare del torneo di tennis WTA German Open 1981, facente parte del WTA Tour 1981, ha avuto come vincitrice Regina Mar\u0161\u00edkov\u00e1 che ha battuto in finale Ivanna Madruga-Osses 6-2, 6-1."}
{"id": "4260625", "revid": "2730", "url": "https://it.wikipedia.org/wiki?curid=4260625", "title": "WTA German Open 1981 - Doppio", "text": "Il doppio del torneo di tennis WTA German Open 1981, facente parte del WTA Tour 1981, ha avuto come vincitrici Rosalyn Nideffer e Tanya Harford che hanno battuto in finale Sue Barker e Ren\u00e1ta Tomanov\u00e1 6-3, 6-4."}
{"id": "4260627", "revid": "110157", "url": "https://it.wikipedia.org/wiki?curid=4260627", "title": "Cos\u00ec \u00e8 la vita (saggio)", "text": "Cos\u00ec \u00e8 la vita. Imparare a dirsi addio \u00e8 un saggio di Concita De Gregorio pubblicato nel 2011.\nTemi.\nIl saggio ha come tema la morte e i modi di affrontarla. \nAfferma che la morte, come la vecchiaia e la malattia, \u00e8 diventata per l'Occidente del XX-XXI secolo quello che il sesso era per il XIX secolo, ossia un tab\u00f9 di cui si ha vergogna e ci si rifiuta di parlare, e che si intreccia con la moderna estetica dell'eterna giovinezza, che intende annullare lo scorrere del tempo nell'istante presente con la chirurgia plastica.\nNei suoi capitoli mescola racconti di esperienze personali a citazioni di libri, film, dischi, fumetti e narrazioni mitiche che trattano della morte, della reazione al pensiero della morte e all'assenza della persona amata, proponendo una chiave di lettura quasi sempre leggera e scanzonata di questo evento della vita."}
{"id": "4260629", "revid": "599013", "url": "https://it.wikipedia.org/wiki?curid=4260629", "title": "Surrey Grass Court Championships 1981 - Singolare", "text": "Il singolare del torneo di tennis Surrey Grass Court Championships 1981, facente parte del WTA Tour 1981, ha avuto come vincitrice Betsy Nagelsen che ha battuto in finale Barbara Hallquist 6-0, 6-4."}
{"id": "4260630", "revid": "155634", "url": "https://it.wikipedia.org/wiki?curid=4260630", "title": "Surrey Grass Court Championships 1981 - Doppio", "text": "Il doppio del torneo di tennis Surrey Grass Court Championships 1981, facente parte del WTA Tour 1981, ha avuto come vincitrici Sue Barker e Ann Kiyomura-Hayashi che hanno battuto in finale Billie Jean King e Ilana Kloss 6-1, 6-7, 6-1."}
{"id": "4260632", "revid": "1442080", "url": "https://it.wikipedia.org/wiki?curid=4260632", "title": "International Women's Open 1981 - Singolare", "text": "Il singolare del torneo di tennis International Women's Open 1981, facente parte del WTA Tour 1981, ha avuto come vincitrice Tracy Austin che ha battuto in finale Andrea Jaeger 6-3, 6-4."}
{"id": "4260633", "revid": "155634", "url": "https://it.wikipedia.org/wiki?curid=4260633", "title": "International Women's Open 1981 - Doppio", "text": "Il doppio del torneo di tennis International Women's Open 1981, facente parte del WTA Tour 1981, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Kathy Jordan e Anne Smith 6-7, 6-2, 6-1."}
{"id": "4260634", "revid": "287204", "url": "https://it.wikipedia.org/wiki?curid=4260634", "title": "US Clay Court Championships 1981 - Singolare", "text": "Il singolare del torneo di tennis US Clay Court Championships 1981, facente parte del WTA Tour 1981, ha avuto come vincitrice Andrea Jaeger che ha battuto in finale Virginia Ruzici 6-1, 6-0."}
{"id": "4260635", "revid": "287204", "url": "https://it.wikipedia.org/wiki?curid=4260635", "title": "US Clay Court Championships 1981 - Doppio", "text": "Il doppio del torneo di tennis US Clay Court Championships 1981, facente parte del WTA Tour 1981, ha avuto come vincitrici Joanne Russell e Virginia Ruzici che hanno battuto in finale Sue Barker e Paula Smith 6-2, 6-2."}
{"id": "4260638", "revid": "1442080", "url": "https://it.wikipedia.org/wiki?curid=4260638", "title": "Canada Open 1981 - Singolare femminile", "text": "Il singolare femminile del torneo di tennis Canada Open 1981, facente parte del WTA Tour 1981, ha avuto come vincitrice Tracy Austin che ha battuto in finale Chris Evert 6-1, 6-4."}
{"id": "4260639", "revid": "155634", "url": "https://it.wikipedia.org/wiki?curid=4260639", "title": "Canada Open 1981 - Doppio femminile", "text": "Il doppio femminile del torneo di tennis Canada Open 1981, facente parte del WTA Tour 1981, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Candy Reynolds e Anne Smith 7-6, 7-6."}
{"id": "4260640", "revid": "287204", "url": "https://it.wikipedia.org/wiki?curid=4260640", "title": "WTA New Jersey 1981 - Singolare", "text": "Il singolare del torneo di tennis WTA New Jersey 1981, facente parte del WTA Tour 1981, ha avuto come vincitrice Hana Mandl\u00edkov\u00e1 che ha battuto in finale Pam Casale-Telford 6-2, 6-2."}
{"id": "4260641", "revid": "2730", "url": "https://it.wikipedia.org/wiki?curid=4260641", "title": "WTA New Jersey 1981 - Doppio", "text": "Il doppio del torneo di tennis WTA New Jersey 1981, facente parte del WTA Tour 1981, ha avuto come vincitrici Rosie Casals e Wendy Turnbull che hanno battuto in finale Candy Reynolds e Betty St\u00f6ve 6-2, 6-1."}
{"id": "4260643", "revid": "1442080", "url": "https://it.wikipedia.org/wiki?curid=4260643", "title": "Western Australian National Panasonic 1981 - Singolare", "text": "Il singolare del Western Australian National Panasonic 1981 \u00e8 stato un torneo di tennis facente parte del WTA Tour 1981.\nPam Shriver ha battuto in finale Andrea Jaeger 6-1, 7-6."}
{"id": "4260644", "revid": "155634", "url": "https://it.wikipedia.org/wiki?curid=4260644", "title": "Western Australian National Panasonic 1981 - Doppio", "text": "Il doppio del torneo di tennis Western Australian National Panasonic 1981, facente parte del WTA Tour 1981, ha avuto come vincitrici Barbara Potter e Sharon Walsh-Pete che hanno battuto in finale Betsy Nagelsen e Candy Reynolds 6-4, 6-2."}
{"id": "4260646", "revid": "1442080", "url": "https://it.wikipedia.org/wiki?curid=4260646", "title": "New South Wales Open 1981 - Singolare femminile", "text": "Il singolare femminile del torneo di tennis New South Wales Open 1981, facente parte del WTA Tour 1981, ha avuto come vincitrice Chris Evert che ha battuto in finale Martina Navr\u00e1tilov\u00e1 6-4, 2-6, 6-1."}
{"id": "4260647", "revid": "155634", "url": "https://it.wikipedia.org/wiki?curid=4260647", "title": "New South Wales Open 1981 - Doppio femminile", "text": "Il doppio femminile del torneo di tennis New South Wales Open 1981, facente parte del WTA Tour 1981, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Kathy Jordan e Anne Smith 6-7, 6-2, 6-4."}
{"id": "4260653", "revid": "2730", "url": "https://it.wikipedia.org/wiki?curid=4260653", "title": "Avon Championships of Detroit 1980 - Singolare", "text": "Il singolare del torneo di tennis Avon Championships of Detroit 1980, facente parte del WTA Tour 1980, ha avuto come vincitrice Billie Jean King che ha battuto in finale Evonne Goolagong 6-3, 6-0."}
{"id": "4260654", "revid": "155634", "url": "https://it.wikipedia.org/wiki?curid=4260654", "title": "Avon Championships of Detroit 1980 - Doppio", "text": "Il doppio del torneo di tennis Avon Championships of Detroit 1980, facente parte del WTA Tour 1980, ha avuto come vincitrici Billie Jean King e Ilana Kloss che hanno battuto in finale Kathy Jordan e Anne Smith 3-6, 6-3, 6-2."}
{"id": "4260655", "revid": "1442080", "url": "https://it.wikipedia.org/wiki?curid=4260655", "title": "Avon Championships of Houston 1980 - Singolare", "text": "Il singolare del torneo di tennis Avon Championships of Houston 1980, facente parte del WTA Tour 1980, ha avuto come vincitrice Billie Jean King che ha battuto in finale Martina Navr\u00e1tilov\u00e1 6-1, 6-3."}
{"id": "4260656", "revid": "1442080", "url": "https://it.wikipedia.org/wiki?curid=4260656", "title": "Avon Championships of Dallas 1980 - Singolare", "text": "Il singolare del torneo di tennis Avon Championships of Dallas 1980, facente parte del WTA Tour 1980, ha avuto come vincitrice Martina Navr\u00e1tilov\u00e1 che ha battuto in finale Evonne Goolagong 6-3, 6-2."}
{"id": "4260657", "revid": "1442080", "url": "https://it.wikipedia.org/wiki?curid=4260657", "title": "Avon Championships of Dallas 1980 - Doppio", "text": "Il doppio del torneo di tennis Avon Championships of Dallas 1980, facente parte del WTA Tour 1980, ha avuto come vincitrici Billie Jean King e Martina Navr\u00e1tilov\u00e1 che hanno battuto in finale Rosie Casals e Wendy Turnbull 4-6, 6-3, 6-3."}
{"id": "4260658", "revid": "287204", "url": "https://it.wikipedia.org/wiki?curid=4260658", "title": "Family Circle Cup 1980 - Singolare", "text": "Il singolare del torneo di tennis Family Circle Cup 1980, facente parte del WTA Tour 1980, ha avuto come vincitrice Tracy Austin che ha battuto in finale Regina Mar\u0161\u00edkov\u00e1 3-6, 6-1, 6-0."}
{"id": "4260659", "revid": "155634", "url": "https://it.wikipedia.org/wiki?curid=4260659", "title": "Family Circle Cup 1980 - Doppio", "text": "Il doppio del torneo di tennis Family Circle Cup 1980, facente parte del WTA Tour 1980, ha avuto come vincitrici Kathy Jordan e Anne Smith che hanno battuto in finale Candy Reynolds e Paula Smith 6-2, 6-1."}
{"id": "4260660", "revid": "173617", "url": "https://it.wikipedia.org/wiki?curid=4260660", "title": "Internazionali d'Italia 1980 - Singolare femminile", "text": "Il singolare femminile del torneo di tennis Internazionali d'Italia 1980, facente parte del WTA Tour 1980, ha avuto come vincitrice Chris Evert che ha battuto in finale Virginia Ruzici 5-7, 6-2, 6-2."}
{"id": "4260661", "revid": "339392", "url": "https://it.wikipedia.org/wiki?curid=4260661", "title": "Chiesa Grande di San Bavone", "text": ""}
{"id": "4260664", "revid": "1318658", "url": "https://it.wikipedia.org/wiki?curid=4260664", "title": "Internazionali d'Italia 1980 - Doppio femminile", "text": "Il doppio femminile del torneo di tennis Internazionali d'Italia 1980, facente parte del WTA Tour 1980, ha avuto come vincitrici Hana Mandl\u00edkov\u00e1 e Ren\u00e1ta Tomanov\u00e1 che hanno battuto in finale Ivanna Madruga-Osses e Adriana Villagran-Reami 6-4, 6-4."}
{"id": "4260665", "revid": "1442080", "url": "https://it.wikipedia.org/wiki?curid=4260665", "title": "Torneo di Chichester 1980 - Singolare", "text": "Il singolare del torneo di tennis Torneo di Chichester 1980, facente parte del WTA Tour 1980, ha avuto come vincitrice Chris Evert che ha battuto in finale Evonne Goolagong 6-3, 6-7, 7-5."}
{"id": "4260666", "revid": "155634", "url": "https://it.wikipedia.org/wiki?curid=4260666", "title": "Torneo di Chichester 1980 - Doppio", "text": "Il doppio del torneo di tennis Torneo di Chichester 1980, facente parte del WTA Tour 1980, ha avuto come vincitrici Pam Shriver e Betty St\u00f6ve che hanno battuto in finale Rosie Casals e Wendy Turnbull 6-4, 7-5."}
{"id": "4260667", "revid": "2730", "url": "https://it.wikipedia.org/wiki?curid=4260667", "title": "International Women's Open 1980 - Singolare", "text": "Il singolare del torneo di tennis International Women's Open 1980, facente parte del WTA Tour 1980, ha avuto come vincitrice Tracy Austin che ha battuto in finale Wendy Turnbull 7-6, 6-2."}
{"id": "4260668", "revid": "155634", "url": "https://it.wikipedia.org/wiki?curid=4260668", "title": "International Women's Open 1980 - Doppio", "text": "Il doppio del torneo di tennis International Women's Open 1980, facente parte del WTA Tour 1980, ha avuto come vincitrici Kathy Jordan e Anne Smith che hanno battuto in finale Pam Shriver e Betty St\u00f6ve 6-4, 6-1."}
{"id": "4260670", "revid": "599013", "url": "https://it.wikipedia.org/wiki?curid=4260670", "title": "US Clay Court Championships 1980 - Singolare", "text": "Il singolare del torneo di tennis US Clay Court Championships 1980, facente parte del WTA Tour 1980, ha avuto come vincitrice Chris Evert che ha battuto in finale Andrea Jaeger 6-4, 6-3."}
{"id": "4260671", "revid": "599013", "url": "https://it.wikipedia.org/wiki?curid=4260671", "title": "US Clay Court Championships 1980 - Doppio", "text": "Il doppio del torneo di tennis US Clay Court Championships 1980, facente parte del WTA Tour 1980, ha avuto come vincitrici Anne Smith e Paula Smith che hanno battuto in finale Virginia Ruzici e Ren\u00e1ta Tomanov\u00e1 4-6, 6-3, 6-4."}
{"id": "4260672", "revid": "1442080", "url": "https://it.wikipedia.org/wiki?curid=4260672", "title": "Canada Open 1980 - Singolare femminile", "text": "Il singolare femminile del torneo di tennis Canada Open 1980, facente parte del WTA Tour 1980, ha avuto come vincitrice Chris Evert che ha battuto in finale Virginia Ruzici 6-3, 6-1."}
{"id": "4260674", "revid": "155634", "url": "https://it.wikipedia.org/wiki?curid=4260674", "title": "Canada Open 1980 - Doppio femminile", "text": "Il doppio femminile del torneo di tennis Canada Open 1980, facente parte del WTA Tour 1980, ha avuto come vincitrici Andrea Jaeger e Regina Mar\u0161\u00edkov\u00e1 che hanno battuto in finale Ann Kiyomura-Hayashi e Betsy Nagelsen 6-1, 6-3."}
{"id": "4260675", "revid": "2730", "url": "https://it.wikipedia.org/wiki?curid=4260675", "title": "WTA New Jersey 1980 - Singolare", "text": "Il singolare del torneo di tennis WTA New Jersey 1980, facente parte del WTA Tour 1980, ha avuto come vincitrice Hana Mandl\u00edkov\u00e1 che ha battuto in finale Andrea Jaeger 6-7, 6-2, 6-2."}
{"id": "4260676", "revid": "2730", "url": "https://it.wikipedia.org/wiki?curid=4260676", "title": "WTA New Jersey 1980 - Doppio", "text": "Il doppio del torneo di tennis WTA New Jersey 1980, facente parte del WTA Tour 1980, ha avuto come vincitrici Martina Navr\u00e1tilov\u00e1 e Candy Reynolds che hanno battuto in finale Pam Shriver e Betty St\u00f6ve 4-6, 6-3, 6-1."}
{"id": "4260677", "revid": "2730", "url": "https://it.wikipedia.org/wiki?curid=4260677", "title": "Women's Games 1980 - Singolare", "text": "Il singolare del torneo di tennis Women's Games 1980, facente parte del WTA Tour 1980, ha avuto come vincitrice Virginia Ruzici che ha battuto in finale Ivanna Madruga-Osses 6-1, 6-3."}
{"id": "4260678", "revid": "155634", "url": "https://it.wikipedia.org/wiki?curid=4260678", "title": "Women's Games 1980 - Doppio", "text": "Il doppio del torneo di tennis Women's Games 1980, facente parte del WTA Tour 1980, ha avuto come vincitrici Virginia Ruzici e Pam Teeguarden che hanno battuto in finale Barbara Jordan e Joanne Russell 6-4, 7-5."}
{"id": "4260679", "revid": "287204", "url": "https://it.wikipedia.org/wiki?curid=4260679", "title": "Thunderbird Classic 1980 - Singolare", "text": "Il singolare del torneo di tennis Thunderbird Classic 1980, facente parte del WTA Tour 1980, ha avuto come vincitrice Regina Mar\u0161\u00edkov\u00e1 che ha battuto in finale Wendy Turnbull 7-6, 7-6."}
{"id": "4260680", "revid": "155634", "url": "https://it.wikipedia.org/wiki?curid=4260680", "title": "Thunderbird Classic 1980 - Doppio", "text": "Il doppio del torneo di tennis Thunderbird Classic 1980, facente parte del WTA Tour 1980, ha avuto come vincitrici Pam Shriver e Paula Smith che hanno battuto in finale Ann Kiyomura-Hayashi e Candy Reynolds 6-0, 6-4."}
{"id": "4260681", "revid": "287204", "url": "https://it.wikipedia.org/wiki?curid=4260681", "title": "Eckerd Tennis Open 1980 - Singolare", "text": "Il singolare del torneo di tennis Eckerd Tennis Open 1980, facente parte del WTA Tour 1980, ha avuto come vincitrice Andrea Jaeger che ha battuto in finale Tracy Austin per walkover."}
{"id": "4260682", "revid": "155634", "url": "https://it.wikipedia.org/wiki?curid=4260682", "title": "Eckerd Tennis Open 1980 - Doppio", "text": "Il doppio del torneo di tennis Eckerd Tennis Open 1980, facente parte del WTA Tour 1980, ha avuto come vincitrici Rosie Casals e Candy Reynolds che hanno battuto in finale Anne Smith e Paula Smith 7-6, 7-5."}
{"id": "4260683", "revid": "599013", "url": "https://it.wikipedia.org/wiki?curid=4260683", "title": "New South Wales Open 1980 - Singolare femminile", "text": "Il singolare femminile del torneo di tennis New South Wales Open 1980, facente parte del WTA Tour 1980, ha avuto come vincitrice Wendy Turnbull che ha battuto in finale Pam Shriver 3-6, 6-4, 7-6."}
{"id": "4260684", "revid": "155634", "url": "https://it.wikipedia.org/wiki?curid=4260684", "title": "New South Wales Open 1980 - Doppio femminile", "text": "Il doppio femminile del torneo di tennis New South Wales Open 1980, facente parte del WTA Tour 1980, ha avuto come vincitrici Pam Shriver e Betty St\u00f6ve che hanno battuto in finale Rosie Casals e Wendy Turnbull 6-1, 4-6, 6-4."}
{"id": "4260686", "revid": "599013", "url": "https://it.wikipedia.org/wiki?curid=4260686", "title": "South Australian Open 1980 - Singolare", "text": "Il singolare del torneo di tennis South Australian Open 1980, facente parte del WTA Tour 1980, ha avuto come vincitrice Hana Mandl\u00edkov\u00e1 che ha battuto in finale Sue Barker 6-2, 6-4."}
{"id": "4260687", "revid": "155634", "url": "https://it.wikipedia.org/wiki?curid=4260687", "title": "South Australian Open 1980 - Doppio", "text": "Il doppio del torneo di tennis South Australian Open 1980, facente parte del WTA Tour 1980, ha avuto come vincitrici Pam Shriver e Betty St\u00f6ve che hanno battuto in finale Sue Barker e Sharon Walsh-Pete 6-4, 6-3."}
{"id": "4260688", "revid": "1442080", "url": "https://it.wikipedia.org/wiki?curid=4260688", "title": "Avon Championships of Seattle 1979 - Singolare", "text": "Il singolare del torneo di tennis Avon Championships of Seattle 1979, facente parte del WTA Tour 1979, ha avuto come vincitrice Chris Evert che ha battuto in finale Ren\u00e9e Richards 6-1, 3-6, 6-3."}
{"id": "4260692", "revid": "921573", "url": "https://it.wikipedia.org/wiki?curid=4260692", "title": "Chris Gauthier", "text": "\u00c8 attualmente residente in Canada, a Vancouver; \u00e8 sposato e ha due figli.\nConosciuto per aver interpretato Muff Potter in \"Le avventure di Tom Sawyer e Huck Finn\"."}
{"id": "4260693", "revid": "1305772", "url": "https://it.wikipedia.org/wiki?curid=4260693", "title": "Kristiine", "text": "Kristiine \u00e8 uno degli otto distretti amministrativi (in estone: \"linnaosa\") della citt\u00e0 di Tallinn, la capitale dell'Estonia.\nNotizie sul distretto.\nHa una popolazione di 33 102 abitanti (aggiornati al 1\u00ba agosto 2017).\nSi trova ad ovest di Kesklinn, il distretto del centro della citt\u00e0.\n\u00c8 abitato per maggioranza da estoni 68,6%, poi russi 24,9%, gli ucraini 2,3%, i bielorussi 1,3%, i finlandesi 0,6%, gli altri 2,3%.\nL'anziano a capo del distretto (in estone \"linnaosavanem\") \u00e8 Mihhail Korb.\nLa sede del distretto \u00e8 in Tulika Street, 33b - 10615 Tallinn.\nSuddivisione.\nIl distretto cittadino di Kristiine \u00e8 suddiviso in 3 quartieri (in estone: \"asum\"):\nOrigine del nome.\nIl nome di \"Kristiine\" trae origine dalla Regina Cristina di Svezia sotto il cui dominio nel 1653 l'area fu divisa in 46 appezzamenti (ognuno di 9 ettari) e venduti a uomini d'affari e ufficiali della citt\u00e0 per 100 riksdaler. L'intera area fu chiamata \"Christinental\" (\"La Valle di Cristina\") e pi\u00f9 tardi \"Campi di Cristina\"."}
{"id": "4260694", "revid": "28592", "url": "https://it.wikipedia.org/wiki?curid=4260694", "title": "Cupole a cipolla", "text": ""}
{"id": "4260698", "revid": "287204", "url": "https://it.wikipedia.org/wiki?curid=4260698", "title": "132825 Shizu-Mao", "text": "132825 Shizu-Mao \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,0857987\u00a0UA e da un'eccentricit\u00e0 di 0,0390484, inclinata di 10,99558\u00b0 rispetto all'eclittica."}
{"id": "4260701", "revid": "28592", "url": "https://it.wikipedia.org/wiki?curid=4260701", "title": "Pirita yachting centre", "text": ""}
{"id": "4260702", "revid": "1494169", "url": "https://it.wikipedia.org/wiki?curid=4260702", "title": "Centro velico", "text": ""}
{"id": "4260705", "revid": "123302857", "url": "https://it.wikipedia.org/wiki?curid=4260705", "title": "Alessandro Cattaneo", "text": "Carriera politica.\nDopo la maturit\u00e0 scientifica si \u00e8 laureato con 110 e lode in Ingegneria elettronica all'Universit\u00e0 degli Studi di Pavia nel 2004. Si avvicina alla politica a 19 anni, per poi divenire a soli 27 anni coordinatore cittadino di Forza Italia.\nSindaco di Pavia.\nA Pavia nel 2009 viene indicato come candidato sindaco del centro-destra per le elezioni amministrative del giugno 2009, in cui viene eletto superando nel numero dei consensi il medico Andrea Albergati (gi\u00e0 sindaco di Pavia dal 1996 al 2005), sconfitto nettamente al primo turno con il 54,4% dei voti. La coalizione che lo sostiene \u00e8 costituita dal Popolo della Libert\u00e0, dalla Lega Nord e dall'Unione di Centro.\nDal 28 aprile 2013 fino al 5 luglio seguente \u00e8 presidente provvisorio dell'Associazione Nazionale Comuni Italiani, di cui era gi\u00e0 vicepresidente, in seguito alla nomina a ministro del presidente Graziano Delrio. Quando Piero Fassino viene eletto nuovo presidente dell'Anci nel luglio 2013, Alessandro Cattaneo viene riconfermato vicepresidente dell'associazione.\nCriminalit\u00e0 organizzata a Pavia.\nNel luglio 2010 la giunta Cattaneo acquista attenzione a livello nazionale per il coinvolgimento di alcuni esponenti del PdL pavese negli arresti e nelle indagini legate all'Operazione Crimine-Infinito che riguarda anche la penetrazione della 'ndrangheta a Pavia. Sono arrestati tra gli altri Carlo Chiriaco, presidente dell'ASL in quota PdL, e l'avvocato Pino Neri, ritenuto essere il boss 'ndranghetista in citt\u00e0. Un assessore della giunta Cattaneo, imputato per corruzione elettorale aggravata in combutta con Chiriaco, dar\u00e0 le dimissioni, per essere poi reintegrato da Cattaneo nel 2012 in seguito alla sua assoluzione definitiva.\nCattaneo risulta completamente estraneo alla vicenda e viene solo interrogato come testimone al processo. Cattaneo ha dichiarato di aver solamente partecipato ad una cena a casa di Pino Neri durante uno dei tanti eventi della campagna elettorale, senza sapere nulla della sua presunta appartenenza alla 'ndrangheta.\nIncarichi in Forza Italia e mancata riconferma alle comunali 2014.\nIl 24 gennaio 2014 Silvio Berlusconi lo nomina \"responsabile formazione amministratori locali\" della nuova Forza Italia.\nIl 24 marzo 2014 diventa membro del comitato di presidenza di Forza Italia.\nRipresentatosi alle elezioni amministrative del comune di Pavia del maggio 2014, al primo turno ottiene il 46,68% dei voti ed accede al ballottaggio contro il candidato del centro-sinistra Massimo Depaoli, che raccoglie il 36,45% dei consensi. Al ballottaggio dell'8 giugno Cattaneo non riesce a venire eletto per un secondo mandato, ottenendo il 46,87% dei voti validi e venendo superato da Depaoli.\nLa battaglia per le primarie del centro-destra.\nNel maggio 2012 \u00e8 ideatore del movimento \"formattiamoilpdl\", che chiede pi\u00f9 dibattito interno all'interno del partito, uno svecchiamento della classe dirigente e le elezioni primarie come strumento di selezione dal basso dei candidati. I formattatori, molti dei quali sono amministratori locali del partito, studenti universitari e giovani imprenditori vicino al PdL, venivano indicati dalla stampa come i rottamatori del centro-destra, sempre per le analogie politiche e generazionali tra l'allora sindaco di Firenze Matteo Renzi ed il sindaco di Pavia.\nIl primo novembre 2012 Cattaneo annuncia a sorpresa l'intenzione di candidarsi alle elezioni primarie del Popolo della Libert\u00e0 per la carica di Presidente del Consiglio, in vista delle elezioni politiche italiane del 2013. Sar\u00e0 quella l'occasione che gli consentir\u00e0 di essere conosciuto presso il grande pubblico; oggi \u00e8 ospite abituale dei principali talk-show italiani ed \u00e8 uno dei giovani esponenti del centro-destra italiano pi\u00f9 in vista. Era tra i candidati alle primarie del PdL che avevano gi\u00e0 raccolto le migliaia di firme necessarie per presentarsi; le primarie tuttavia non si tennero per la decisione di Silvio Berlusconi di riproporsi come leader del partito e candidato premier alle politiche 2013.\nAlla fine del 2013, contestualmente alla sospensione delle attivit\u00e0 del PdL, aderisce a Forza Italia. Il movimento dei formattatori non \u00e8 stato pi\u00f9 nominato.\nElezione alla Camera dei Deputati nel 2018.\nDopo le elezioni comunali di Pavia del 2014, Cattaneo ha continuato il suo percorso politico in Forza Italia come dirigente nazionale, assumendo via via incarichi sempre di maggior rilievo. Oggi \u00e8 membro dell'Ufficio di Presidenza e Responsabile Nazionale della Formazione del partito di Silvio Berlusconi. Nel 2015 ha fondato l\"'Associazione culturale Primavera Italia\", un nuovo think tank di ispirazione liberale che ha lo scopo di offrire programmi, idee, momenti di confronto e nuove proposte per il centrodestra italiano e che riunisce oggi diversi amministratori locali, giovani del partito, professori universitari ed esponenti della societ\u00e0 civile italiana vicini all'ex Sindaco di Pavia.\nAlle elezioni politiche del 4 marzo 2018 Alessandro Cattaneo viene candidato per la prima volta alla Camera dei Deputati, sia come capolista di Forza Italia a Pavia che come candidato di tutto il centro-destra nel relativo collegio uninominale.\nVince la sfida del collegio uninominale, con oltre il 48% dei voti, superando nettamente i candidati del centro-sinistra e del Movimento 5 Stelle, fermi rispettivamente al 23% e al 22%.\nIl 12 maggio 2020 Berlusconi nomina un nuovo coordinamento di 14 persone tra le quali c\u2019\u00e8 anche Cattaneo. Nell'agosto 2020, a poche settimane dal referendum costituzionale sul taglio del numero di parlamentari legato alla riforma avviata dal governo Conte I guidato dalla Lega assieme al Movimento 5 Stelle e concluso dal governo Conte II guidato dalla coalizione tra M5S e Partito Democratico Cattaneo annuncia il suo voto contrario, in dissidenza con la linea ufficiale del suo partito, schierato inizialmente per il \"S\u00ec\" dai vertici del gruppo parlamentare, prima che il leader Silvio Berlusconi si posizionasse in una posizione intermedia concedendo libert\u00e0 di voto."}
{"id": "4260706", "revid": "28592", "url": "https://it.wikipedia.org/wiki?curid=4260706", "title": "Regate", "text": ""}
{"id": "4260708", "revid": "28592", "url": "https://it.wikipedia.org/wiki?curid=4260708", "title": "Distretto di Tallinn", "text": ""}
{"id": "4260709", "revid": "579714", "url": "https://it.wikipedia.org/wiki?curid=4260709", "title": "Centro tecnico federale Luigi Ridolfi", "text": "Il Centro Tecnico Federale \"Luigi Ridolfi\" \u00e8 la sede del settore tecnico della Federazione Italiana Giuoco Calcio (FIGC) e dei ritiri delle rappresentative nazionali italiane.\nHa sede a Firenze, nel quartiere di Coverciano, ragion per cui vi si fa colloquialmente riferimento come \"Centro Tecnico di Coverciano\" o ancor pi\u00f9 brevemente solo come \"Coverciano\", passato a indicare per antonomasia il ritiro della nazionale maggiore.\nIl centro nasce nel 1958, per volont\u00e0 di Luigi Ridolfi Vay da Verrazzano e Dante Berretti, e ospita al suo interno, dal 2000, anche il Museo del Calcio.\nStoria.\nIl Centro Tecnico Federale (CTF) prese vita grazie al vicepresidente della FIGC, il marchese Luigi Ridolfi Vay da Verrazzano, gi\u00e0 presidente federale e dell'Associazione Calcio Fiorentina, e a Dante Berretti, allora presidente della IV Serie.\nRidolfi aveva scelto la Toscana come sede della struttura, in quanto equidistante da nord e sud del Paese, e quindi \u00abdi tutti\u00bb. Dopo una prima valutazione di alcuni appezzamenti siti nei pressi di Arezzo e Montecatini Terme, la scelta del luogo di realizzazione del centro tecnico cadde sul quartiere fiorentino di Coverciano, nel quale la FIGC acquist\u00f2 i terreni in data 29 marzo 1952 (a seguito di delibera del Consiglio Federale dell'8 maggio 1951). A distanza di circa un anno cominciarono i lavori, che furono ultimati nell'ottobre 1957: la progettazione fu a opera degli architetti Francesco Tiezzi e Arnaldo Degli Innocenti che si ispirarono allo stile delle ville medicee tipiche delle colline fiorentine, mentre la direzione dei lavori fu ad opera dell'ingegnere Giuseppe Paladini, coadiuvato dal Tiezzi. Per questo dominano i colori rosso pompeiano, giallo e verde, un anello di cipressi e un giardino all'italiana circondano i campi di gioco. Il marchese Ridolfi aveva ideato il centro come \"polifunzionale\", puntando sul calcio ma senza tralasciare le altre discipline; pertanto nell'impianto sorsero anche una piscina, una pista di atletica leggera e una palestra.\nIl 6 novembre 1958, alla presenza del commissario straordinario della Federcalcio, Bruno Zauli, l'impianto venne inaugurato e intitolato \"Centro tecnico federale Luigi Ridolfi\" in onore del cofondatore, deceduto nello stesso anno e al quale venne scoperta una lapide commemorativa. Da Roma, nel 1959 il Settore Tecnico della federazione trasfer\u00ec nel centro la propria sede e Ottavio Baccani fu il primo Direttore Tecnico della struttura.\nNel 1966 la nazionale maggiore maschile, sotto la guida tecnica di Edmondo Fabbri, effettu\u00f2 per la prima volta nel centro tecnico la preparazione a un campionato mondiale, che si sarebbe svolto in Inghilterra nel luglio di quell'anno. Tre anni dopo si radun\u00f2 per la prima volta a Coverciano anche la neonata nazionale maschile Under-21.\nSempre nel 1969, vi fu anche il primo evento ufficiale dell'UEFA svolto nel centro tecnico, consistente in un corso per arbitri \"\u00e9lite\".\nNell'ottobre 1970 venne inaugurato un campo di calcio con superficie in \"tartan turf\", il primo del genere in Europa in erba sintetica. Quattro anni dopo venne invece istituito il Reparto Medico (denominato \"Sezione Medica\" dal 1983); tale sezione ha il compito di sovrintendere all'organizzazione sanitaria della Federazione. Nel 1977 venne istituita una sezione per lo sviluppo e la promozione del Nucleo Addestramento Giovani Calciatori (rinominata anch'essa dal 1983 \"Sezione per lo Sviluppo del Calcio Giovanile e Scolastico\").\nSempre negli anni 1970 la Federazione si adoper\u00f2 per un ampliamento del centro tecnico. Il 17 gennaio 1979 il Comune di Firenze e la FIGC stipularono una convenzione con la quale il comune acquistava le aree necessarie per l'ampliamento, in adiacenza al CTF, cedendone alla Federcalcio il diritto di superficie in cambio della realizzazione di un impianto sportivo per il quartiere di Coverciano (i campi Romagnoli), oltre alla realizzazione di una nuova viabilit\u00e0 pubblica nella zona. \nNel 1984 il centro tecnico ricevette la prima visita da parte di un presidente del Consiglio dei ministri, Bettino Craxi, mentre due anni pi\u00f9 tardi, il 19 ottobre, fece visita alla struttura papa Giovanni Paolo II, in visita pastorale nel capoluogo toscano.\nQualche anno pi\u00f9 tardi, con i fondi previsti per il da svolgersi in Italia, si decise di creare nell'ampliamento del centro tecnico un museo del calcio italiano, su interessamento di Fino Fini ex medico della nazionale maggiore maschile. Alcune modifiche alla convenzione furono introdotte nel 1986, mentre i lavori di ampliamento iniziarono nel 1989 per terminare l'anno dopo: vennero inaugurati due nuovi campi di allenamento e venne inglobato, all'interno del centro tecnico federale ampliato, un tratto della via del Gignoro. Il museo, la cui \"fondazione\" era stata creata nel 1996, fu inaugurato invece il 22 maggio 2000 alla presenza dell'allora Ministro per i Beni Culturali Giovanna Melandri, e delle massime autorit\u00e0 federali e civili. Il diritto di superficie dell'area in ampliamento venne ceduto alla Federcalcio nel 2003 che, solo due anni pi\u00f9 tardi, chiese e ottenne dal Comune di Firenze la vendita dell'area in questione divendone a tutti gli effetti proprietaria.\nNel periodo 2012-2018 sono stati ristrutturati sia alcuni impianti dell'area sportiva (installazione di manto erboso artificiale, dotazione di stanza per il Video Assistant Referee) sia alcune parti direzionali del centro (ristorante, auditorium, sezione medica, uffici degli staff tecnici), oltre alla realizzazione di una nuova palestra (2014). Nello stesso stesso periodo, tre dei cinque campi di allenamento sono stati intitolati, con una cerimonia pubblica, alla memoria di Fabio Bresci (presidente per venti anni del Comitato Regionale Toscano), Enzo Bearzot (allenatore nella nazionale campione del mondo nel 1982) e Vittorio Pozzo (allenatori vincitore dei mondiali di e di oltrech\u00e9 dell'oro olimpico a ).\nNel 2018 nacque il Centro permanente VAR, per la formazione degli arbitri internazionali, e a Coverciano si preparano i 36 arbitri e i 63 assistenti del .\nStrutture.\nArea sportiva.\nL'area sportiva del centro tecnico federale comprende:\nArea direzionale.\nL'area direzionale del centro tecnico federale comprende:\nAree verdi.\nNelle aree verdi del centro tecnico sono presenti 357 alberi, dei quali 198 ad alto fusto e 82 di medio fusto. Le querce erano gi\u00e0 presenti nell'area prima della realizzazione del centro e vennero mantenute durante l'edificazione della struttura. Inoltre, si trovano di siepe di diverse specie (alloro, leccio, gelsomino, edera e bosso).\nOpere d'arte.\nAll'ingresso del centro tecnico \u00e8 collocata, dal 1973, la scultura \"Il calciatore\" (1931), realizzata in bronzo modellato dall'artista Mario Moschi e donata alla FIGC dagli eredi.\nUtilizzo.\nNel centro tecnico federale di Coverciano hanno sede, oltre al Museo del calcio: gli uffici del \"Settore Tecnico\" della Federazione Italiana Giuoco Calcio, l'Associazione Italiana Allenatori Calcio, il Comitato Regionale della Lega Nazionale Dilettanti, il Comitato Regionale Arbitri e la sezione di Firenze dell'Associazione Italiana Arbitri.\nInoltre la struttura \u00e8 colloquialmente definita la \u00abCasa degli Azzurri\u00bb, poich\u00e9 sede per i raduni, le selezioni e gli allenamenti della nazionale maggiore, dell'Under 21 e di tutte le altre rappresentative giovanili, della nazionale militare, della nazionale di calcio a 5 e della nazionale femminile, come anche le viene attribuito l'appellativo di \u00abUniversit\u00e0 del Calcio\u00bb in quanto ospita i corsi di maggiore livello per il mondo professionistico del calcio. A Coverciano sono infatti tenuti corsi per direttore sportivo, allenatore professionista UEFA Pro e UEFA A, allenatore di calcio a 5 di primo livello, preparatore atletico, osservatore calcistico, corsi di specializzazione per allenatore dei portieri e corsi per \"match analyst\".\nLa struttura \u00e8 aperta infine a numerose iniziative sportive, non necessariamente calcistiche, nelle quali sono organizzati tornei con squadre giovanili e non, visite guidate al Museo del Calcio, pranzi presso il ristorante. Sono spesso ospiti del Centro anche squadre di club, nazionali e internazionali. Per i membri di societ\u00e0 sportive \u00e8 anche possibile soggiornare presso l'hotel. Coverciano ospita anche incontri aziendali, avendo ampia disponibilit\u00e0 di sale meeting e posti letto."}
{"id": "4260712", "revid": "125818839", "url": "https://it.wikipedia.org/wiki?curid=4260712", "title": "Baron Corbin", "text": "In carriera ha vinto una volta lo United States Championship (con un regno durato 70 giorni), l'edizione 2017 del Money in the Bank, l'edizione 2019 del King of the Ring e l'edizione 2016 dell'Andr\u00e9 the Giant Memorial Trophy.\nCarriera nel football americano.\nThomas Pestock ha frequentato la Northwest Missouri State University dal 2003 al 2008, giocando come offensive guard nella squadra di Football americano dell'universit\u00e0. Nella stagione 2007 \u00e8 diventato un titolare della squadra e a fine anno \u00e8 stato nominato nella \"All-MIAA\".\nDopo essere rimasto senza chiamate al Draft 2009, \u00e8 stato messo sotto contratto dagli Indianapolis Colts, sebbene non abbia mai giocato una partita ufficiale. Nella stagione 2010 \u00e8 passato agli Arizona Cardinals, ma nel 2011 \u00e8 stato licenziato dopo una rissa con un compagno in allenamento.\nCarriera nel wrestling.\nWWE (2012\u2013presente).\n\"NXT\" (2012\u20132016).\nNel 2012 Pestock venne messo sotto contratto dalla WWE, venendo mandato nel territorio di sviluppo di \"NXT\". Debutt\u00f2 nella puntata dell'8 maggio perdendo contro Damien Sandow. Il 5 giugno prese parte ad una Battle Royal per decretare il primo sfidante all'NXT Championship ma venne eliminato da Bo Dallas. Ritorn\u00f2 dopo una lunga assenza nell'estate del 2014 con un nuovo look da motociclista. Sconfisse quindi vari avversari, tra i quali Bull Dempsey, e prese anche parte al torneo per decretare il contendente n\u00ba1 all'NXT Championship, eliminando lo stesso Dempsey ai quarti ma perdendo in semifinale contro Adrian Neville anche a causa dell'interferenza dello stesso Dempsey. I due si affrontarono ad ', dove a vincere fu ancora una volta Corbin, in maniera netta. Nel mese di maggio 2015 effettu\u00f2 un turn heel e inizi\u00f2 una rivalit\u00e0 con Rhyno, che batt\u00e9 in a '. Il 12 agosto, dopo aver sconfitto rapidamente un suo avversario, venne interrotto da Samoa Joe, con il quale ebbe un match a ', nella quale venne sconfitto. Nella stessa serata venne annunciato dal General Manager di \"NXT\" William Regal un torneo di coppia in onore dell'appena scomparso Dusty Rhodes, il Dusty Rhodes Tag Team Classic, torneo nel quale venne sconfitto con Rhyno in finale contro Finn B\u00e1lor e Samoa Joe ad '. Il 14 ottobre prende parte ad una Battle Royal per determinare chi avrebbe sfidato la settimana successiva Finn B\u00e1lor per l'NXT Championship, nella quale venne eliminato per ultimo dal vincitore, Apollo Crews. La settimana successiva, durante il match tra B\u00e1lor e Crews, attacc\u00f2 quest'ultimo per vendicarsi di ci\u00f2 che era accaduto la settimana precedente, e lo sfid\u00f2 ad un match a ' dove lo sconfisse. Il 27 gennaio prese parte ad un Triple Threat match per determinare il prossimo sfidante all'NXT Championship insieme a Sami Zayn e Samoa Joe, ma questo match fin\u00ec in no-contest, perch\u00e9 il \"Lone Wolf\" cedette sia alla Sharpshooter, effettuata da Zayn, sia alla Crossface, effettuata da Joe, tutte e due su di lui. Il 2 marzo attacc\u00f2 alle spalle il debuttante Austin Aries, da cui venne sconfitto a '.\nVarie faide (2016\u20132017).\nCorbin fece il suo debutto nel roster principale a \"WrestleMania 32\", apparendo come un partecipante non annunciato dell'Andr\u00e9 the Giant Memorial Battle Royal, riuscendo a vincerla eliminando per ultimo Kane. Nella puntata di \"Raw\" successiva, Corbin fece il suo debutto nello show rosso affrontando Dolph Ziggler in un match terminato in un doppio count-out. Dopo il match, Corbin colp\u00ec Ziggler con la \"End of Days\". A \"Payback\" del 1\u00ba maggio Corbin fece il suo esordio in pay-per-view proprio contro Ziggler, venendo sconfitto tramite roll-up. Nella puntata di \"Raw\" del 2 maggio Corbin prese parte ad una Battle Royal per determinare il contendente n\u00ba1 allo United States Championship detenuto da Kalisto ma venne eliminato dal rivale Dolph Ziggler; Corbin tuttavia si vendic\u00f2 colpendo Ziggler e permettendo a Rusev di eliminarlo dalla contesa. Corbin ottiene la sua rivincita sconfiggendo Ziggler nella puntata di \"Raw\" del 9 maggio. Il 22 maggio, a \"Extreme Rules\", Corbin sconfisse Ziggler in un No Disqualification match. Il 19 giugno, a \"Money in the Bank\", Corbin ha sconfisse nuovamente Ziggler. Nella puntata di \"Raw\" dell'11 luglio Corbin partecip\u00f2 ad una Battle Royal per determinare il contendente n\u00ba1 all'Intercontinental Championship, detenuto da The Miz, ma si elimin\u00f2 involontariamente insieme ad Apollo Crews. Con la Draft Lottery avvenuta nella puntata di \"SmackDown\" del 19 luglio, Corbin venne trasferito nel roster di \"SmackDown\". Nella puntata di \"SmackDown\" del 26 luglio Corbin partecip\u00f2 ad una Six-Pack Challenge che comprendeva anche AJ Styles, Apollo Crews, Bray Wyatt, John Cena e Dolph Ziggler per decretare il contendente n\u00ba1 al WWE World Championship detenuto da Dean Ambrose, ma il match venne vinto proprio dal suo ex-rivale Ziggler. Nella puntata di \"SmackDown\" del 2 agosto ha prese parte ad un Triple Threat match che comprendeva anche Apollo Crews e Kalisto per decretare il contendente n\u00ba1 all'Intercontinental Championship di The Miz ma il match venne vinto da Crews. Nel Kick-off di \"Backlash\", l'11 settembre, Corbin sconfisse poi Crews. Il 9 ottobre, a \"No Mercy\", Corbin sconfisse Jack Swagger dopo una precedente controversa sconfitta dello stesso Corbin avvenuta giorni prima. Dopo aver attaccato Kalisto in diverse occasioni, il 4 dicembre, a \"\" Corbin trionf\u00f2 sullo stesso Kalisto in un Chairs match. Nella puntata di \"SmackDown\" del 20 dicembre Corbin affront\u00f2 Dolph Ziggler per ottenere una title shot al WWE Championship di AJ Styles ma il match termin\u00f2 in un doppio count-out; questo ha fece s\u00ec che il general manager Daniel Bryan annunciasse un Triple Threat match tra Corbin, Ziggler e Styles per il WWE Championship per la puntata successiva. Nella puntata di \"SmackDown\" del 27 dicembre Corbin non riusc\u00ec a conquistare il WWE Championship in un Triple Threat match contro Dolph Ziggler e AJ Styles poich\u00e9 quest'ultimo si aggiudic\u00f2 la contesa mantenendo il titolo. Il 29 gennaio Corbin partecip\u00f2 al Royal Rumble match dell'omonimo pay-per-view entrando col numero 13 e venendo eliminato da The Undertaker. Il 12 febbraio, a \"Elimination Chamber\", Corbin partecip\u00f2 a un incontro omonimo per il WWE Championship che comprendeva anche il campione John Cena, AJ Styles, Bray Wyatt, Dean Ambrose e The Miz ma venne eliminato da Ambrose. Nella puntata di \"SmackDown\" del 21 febbraio Corbin partecip\u00f2 ad una Battle Royal per decretare lo sfidante di Bray Wyatt a \"WrestleMania 33\" per il WWE Championship ma venne eliminato da Dean Ambrose. Il 2 aprile, nel Kick-off di \"WrestleMania 33\", Corbin affront\u00f2 Dean Ambrose per l'Intercontinental Championship ma venne sconfitto.\nMr. Money in the Bank e campione degli Stati Uniti (2017\u20132018).\nNella puntata di \"SmackDown\" dell'11 aprile Corbin partecip\u00f2 a un Triple Threat match che includeva anche AJ Styles e Sami Zayn per determinare il primo sfidante allo United States Championship detenuto da Kevin Owens, ma il match venne vinto da Styles. Il 21 maggio, a \"Backlash\", Corbin venne sconfitto da Sami Zayn. Nella puntata di \"SmackDown\" del 23 maggio Corbin venne annunciato come uno dei sei partecipanti al Money in the Bank Ladder match. Il 18 giugno, a \"Money in the Bank\", Corbin si aggiudic\u00f2 la valigetta nell'omonimo incontro sconfiggendo AJ Styles, Dolph Ziggler, Kevin Owens, Sami Zayn e Shinsuke Nakamura. Il 23 luglio, a \"Battleground\", Corbin venne sconfitto da Shinsuke Nakamura per squalifica. Nella puntata di \"SmackDown\" del 15 agosto Corbin, dopo aver attaccato John Cena, incass\u00f2 il Money in the Bank sul WWE Champion Jinder Mahal ma, a causa dello stesso Cena, Corbin venne beffato da un \"roll-up\" di Mahal, fallendo cos\u00ec nel tentativo di conquistare il WWE Championship; Corbin divenne cos\u00ec il terzo wrestler nella storia della WWE ad aver fallito l'incasso del Money in the Bank dopo Damien Sandow e lo stesso Cena. Il 20 agosto, a \"SummerSlam\", Corbin venne poi sconfitto da John Cena. L'8 ottobre, a \"Hell in a Cell\", Corbin conquist\u00f2 lo United States Championship, il suo primo titolo in WWE, vincendo un Triple Threat match che includeva anche il campione AJ Styles e Tye Dillinger. Nella puntata di \"SmackDown\" del 10 ottobre Corbin difese con successo il titolo contro AJ Styles. Nella puntata di \"SmackDown\" del 14 novembre Corbin mantenne la cintura statunitense contro Sin Cara. Il 19 novembre, a \"Survivor Series\", Corbin sconfisse l'Intercontinental Champion The Miz (appartenente al roster di \"Raw\"). Il 17 dicembre, a \"Clash of Champions\", Corbin perse il titolo contro Dolph Ziggler (dopo 70 giorni di regno) in un Triple Threat match che includeva anche Bobby Roode. Nella puntata di \"SmackDown\" del 26 dicembre Corbin venne poi sconfitto da Roode nei quarti di finale di un torneo per la riassegnazione dello United States Championship (reso vacante da Dolph Ziggler). Il 28 gennaio, alla \"Royal Rumble\", Corbin partecip\u00f2 all'omonimo match entrando col numero 4 ma venne eliminato da Finn B\u00e1lor. L'11 marzo, a Fastlane, Corbin partecip\u00f2 ad una Six-pack Challenge per il WWE Championship che comprendeva anche il campione AJ Styles, Dolph Ziggler, John Cena, Kevin Owens e Sami Zayn ma il match venne vinto da Styles, il quale mantenne il titolo. L'8 aprile, nel Kick-off di \"WrestleMania 34\", Corbin partecip\u00f2 all'annuale Andr\u00e9 the Giant Memorial Battle Royal ma venne eliminato per ultimo da Matt Hardy, il quale si aggiudic\u00f2 la contesa.\nConstable Corbin (2018\u20132019).\nCon lo \"Shake-up\" del 16 aprile Corbin pass\u00f2 al roster di \"Raw\". Il 27 aprile, a \"Greatest Royal Rumble\", Corbin partecip\u00f2 al Royal Rumble match a 50 uomini entrando col numero 38 ma venne eliminato da Randy Orton. Nella puntata di \"Raw\" del 14 maggio Corbin partecip\u00f2 ad un Triple Threat match di qualificazione al Money in the Bank Ladder match che includeva anche Bobby Roode e No Way Jose ma il match vennd vinto da Roode. Nella puntata di \"Raw\" del 4 giugno Corbin venne nominato rappresentante (\"constable\") della Commissioner Stephanie McMahon, oltre anche ad aver cambiato look rasandosi a zero i capelli e lottando sempre vestito elegantemente. Il 15 luglio, a \"Extreme Rules\", Corbin venne sconfitto da Finn B\u00e1lor. Il 19 agosto, a \"SummerSlam\", Corbin venne sconfitto nuovamente e in pochissimo tempo da B\u00e1lor. Nella puntata di \"Raw\" del 20 agosto Corbin venne sconfitto da Bobby Lashley; pi\u00f9 tardi, quella sera, Corbin venne nominato General Manager temporaneo di \"Raw\" da Stephanie McMahon. Nella puntata di \"Raw\" del 10 dicembre Corbin affront\u00f2 Seth Rollins in un Tables, Ladders and Chairs match per l'Intercontinental Championship ma venne sconfitto. Il 16 dicembre, a \"\", Corbin venne sconfitto da Braun Strowman in un TLC match, venendo dunque privato di ogni suo potere come General Manager di \"Raw\". Nella puntata di \"Raw\" del 18 dicembre Corbin ebbe la possibilit\u00e0 di tornare General Manager dello show qualora avesse sconfitto Apollo Crews, Bobby Roode, Chad Gable e Kurt Angle in un 4-on-1 Handicap No Disqualification match ma venne sconfitto. Nella puntata di \"Raw\" del 31 dicembre Corbin partecip\u00f2 ad una Battle Royal per determinare l'avversario di Dean Ambrose per l'Intercontinental Championship per quella stessa sera ma venne eliminato da Apollo Crews. Nella puntata di \"Raw\" del 14 gennaio Corbin partecip\u00f2 ad un Fatal 4-Way match che includeva anche Drew McIntyre, Finn B\u00e1lor e John Cena per determinare lo sfidante di Brock Lesnar per l'Universal Championship alla \"Royal Rumble\" ma il match venne vinto da B\u00e1lor. Il 27 gennaio, alla \"Royal Rumble\", Corbin partecip\u00f2 al match omonimo entrando col numero 23 ma venne eliminato da Braun Strowman. Il 17 febbraio, a \"Elimination Chamber\", Corbin sconfisse Strowman in un No Disqualification match. Il 10 marzo, a \"Fastlane\", Corbin, Bobby Lashley e Drew McIntyre vennero sconfitti dallo Shield (Dean Ambrose, Roman Reigns e Seth Rollins). Il 7 aprile, a \"WrestleMania 35\", Corbin sconfisse Kurt Angle nel match di ritiro di quest'ultimo. Nella puntata di \"Raw\" del 22 aprile Corbin vinse prima un Triple Threat match contro Drew McIntyre e The Miz, ma quando poi affront\u00f2 AJ Styles per determinare lo sfidante di Seth Rollins per l'Universal Championship venne sconfitto. Il 19 maggio, a \"Money in the Bank\", Corbin partecip\u00f2 al match omonimo che comprendeva anche Ali, Andrade, Drew McIntyre, Finn B\u00e1lor, Randy Orton e Ricochet ma il match venne vinto dal rientrante Brock Lesnar, inseritosi all'ultimo nella contesa. Nella puntata di \"Raw\" del 27 maggio Corbin vinse un Fatal 4-Way match che comprendeva anche Bobby Lashley, Braun Strowman e The Miz, diventando il contendente n\u00ba 1 all'Universal Championship di Seth Rollins. Il 7 giugno, a \"Super ShowDown\", Corbin affront\u00f2 poi Rollins per la cintura universale ma venne sconfitto. Il 23 giugno, a \"Stomping Grounds\", Corbin affront\u00f2 nuovamente Rollins per il titolo universale in un No Disqualification match arbitrato da Lacey Evans ma venne sconfitto. Il 14 luglio, a \"Extreme Rules\", Corbin e la Evans affrontarono Rollins e Becky Lynch in un Winners Takes All Extreme Rules Mixed Tag Team match sia per il Raw Women's Championship che per l'Universal Championship ma vennero sconfitti. Nella puntata di \"Raw\" del 15 luglio Corbin partecip\u00f2 ad una Battle Royal per determinare lo sfidante di Brock Lesnar per l'Universal Championship a \"SummerSlam\" ma venne eliminato da Seth Rollins.\nKing Corbin (2019\u20132021).\nNella puntata di \"Raw\" del 26 agosto 2019 Corbin sconfisse The Miz negli ottavi di finale del King of the Ring. Nella puntata di \"Raw\" del 2 settembre Corbin sconfisse Cedric Alexander nei quarti di finale del King of the Ring. Nella puntata di \"Raw\" del 9 settembre Corbin sconfisse Ricochet e Samoa Joe in un Triple Threat match, qualificandosi alla finale del King of the Ring. Nella puntata di \"Raw\" del 16 settembre Corbin sconfisse Chad Gable (appartenente al roster di \"SmackDown\") nella finale del torneo, divenendo il nuovo King of the Ring (assumendo di conseguenza il nome King Corbin). Il 6 ottobre, a \"Hell in a Cell\", Corbin venne sconfitto da Gable, dopo che la rivincita della settimana prima era terminata con la sconfitta di Gable per squalifica. Nella puntata di \"Raw\" del 14 ottobre Corbin pass\u00f2 al roster di \"SmackDown\" per effetto del \"Draft\". Il 31 ottobre, a \"Crown Jewel\", Corbin, Bobby Lashley, Drew McIntyre, Randy Orton e Shinsuke Nakamura vennero sconfitti da Ali, Ricochet, Roman Reigns, Rusev e Shorty G. Il 24 novembre, a \"Survivor Series\", Corbin partecip\u00f2 al tradizionale 5-on-5-on-5 Survivor Series Elimination match contro il \"Team Raw\" e il \"Team NXT\" ma venne eliminato da Tommaso Ciampa. Il 15 dicembre, a ', Corbin sconfisse Roman Reigns in un Tables, Ladders and Chairs match grazie all'aiuto dei Revival (Dash Wilder e Scott Dawson) e Dolph Ziggler. Nella puntata di \"SmackDown\" del 27 dicembre Corbin partecip\u00f2 ad un Triple Threat match che comprendeva anche Daniel Bryan e The Miz per determinare il contendente n\u00ba1 all'Universal Championship ma il match venne vinto da Bryan. Il 26 gennaio, alla \"Royal Rumble\", Corbin venne sconfitto da Roman Reigns in un Falls Count Anywhere match; successivamente, Corbin partecip\u00f2 al match omonimo entrando col numero 22 ma venne eliminato da Drew McIntyre. Il 27 febbraio, a \"Super ShowDown\", Corbin venne nuovamente sconfitto da Roman Reigns in uno Steel Cage match. Il 4 aprile, nella prima serata di \"WrestleMania 36\", Corbin venne sconfitto da Elias. Nella puntata di \"SmackDown\" del 24 aprile Corbin sconfisse Drew Gulak, qualificandosi cos\u00ec per il Money in the Bank Ladder match. Il 10 maggio, a \"Money in the Bank\", Corbin partecip\u00f2 al Money in the Bank Ladder match che comprendeva anche AJ Styles, Aleister Black, Daniel Bryan, Otis e Rey Mysterio ma il match venne vinto da Otis. Nella puntata di \"SmackDown\" del 15 maggio Corbin venne sconfitto da Elias nei quarti di finale del torneo per la riassegnazione dell'Intercontinental Championship. Nella puntata di \"Raw\" del 18 maggio Corbin apparve nello show e venne sconfitto dal WWE Champion Drew McIntyre in un match non titolato. Nella puntata di \"SmackDown\" del 29 maggio Corbin partecip\u00f2 ad una 10-man Battle Royal per ottenere il posto vacante nelle semifinali del torneo per il vacante Intercontinental Championship ma venne eliminato da Jey Uso. Il 30 agosto, a \"Payback\", Corbin venne sconfitto da Matt Riddle. Nella puntata di \"SmackDown\" del 4 settembre Corbin partecip\u00f2 ad un Fatal 4-Way match che comprendeva anche Jey Uso, Matt Riddle e Sheamus per determinare il contendente n\u00ba1 all'Universal Championship di Roman Reigns ma il match venne vinto da Jey. Nella puntata di \"SmackDown\" del 6 novembre Corbin sconfisse Rey Mysterio qualificandosi per il Team \"SmackDown\" a \"Survivor Series\". Il 22 novembre, a Survivor Series, Corbin partecip\u00f2 al tradizionale 5-on-5 Survivor Series Elimination match come parte del Team \"SmackDown\" contro il Team \"Raw\" ma venne eliminato da Riddle. Il 20 dicembre, nel Kick-off di ', Corbin, Cesaro, Sami Zayn e Shinsuke Nakamura vennero sconfitti da Big E, Chad Gable, Daniel Bryan e Otis. Nella puntata di \"SmackDown\" dell'8 gennaio Corbin partecip\u00f2 ad un Gauntlet match per determinare il contendente n\u00ba1 all'Universal Championship ma venne eliminato da Shinsuke Nakamura; poco prima, inoltre, Corbin attacc\u00f2 brutalmente Dominik Mysterio (che stava supportando suo padre Rey). In seguito, Corbin sconfisse in due occasioni Dominik ripetutamente. Il 31 gennaio, alla \"Royal Rumble\", Corbin partecip\u00f2 all'omonimo incontro entrando col numero 19 ma venne eliminato da Dominik Mysterio. Nella puntata di \"SmackDown\" del 12 febbraio Corbin e Sami Zayn sconfissero Dominik e Rey Mysterio, qualificandosi per l'Elimination Chamber match. Il 21 febbraio, a \"Elimination Chamber\", Corbin partecip\u00f2 all'Elimination Chamber match che comprendeva anche Cesaro, Daniel Bryan, Jey Uso, Kevin Owens e Sami Zayn per ottenere un match per l'Universal Championship la sera stessa ma venne eliminato da Cesaro. Nella puntata di \"SmackDown\" del 18 giugno Corbin venne sconfitto da Shinsuke Nakamura, perdendo la corona di King of the Ring (e di conseguenza anche l'appellativo \"King\"). Il 9 luglio, dopo aver riacquisito il suo vecchio ring name Baron Corbin, venne nuovamente sconfitto da Nakamura a \"SmackDown\", fallendo nell'opportunit\u00e0 di inserirsi nel Money in the Bank Ladder match.\nHappy Corbin (2021\u2013presente).\nNella puntata di \"SmackDown\" del 16 luglio, inizi\u00f2 ad indossare vestiti sportivi logori e sporchi, a non radersi e ad apparire trasandato. Rivel\u00f2, infatti, che dopo aver perso la sua corona, perse anche i suoi investimenti e risparmi, non avendo pi\u00f9 denaro e altri sostentamenti, fondando addirittura un suo crowdfunding chiamato \"CorbinFund.com\", parodiando il ben pi\u00f9 famoso GoFundMe (kayfabe). Successivamente, Corbin attacc\u00f2 Finn B\u00e1lor durante la firma del contratto per un match valevole per l'Universal Championship di Roman Reigns, ma poco prima che Corbin potesse firmare il documento venne bloccato da John Cena e colpito da questi con la \"Attitude Adjusment\". La settimana dopo, poi, Corbin venne sconfitto dallo stesso B\u00e1lor. Il 13 agosto, a \"SmackDown\", Corbin perse contro Kevin Owens, e poco dopo rub\u00f2 la valigetta del Money in the Bank a Big E nel backstage. Il 21 agosto, nel Kick-off di \"SummerSlam\", Corbin venne sconfitto da Big E, che si riprese la valigetta. Il 27 agosto, a \"SmackDown\", Corbin, dopo una grossa vincita a Las Vegas, dichiar\u00f2 di essere diventato molto ricco e pretese di essere chiamato Happy Corbin. Successivamente, Corbin venne affiancato da Madcap Moss, e grazie al suo aiuto riusc\u00ec a trionfare su Kevin Owens nella puntata del 1\u00b0 ottobre. Nella stessa puntata, per effetto del Draft, Corbin venne confermato al roster di \"SmackDown\". Il 21 novembre, a \"Survivor Series\", Corbin partecip\u00f2 al tradizionale 5-on-5 Survivor Series Elimination match come membro del Team SmackDown contro il Team Raw ma venne eliminato da Finn B\u00e1lor. Nella puntata di \"SmackDown\" del 26 novembre Corbin prese parte una Battle Royal per determinare il contendente n\u00b01 all'Universal Championship di Roman Reigns ma venne eliminato da Jeff Hardy. Il 29 gennaio, alla \"Royal Rumble\", Corbin partecip\u00f2 al match omonimo entrando col numero 15 ma venne eliminato da Drew McIntyre.\nVita privata.\nNei primi anni duemila, dopo essere uscito dal college, ha lavorato alla \"Clarinda Academy\".\nSuo padre \u00e8 morto nel 2008 a causa di alcune complicazioni legate alla malattia di Creutzfeldt\u2013Jakob; per ricordarlo, Pestock indossa la sua fede nuziale in una catenina al collo.\nNei suoi profili sui social media fa spesso vedere la sua grande passione per la cucina.\nNel 2017 si \u00e8 sposato con la sua fidanzata Rochelle Roman."}
{"id": "4260713", "revid": "729019", "url": "https://it.wikipedia.org/wiki?curid=4260713", "title": "Presa di Guam", "text": "La presa di Guam fu l'atto meno cruento della guerra tra gli USA e la Spagna durante la guerra ispanico-americana.\nPreludio.\nGuam, sotto il controllo spagnolo di Miguel L\u00f3pez de Legazpi che ne aveva preso possesso fin dall'inizio, in nome del Re di Spagna, comprensivo delle isole adiacenti, il 22 gennaio 1565. L'ultimo messaggio che le autorit\u00e0 spagnole di Guam ricevettero dalla Spagna fu del 14 aprile 1898, un mese prima della guerra ispano-americana, dove si manifestava la possibilit\u00e0 di un accordo diplomatico che poteva evitare il conflitto armato.\nHenry Glass, comandante dell'incrociatore \"USS Charleston\", si stava dirigendo verso Manila quando ricevette l'ordine di dirigersi verso Guam.\nPresa dell'isola.\nGlass quindi decise di porre in stato di allerta i suoi uomini inesperti. Il 20 giugno, Glass arrivava sulle spiagge di Guam. L'\"US Charleston\" spar\u00f2 sull'isola con tre suoi cannoni. Il comando dell'isola suppose che si trattasse di salve di cortesia. Le autorit\u00e0 spagnole inviarono cos\u00ec una barca con a bordo una rappresentanza spagnola formata dall'ufficiale comandante del porto, un medico e il figlio del commerciante pi\u00f9 influente dell'isola, il signor Portuach, il quale funse da interprete.\nL'ufficiale comandante del porto si scus\u00f2 non poco per non aver risposto alle salve di cannone americane, dato che era pi\u00f9 di un secolo che non si usava e per questo l'unico cannone era molto corroso dal sale marino.\nGlass li inform\u00f2 che c'era una guerra tra la Spagna e gli USA e che da quel momento si dovevano considerare prigionieri di guerra. Cos\u00ec fu che Glass liber\u00f2 la delegazione spagnola che li reinvi\u00f2 sull'isola con il messaggio di arrendersi.\nMa l'ufficiale spagnolo neg\u00f2 di accettare tale ordine in quanto le leggi impedivano di obbedire ad un ordine di una nazione estera.\nGlass intanto invi\u00f2 un subordinato per le ore 9.00 del mattino.\nIl giorno seguente, alle ore 9.30 del mattino, l'ufficiale dell'\"US Charleston\" era sulla spiaggia, e ordinava entro 30 minuti la resa dell'isola.\nDopo aver constatato l'inferiorit\u00e0 numerica della guarnigione dell'isola di Guam, con scarsit\u00e0 di munizioni, e senza possibilit\u00e0 di nessun aiuto, il governatore dell'isola don Juan Marina si arrendeva, non prima di aver ufficialmente e diplomaticamente protestato energicamente, ignorando l'esistenza di un conflitto tra Spagna e Stati Uniti.\nQuindi il tenente Braunersreuther, posto al comando di una squadra di sbarco composta dalla guardia marina dell'\"US Charleston\", dai marines della \"City of Peking\" e da due compagnie del reggimento dell'Oregon di volontari provenienti dall'Australia, iniziava la presa pacifica dell'isola di Guam.\nResa.\nNello stesso giorno, la guarnigione spagnola e il governatore don Juan Marina si arrendevano sull'incrociatore \"US Charleston\".\nGli ordini americani furono quelli di alzare il vessillo a stelle e strisce sopra le fortificazioni dell'isola e distruggere tali fortificazioni.\nDopo la cattura dell'isola.\nAssicurata l'isola di Guam come primo possesso agli USA nell'Oceano Pacifico, Glass continu\u00f2 la rotta verso Manila.\nFu cos\u00ec che, con il Trattato di Parigi del 1898, le Filippine, l'Isola di Wake e le Hawaii diventarono possessi statunitensi alla fine del conflitto."}
{"id": "4260717", "revid": "92723", "url": "https://it.wikipedia.org/wiki?curid=4260717", "title": "Divinizzazione filosofica", "text": "Una sorta di divinizzazione fu quella che pu\u00f2 riferirsi ai fondatori dei grandi sistemi filosofici dell'et\u00e0 ellenistica che avevano mostrato di avere vissuto mettendo fedelmente in atto i principi teorici della loro dottrina in modo tale da offrire un modello di vita tale da suscitare una grande ammirazione e devozione, che perdur\u00f2 nei secoli dopo la loro scomparsa, nei confronti di una figura considerata degna di una sacra venerazione.\nCos\u00ec si esprimeva ad esempio Timone di Fliunte nei confronti del suo maestro Pirrone fondatore dello scetticismo:\nSecoli dopo Sesto Empirico confermava questo giudizio affermando che Pirrone \u00e8 \u00abcome una grande meraviglia\u00bb.\nUna divinizzazione fu anche quella di Epicuro che aveva contribuito ancora in vita alla sua sacralit\u00e0 invitando i suoi discepoli a onorare il suo compleanno e stabilendo nel suo testamento che si continuasse a celebrarlo il decimo giorno di Gamelione e che il ventesimo giorno di ogni mese gli epicurei si riunissero per ricordare lui e il suo intimo amico Metrodoro. Questa ricorrenza, poi chiamata la \"festa delle Icadi\", Plinio il Vecchio scrive come fosse ancora celebrata nel I secolo d.C. \nQuesta divinizzazione del filosofo si ritrova nelle espressioni di Lucrezio che chiamava Epicuro \u00abun Dio\u00bb e nel II secolo d.C. Luciano di Samosata si riferiva al maestro come \u00abdivino sacerdote della verit\u00e0\u00bb e \u00abliberatore di coloro che ne seguono le dottrine\u00bb \nCos\u00ec anche lo stoico Epitteto dice di Crisippo che si deve essere a lui grati come a un dio per i benefici che ha apportato la sua dottrina all'umanit\u00e0.\nQuesto fenomeno di divinizzazione filosofica si spiega considerando le particolarit\u00e0 culturali dell'et\u00e0 ellenistica.\nNel clima di generale insicurezza e di una \"fuga nel privato\" che caratterizza questa et\u00e0 di sconvolgimenti politici, sociali e culturali, alla filosofia si chiedono sostanzialmente due cose: da un lato una visione unitaria e complessiva del mondo, dall'altro lato una specie di \"supplemento d'animo\", ossia una parola di saggezza e di serenit\u00e0 capace di guidare la vita quotidiana degli individui. Infatti conseguenza del ripiegamento verso il \"privato\" fu l'attenzione rivolta dagli intellettuali all'etica ed all'analisi interiore piuttosto che a un'indagine filosofica astratta. I vari sistemi filosofici ellenistici, pur con le loro intrinseche differenze, ebbero come fulcro delle loro speculazioni i problemi dell'uomo che ricerca e riscopre se stesso come individuo, piuttosto che la riflessione politica sulla societ\u00e0.\nQueste scuole filosofiche dello scetticismo, dello stoicismo, dell'epicureismo e del cinismo ebbero tutte al centro del proprio interesse la \"eudaimonia\" (dal greco \"\u03b5\u1f50\u03b4\u03b1\u03b9\u03bc\u03bf\u03bd\u03af\u03b1\" trad. \"felicit\u00e0\") ossia di ricerca di un'esistenza positiva da parte dell'uomo. in un momento in cui la religiosit\u00e0 pagana, ormai confusa con molteplici culti provenienti dall'oriente, non forniva pi\u00f9 all'uomo le risposte che egli cercava.\nQuesti interrogativi trovano ora soluzione nella filosofia che assume carattere individualista e pragmatico. Il modello da seguire non \u00e8 pi\u00f9 il guerriero, l'eroe aristocratico ma il filosofo un punto di riferimento contro le sofferenze che rivela come la felicit\u00e0 non sia un traguardo raggiungibile con il piacere dei sensi, la ricchezza, il potere ed il successo, ma con l'autarchia e l'apatia, le sole condizioni essenziali della saggezza e quindi della felicit\u00e0 interiore.\nMichel Foucault ha esteso questo fenomeno della divinizzazione a tutta la cultura greca antica e romana imperiale ripercorrendo il cammino dei greci nella \"cura di s\u00e9\" (\"epimeleisthai\") come cura dell'aspetto sacro della propria persona, ovvero del proprio Demone. Partendo dagli Orfici, passando per Socrate fino a Platone egli osserva come nella cultura greco-romana:"}
{"id": "4260724", "revid": "86599", "url": "https://it.wikipedia.org/wiki?curid=4260724", "title": "Ye Quanzhi", "text": "Ottenuto il baccellierato in scienze atmosferica nel 2010 all'Universit\u00e0 Nazionale Sun Yat-sen, ha poi conseguito il master e il dottorato in astronomia all'Universit\u00e0 dell'Ontario Occidentale rispettivamente nel 2013 e nel 2016. Dopo il dottorato ha lavorato al Caltech fino al 2019 per poi trasferirsi all'Universit\u00e0 del Maryland.\nIl Minor Planet Center gli accredita la scoperta di centonovantadue asteroidi, effettuate tra il 2002 e il 2009, in parte in collaborazione con altri astronomi: Lin Hongqin, Lin Qisheng, Shi Jiayou, Yang Tingzhang, Xiao Xiangyao e Zhang Minti.\nHa inoltre scoperto la cometa C/2019 K4 (Ye) e coscoperto la cometa C/2007 N3 (Lulin) in collaborazione con Lin Qisheng.\nGli \u00e8 stato dedicato l'asteroide 10280 Yequanzhi."}
{"id": "4260730", "revid": "122246", "url": "https://it.wikipedia.org/wiki?curid=4260730", "title": "1. Bundesliga 2007-2008 (femminile, Germania)", "text": "La 1. Bundesliga 2007-2008 si \u00e8 svolta dal 6 ottobre 2007 al 26 aprile 2008: al torneo hanno partecipato 11 squadre di club tedesche e la vittoria finale \u00e8 andata per la prima volta al Rote Raben Vilsbiburg.\nRegolamento.\nIl campionato si \u00e8 svolto in una prima fase dove le undici squadre partecipanti si sono sfidate in un girone all'italiana con gare di andate e ritorno: al termine della \"regular season\" le prime sei classificate hanno acceduto ai \"play-off\" scudetto, mentre le ultime quattro classificate hanno acceduto ai \"play-out\", anche se per nessuna squadra \u00e8 stata prevista la retrocessione; in entrambi i casi, le squadre hanno conservato i risultati della prima fase. L', pur partecipando al campionato, non ha goduto di alcun diritto nella classifica finale."}
{"id": "4260733", "revid": "287204", "url": "https://it.wikipedia.org/wiki?curid=4260733", "title": "142106 Nengshun", "text": "142106 Nengshun \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,3839329\u00a0UA e da un'eccentricit\u00e0 di 0,1442567, inclinata di 6,62211\u00b0 rispetto all'eclittica."}
{"id": "4260739", "revid": "125047444", "url": "https://it.wikipedia.org/wiki?curid=4260739", "title": "Franti\u0161ek Malkovsk\u00fd", "text": "Biografia.\nFranti\u0161ek Malkovsk\u00fd nasce a Byst\u0159ice il 6 dicembre 1897, dove su padre prestava servizio come sergente della gendarmeria. Per compiere gli studi secondari si trasferisce a Praga, dove entra nella facolt\u00e0 di meccanica del Politecnico.\nProprio nel momento in cui doveva diplomarsi, inizia la prima guerra mondiale. Malkovsk\u00fd si diploma l'8 luglio 1915, e si arruola immediatamente nell'esercito austro-ungarico. Viene inviato sul fronte russo dove partecipa a diverse battaglie. All'inizio del 1917 rimane ferito a Brodce e viene ricoverato nell'ospedale di Bene\u0161ov. Dopo la dimissione \u00e8 trasferito sul fronte italiano e successivamente in Albania, dove serve come comandante di una sezione d'assalto, rimanendovi fino alla fine della guerra, nel novembre 1918. Al termine del conflitto la Repubblica Cecoslovacca si dichiara indipendente e Malkovsk\u00fd, tornato a casa verso la fine del 1918, riprende a studiare ingegneria al Politecnico di Praga.\nIl 6 dicembre 1918 si arruola nel neocostituito esercito cecoslovacco. Il 1\u00ba novembre 1919 viene promosso tenente. Il 2 luglio 1920 entra a far parte del Reggimento d'Aviazione di Olomouc dove frequenta, a partire dal 1921, il corso per osservatori, seguito nel 1922 da quello per pilota di velivoli biposto. Il 9 giugno 1922 compie il suo primo volo da solista. Il 31 dicembre dello stesso anno si laurea in ingegneria. Come pilota Malkovsk\u00fd si distingue e diventa istruttore di volo presso l'aeroporto di Cheb. Durante il servizio a Cheb addestra un giovane pilota, Franti\u0161ek Nov\u00e1k, che pi\u00f9 tardi ne emuler\u00e0 le gesta come pilota acrobatico. Il 1\u00ba giugno 1923 viene promosso capitano. Nel 1925 segue un corso per un pilota di caccia, ed \u00e8 uno dei membri dell'equipaggio del velivolo del generale \u010ce\u010dka, suo amico personale, che si reca in visita ufficiale in Polonia. All'inizio del 1927 completa il corso per l'addestramento al volo notturno e viene trasferito sull'aeroporto Kbely di Praga.\nIl 30 marzo 1927 stabilisce il record nazionale di looping consecutivi, effettuandone 167, migliorato il 1\u00ba aprile dello stesso anno con 218.\nIl 18 agosto 1927 Malkovsk\u00fd partecipa ad una manifestazione di acrobazia aerea a Zurigo, dove desta l'attenzione di tutti i presenti per il suo perfetto controllo dell'Avia BH-22, piazzandosi al settimo posto. Il 23 ottobre, dopo essere stato promosso primo arbitro internazionale cecoslovacco, dirige la sfida tra gli aviatori acrobatici Gerhard Fieseler e Marcel Doret.\nNel 1928 il governo cecoslovacco gli chiede di effettuare un tour dimostrativo in Svizzera con un velivolo Avia BH-11. Nel mese di aprile Malkovsk\u00fd effettua un ciclo di esibizioni che comprendono Zurigo, Thun, Basilea, Berna, Losanna e Neuch\u00e2tel.\nTali esibizioni incontrano un grande entusiasmo tra il pubblico, il suo aereo \u00e8 definito dalla stampa svizzera, per la grande maneggevolezza dimostrata, un gioiello dell'aria (Bijou de l'air). Il pilota cecoslovacco diviene un'autentica celebrit\u00e0 sia in patria che all'estero. Le sue esibizioni acrobatiche procurano un ordine per l'acquisto del caccia Avia BH-21 da parte della Svizzera. In quell'anno diviene anche campione nazionale di acrobazia aerea dell'esercito, e viene insignito dell'ordine della Polonia Restituita.\nAll'inizio del 1929 rimane ferito durante gli allenamenti in vista di una manifestazione aerea in Romania. Una volta ristabilitosi si esibisce, con il nuovo caccia Avia BH-33, a Vincennes, in Francia. Durante questa gara eliminatoria effettua, grazie al nuovo motore installato sull'aereo, inedite acrobazie aeree. Durante la manifestazione un certo numero di esperti francesi ed inglesi ivi presenti , dopo aver assistito alle sue acrobazie, gli attribuiscono il titolo di \"Re dell'Aria\". Dopo l'esibizione in Francia i team acrobatici si trasferiscono in Jugoslavia, campo neutro in cui i piloti dovevano conquistare il titolo di campione europeo di acrobazia aerea, allora detenuto dal francese Marcel Doret. Al termine delle esibizioni Malkovsk\u00fd viene unanimemente proclamato nuovo campione europeo di acrobazia aerea. In questa occasione usa uno speciale velivolo acrobatico, designato Avia BH-21-96, che gli consente di superare Doret e Gerhard Fieseler. L'aereo \u00e8 completamente dipinto di rosso, con sul fianco il Leone bianco della Boemia, ed il pilota riceve il soprannome di \"Diavolo Rosso\" (Red Devil).\nIl 1930 \u00e8 l'ultimo anno di carriera di Franti\u0161ek Malkovsk\u00fd. In primavera prende parte a un raduno aeronautico a Brno, dove effettua un'impeccabile esibizione aerea. L'8 giugno prende parte ad un raduno aeronautico a Karlovy Vary. Dopo aver effettuato gran parte del programma acrobatico Malkovsk\u00fd, era al culmine di quello che il pubblico aveva avuto l'opportunit\u00e0 di vedere. Quando fu ora di effettuare l'atterraggio il \"Diavolo Rosso\" incapp\u00f2 in uno strato di aria rarefatta. Malkovsk\u00fd cerc\u00f2 di recuperare quota ma era troppo basso, e gli fu impossibile livellare il velivolo. L'Avia BH-21-96 precipit\u00f2 verticalmente nel terreno a 500 metri dall'aeroporto, di fronte a circa 30.000 spettatori. Il suo funerale si tenne l'11 giugno 1930, e vide la presenza di gran numero di civili, militari, e politici, come il ministro della Difesa nazionale dottor Vi\u0161kovsk\u00fd, l'Ispettore Generale delle Forze Armate, generale Podhajsk\u00fd. A rappresentare il Presidente della Repubblica vi fu il Colonnello Seid"}
{"id": "4260751", "revid": "278406", "url": "https://it.wikipedia.org/wiki?curid=4260751", "title": "Alcee Hastings", "text": "Biografia.\nDopo gli studi in legge Hastings divenne magistrato e nel 1970 si candid\u00f2 alla carica di senatore con il Partito Democratico, ma venne sconfitto nelle primarie da Lawton Chiles.\nAlcuni anni dopo il Presidente Carter lo nomin\u00f2 giudice distrettuale ma nel 1981 venne accusato di corruzione per aver accettato del denaro in cambio di una sentenza favorevole. Nel 1988 il caso arriv\u00f2 al Congresso: la Camera vot\u00f2 a favore dell'impeachment e il Senato stabil\u00ec la sua destituzione dall'incarico di giudice federale.\nNel 1990 Hastings tent\u00f2 di ritornare alla politica candidandosi a \"Segretario di Stato della Florida\", ma non riusc\u00ec a superare le primarie. Ebbe maggiore successo due anni dopo, quando si candid\u00f2 alla Camera dei Rappresentanti e sconfisse nelle primarie l'avversaria Lois Frankel. Il distretto da lui rappresentato ha una forte maggioranza di elettori democratici e ci\u00f2 consent\u00ec ad Hastings di essere sempre riconfermato da allora.\nAlcee Hastings ha fatto parte, fino alla sua morte, del Congressional Black Caucus e del Congressional Progressive Caucus."}
{"id": "4260755", "revid": "2146321", "url": "https://it.wikipedia.org/wiki?curid=4260755", "title": "Waking the Dead (serie televisiva)", "text": "Waking the Dead \u00e8 una serie televisiva britannica di genere poliziesco andata in onda su BBC One dal 4 settembre 2000 all'11 aprile 2011. Ne \u00e8 stato tratto anche uno spin-off, \"Body Farm - Corpi da reato\", annunciato dalla BBC a gennaio 2011 e avente come protagonista Eve Lockhart, interpretata da Tara Fitzgerald.\nIn Italia le prime quattro stagioni sono andate in onda da marzo 2007 su Hallmark Channel; in chiaro, il primo episodio della prima stagione \u00e8 andato in onda in anteprima il 20 gennaio 2013 su Giallo, per poi iniziare la trasmissione regolare il 5 febbraio mandando in onda anche gli episodi inediti delle stagioni successive. La trasmissione si \u00e8 conclusa il 20 gennaio 2014.\nTrama.\nLa serie segue il lavoro di una squadra speciale di polizia specializzata in indagini su casi archiviati senza mai essere stati risolti, solitamente riguardanti omicidi che hanno avuto luogo anni prima. Il team, composto dal funzionario sovrintendente Peter Boyd, dalla profiler psicologa Grace Foley e dall'ispettore Spencer Giordania, nonch\u00e9 da una serie di altri personaggi di supporto, parte da prove che sono venute alla luce recentemente e si avvale della tecnologia contemporanea per risolvere i casi.\nInizialmente, Boyd, Grace e Spencer vengono accompagnati dalla detective Mel Silver e dallo scienziato forense Frankie Wharton, che, dopo la quarta stagione, vengono sostituiti da Felix Gibson e Stella Goodman. A sua volta, Felix viene rimpiazzato da Eve Lockhart a partire dalla sesta stagione, mentre a Stella si sostituisce prima Katarina Howard nell'ottava stagione, poi Sarah Cavendish nella nona e ultima.\nAnche se le trame generalmente ruotano intorno al caso trattato nel singolo episodio, altre storie e racconti s'intrecciano nel corso degli anni. Tra queste i problemi di gestione della rabbia da parte di Boyd e le difficolt\u00e0 derivanti dalla riunione con il figlio; i problemi di cancro di Grace; il ferimento a colpi di pistola di Spencer per mano di uno dei suoi ex colleghi, e la morte di Mel, che crea una catena di eventi che attraversa due stagioni."}
{"id": "4260758", "revid": "1305772", "url": "https://it.wikipedia.org/wiki?curid=4260758", "title": "Cucumber Castle (film)", "text": "Cucumber Castle \u00e8 un film per la televisione del 1970 diretto da Hugh Gladwish.\n\u00c8 una commedia musicale britannica con Barry Gibb, Maurice Gibb e Ginger Baker. Il film alterna sketch comici con canzoni dei Bee Gees, esibizioni di Lulu e Blind Faith e altre varie apparizioni.\nTrama.\nDue eredi, il principe Frederick e suo fratello, il principe Marmaduke, stanno per ereditare il regno dal padre morente. Sul suo letto di morte, il re divide il suo regno in due, il regno di Jelly e il regno di Cucumbers. Prima che il re muoia, il principe Frederick si dichiara il \"re di Cucumbers\" e Marmaduke diventa il \"re di Jelly\".\nProduzione.\nIl film, diretto da Hugh Gladwish su una sceneggiatura di Barry Gibb e Maurice Gibb, fu prodotto da Mike Mansfield per la Robert Stigwood Organization.\nDistribuzione.\nIl film fu trasmesso nel Regno Unito il 26 dicembre 1970 con il titolo \"Cucumber Castle\" sulla rete televisiva BBC One."}
{"id": "4260761", "revid": "287204", "url": "https://it.wikipedia.org/wiki?curid=4260761", "title": "145588 Sudongpo", "text": "145588 Sudongpo \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,3198699\u00a0UA e da un'eccentricit\u00e0 di 0,1154337, inclinata di 6,57279\u00b0 rispetto all'eclittica."}
{"id": "4260766", "revid": "287204", "url": "https://it.wikipedia.org/wiki?curid=4260766", "title": "151362 Chenkegong", "text": "151362 Chenkegong \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,9950622\u00a0UA e da un'eccentricit\u00e0 di 0,1070579, inclinata di 8,68990\u00b0 rispetto all'eclittica."}
{"id": "4260771", "revid": "436907", "url": "https://it.wikipedia.org/wiki?curid=4260771", "title": "Leathers", "text": "Leathers \u00e8 un singolo del gruppo musicale statunitense Deftones, pubblicato il 19 settembre 2012 come primo estratto dal settimo album in studio \"Koi no yokan\".\nDescrizione.\nIl brano si caratterizza per un'introduzione soft (definita \u00abcinematografica\u00bb da parte della critica musicale) che sfocia in una sezione pi\u00f9 pesante e dominata da un cantato prevalentemente in screaming da parte di Chino Moreno. \nPromozione.\nDopo essere stato distribuito per il download gratuito attraverso il sito ufficiale del gruppo, \"Leathers\" \u00e8 stato reso disponibile anche per l'acquisto attraverso l'iTunes Store a partire dall'8 ottobre 2012.\nIl brano \u00e8 stato pubblicato anche nel formato audiocassetta insieme a \"Rosemary\" il 17 ottobre dello stesso anno. Questo formato \u00e8 stato reso disponibile solo per i primi 50 fan di ogni tappa del tour ad avere preordinato l'album.\nTracce.\nTesti di Chino Moreno, musiche dei Deftones."}
{"id": "4260777", "revid": "738436", "url": "https://it.wikipedia.org/wiki?curid=4260777", "title": "Religione Ebraica", "text": ""}
{"id": "4260778", "revid": "118322961", "url": "https://it.wikipedia.org/wiki?curid=4260778", "title": "Nokia 2700 classic", "text": "Il Nokia 2700 classic \u00e8 un telefono cellulare venduto da Nokia a partire da luglio 2009."}
{"id": "4260779", "revid": "339392", "url": "https://it.wikipedia.org/wiki?curid=4260779", "title": "Toghun Tem\u00fcr", "text": ""}
{"id": "4260781", "revid": "767487", "url": "https://it.wikipedia.org/wiki?curid=4260781", "title": "Leonhard Paminger", "text": "Biografia.\nNacque a Aschach an der Donau, suo padre serv\u00ec sotto il conte von Schaumburg. Partecip\u00f2 al dibattito della riforma essendo in contatto con Lutero, che gli mand\u00f2 una copia dedicata del suo commentario alla lettera ai Galati e Melantone."}
{"id": "4260784", "revid": "1924342", "url": "https://it.wikipedia.org/wiki?curid=4260784", "title": "Rossijskaja Gazeta", "text": "Rossijskaja Gazeta () \u00e8 un giornale a tiratura nazionale pubblicato nella Federazione Russa. Rappresenta il quotidiano ufficiale del governo della Federazione Russa: oltre ai fatti di cronaca nazionali e internazionali, pubblica infatti anche i testi integrali delle leggi promulgate dal parlamento.\nStoria.\n\"Rossijskaja Gazeta\" \u00e8 stata fondata nel 1990 dal Soviet Supremo della Federazione Russa durante le riforme, note come glasnost, in Unione Sovietica, poco prima che il paese si dissolvesse nel 1991. \"Rossijskaja Gazeta\" \u00e8 diventato quotidiano ufficiale della Federazione Russa, sostituendo i giornali Izvestia e Sovetskaya Rossiya, che furono entrambi privatizzati dopo la dissoluzione dell'Unione Sovietica.\nIl ruolo di \"Rossijskaja Gazeta\" \u00e8 determinato dalla legge della Federazione Russa \"N 5-FZ\", datata 14 giugno 1994 e intitolata \"Sulla procedura di pubblicazione e attuazione delle leggi costituzionali federali, leggi federali e atti delle Camere dell'Assemblea federale\" , dai decreti del presidente della Federazione russa, del 23 maggio 1996, n. 763, \"sulla procedura di pubblicazione e di attuazione degli atti del presidente della Federazione russa, del governo della Russia e degli atti normativi legali del Autorit\u00e0 esecutive federali \", nonch\u00e9 quella del 13 agosto 1998 \u2116 963,\" Adozione di emendamenti al decreto del presidente della Federazione russa\" del 23 maggio 1996 \u2116 763, \"sulla procedura di pubblicazione e attuazione degli atti di il Presidente della Federazione Russa, il Governo della Federazione Russa e gli Atti Legali delle Autorit\u00e0 Esecutive Federali \".\nFino a marzo 2017, \"Rossijskaja Gazeta\" ha fornito contenuti per il contenuto del sito web Russia Direct.\nControversie.\nIl caso Katyn.\nll numero del 18 settembre 2007 conteneva un articolo dedicato al film polacco Katy\u0144, diretto da Andrzej Wajda, sul massacro di Katyn' del 1940. Un breve commento di Alexander Sabov \u00e8 stato pubblicato, sostenendo che la versione ampiamente accettata della responsabilit\u00e0 sovietica si basa su una singola copia dubbia di un documento, quindi l'evidenza non \u00e8 affidabile. Il commento di Subov ha provocato immediatamente la frenesia dei media in Polonia, e il giorno successivo il giornale polacco Gazeta Wyborcza ha pubblicato documenti rilevanti firmati da Lavrenty Beria che autorizza il massacro: uno dei sette documenti messi per la prima volta a disposizione del pubblico \u00e8 la lettera con cui Beria - capo della polizia segreta - propose a Stalin la fucilazione di 22.000 prigionieri polacchi. Il dittatore controfirm\u00f2 la proposta: \u00abSono favorevole\u00bb\nTiratura.\nEsce in formato A2. Nel 1999 aveva una tiratura di copie e un milione e mezzo di lettori."}
{"id": "4260785", "revid": "110157", "url": "https://it.wikipedia.org/wiki?curid=4260785", "title": "Stadio Rienza", "text": "Lo stadio Rienza o stadio Lungo Rienza (ted. \"Rienzstadion\") o ancora stadio del ghiaccio di Brunico (ted. \"Eisstadion Bruneck\"), noto tra il 2009 e il 2014, per motivi di sponsorizzazione, come Leitner Solar Arena, \u00e8 stato il principale palaghiaccio della citt\u00e0 di Brunico, in Alto Adige, tra il 1971 e il 2021. Dopo l'ultimo ampliamento del 1996, era in grado di ospitare spettatori. Nel settembre 2021 \u00e8 stato chiuso e sostituito dall'Arena Brunico.\nStadio.\nI lavori per il palazzetto del ghiaccio di Brunico, chiamato Stadio Rienza o Lungo Rienza per la vicinanza al fiume Rienza, iniziarono nel 1970; la struttura fu poi inaugurata nel 1971. In precedenza sul luogo si trovava una pista di ghiaccio naturale, favorita dalla posizione in ombra del luogo, cui nel 1958 era stata affiancata una prima tribuna.\nNel 1976 venne installato il primo tabellone elettronico, mentre nel 1990 fu inaugurato il tetto dell'impianto. La copertura doveva essere provvisoria, nell'attesa di un nuovo stadio, ma di fatto rimase in uso per oltre trent'anni. Nel 1996 venne realizzato l'ultimo ampliamento, con la costruzione della Tribuna Sud, mentre otto anni pi\u00f9 tardi venne rifatto l'impianto refrigerante.\nNel 2009 grazie ad un accordo di sponsorizzazione il palazzetto assunse il nome di Leitner Solar Arena, mantenuto fino al 2014, quando il palazzetto torn\u00f2 a chiamarsi Stadio Rienza.\nNel 2015 fu annunciato che la struttura sarebbe stata chiusa nel 2018, sostituita da un nuovo palazzo del ghiaccio nella zona occidentale della citt\u00e0. I lavori sono tuttavia stati rimandati, finch\u00e9 nel giugno 2018, approvato il progetto, non sono stati appaltati i lavori. I primi due bandi per l'assegnazione dei lavori andarono tuttavia deserti, e l'inizio dei lavori venne posticipato ulteriormente. Solo nel luglio del 2019 i lavori vennero effettivamente assegnati, e la prima pietra della nuova struttura, l'Arena Brunico, fu posata il 7 settembre 2019.\nL'ultimo incontro disputato \u00e8 stata un'amichevole precampionato disputata il 10 settembre 2021 tra il Val Pusteria e gli austriaci del VSV, vinta da questi ultimi per 5-3.\nUso.\nAllo stadio Lungo Rienza vennivano ospitati gli incontri casalinghi dell'Hockey Club Pustertal-Val Pusteria. A partire dal 2008 ha ospitato alcune edizioni della Dolomiten Cup, torneo amichevole che coinvolge alcune formazioni europee, perlopi\u00f9 provenienti da Deutsche Eishockey-Liga, EBEL e Lega Nazionale A, come i Frankfurt Lions, i SCL Tigers, l'EHC M\u00fcnchen, l'HC Lugano, l'EV Zug e i K\u00f6lner Haie.\nDopo la chiusura.\nDopo la chiusura lo stadio verr\u00e0 abbattuto per far posto ad edifici residenziali."}
{"id": "4260786", "revid": "44876", "url": "https://it.wikipedia.org/wiki?curid=4260786", "title": "Giosu\u00e8 Sanvito", "text": "Carriera.\nNel ruolo di terzino, debutta in Serie C nel 1939 nel il Dopolavoro Aziendale Falck; dopo aver militato nel Trionfale Roma, torna a giocare in Serie C con l'Alba Motor, diventata nel 1942 Alba Roma.\nNel dopoguerra debutta in Serie B con la Pro Sesto nella stagione 1946-1947, e disputa con la squadra della sua citt\u00e0 tre campionati cadetti per un totale di 108 presenze e 6 reti.\nNella stagione 1949-1950 viene prelevato dal , debuttando con i rossoneri in Serie A l'11 settembre 1949 in -Milan (1-3) e disputando 3 gare in massima serie.\nNel frattempo si ammala di cancro e, nonostante la riuscita di un primo intervento che gli aveva permesso di ricominciare ad allenarsi, muore nel giugno del 1950 all'et\u00e0 di 30 anni."}
{"id": "4260788", "revid": "767487", "url": "https://it.wikipedia.org/wiki?curid=4260788", "title": "Jean-Baptiste de Mirabaud", "text": "Tradusse l\"'Orlando Furioso\" di Ludovico Ariosto e la \"Gerusalemme liberata\" di Torquato Tasso.\nScrisse anche opere filosofiche e storiche.\nDopo la sua morte il suo nome, senza la particella \"de\", fu usato come pseudonimo dal barone d'Holbach, per aggirare la censura."}
{"id": "4260792", "revid": "1610933", "url": "https://it.wikipedia.org/wiki?curid=4260792", "title": "The Hilarious House of Frightenstein", "text": "The Hilarious House of Frightenstein \u00e8 una serie televisiva canadese in 130 episodi trasmessi dal 1971 al 1997.\n\u00c8 una serie per ragazzi del genere commedia a sfondo educativo incentrata sulle vicende orrorifiche del conte Frightenstein, tredicesimo figlio del conte Dracula esiliato nel castello di Frightenstein a Frankenstone, in Canada, per non aver fatto rivivere Brucie J. Monster, un mostro tipo Frankenstein. Ogni episodio segue gli sforzi del conte, tramite sketch comici, di far rivivere Brucie e viene aperto e chiuso dal presentatore Vincent Price. Frightenstein \u00e8 assistito da Igor, un incompetente aiutante in sovrappeso interpretato da Fishka Rais, un cantante jazz sudafricano.\nProduzione.\nLa serie fu prodotta da Riff Markowitz e Mitch Markowitz per la CHCH-TV e girata negli studios di CHCH Channel 11 a Hamilton in Canada.\nDistribuzione.\nLa serie fu trasmessa in Canada dal 1971 al 1997 inizialmente sulla rete televisiva CHCH 11, in seguito in syndication in Canada e negli Stati Uniti."}
{"id": "4260793", "revid": "217432", "url": "https://it.wikipedia.org/wiki?curid=4260793", "title": "Jean-Baptiste Mirabaud", "text": ""}
{"id": "4260794", "revid": "76963", "url": "https://it.wikipedia.org/wiki?curid=4260794", "title": "Archibald Campbell, III duca di Argyll", "text": "Dal 1703 al 1706 fu noto col nome di Lord Archibald Campbell, e poi come conte di Ilay dal 1706 al 1743, anno in cui succedette a suo fratello nel ducato paterno. Fu un personaggio politico preminente nella Scozia della sua epoca e venne coinvolto in numerosi progetti civici.\nBiografia.\nI primi anni.\nNato a Petersham, nel Surrey, era figlio secondogenito di Archibald Campbell, I duca di Argyll (1658\u20131703) e di sua moglie Elizabeth, figlia primogenita di sir Lionel Talmash di Helmingham, nel Suffolk. Egli era quindi primo cugino di Lord William Campbell.\nEducato al College di Eton e poi all'Universit\u00e0 di Glasgow ed all'Universit\u00e0 di Utrecht, ebbe modo di studiare diritto civile. Venne nominato Lord Gran Tesoriere di Scozia dalla regina Anna nel 1705.\nSin dai primi anni della sua carriera, sostenne suo fratello maggiore, John Campbell, II duca di Argyll (su molti argomenti, in particolare sull'Act of Union), guadagnandosi il titolo di conte di Ilay nel 1706. A seguito dell'approvazione del Treaty of Union venne prescelto come uno dei sedici pari scozzesi con diritto di sedere nella Camera dei Lord inglese.\nPur non godendo della medesima fortuna del fratello, dal 1701 intraprese la carriera militare parallelamente ai propri impegni presso il governo e divenne colonnello del 36\u00ba reggimento di fanteria. Nel 1715, combatt\u00e9 nella Battaglia di Sheriffmuir, assistendo il fratello.\nIl potere politico.\nIl suo vero potere, lord Campbell lo manifest\u00f2 nella politica e nella sua influenza negli affari interni della Scozia. Nel 1711, infatti, era stato nominato membro del Consiglio privato. Molti lo chiamavano \"l'uomo pi\u00f9 potente in Scozia\", durante l'era di Henry Dundas e per celebrare ancora pi\u00f9 chiaramente la sua posizione, il primo ministro Robert Walpole gli concesse il controllo sui patronati reali in Scozia, privilegio che utilizz\u00f2 per controllare i voti degli altri pari scozzesi durante le elezioni dei 16 pari rappresentanti al parlamento inglese di Londra.\nLord Ilay gioc\u00f2 un ruolo fondamentale nella fondazione della facolt\u00e0 di medicina dell'Universit\u00e0 di Edimburgo nel 1726.\nFu uno dei fondatori della Royal Bank of Scotland nel 1727 di cui fu il primo governatore. Il suo ritratto \u00e8 infatti presente sul fronte di tutte le banconote emesse dalla Royal Bank of Scotland dopo l'ultima progettazione del 1987. Il ritratto \u00e8 basato su quello eseguito dal vivo da Allan Ramsay e conservato oggi presso la Scottish National Portrait Gallery.\nDuca di Argyll.\nSuccedette al fratello (il quale non aveva avuto eredi) al titolo di duca di Argyll nel mese di ottobre del 1743. Da subito si gett\u00f2 nel completamento del Castello di Inveraray, gi\u00e0 propriet\u00e0 di suo fratello, a partire dal 1750, pur tuttavia non riuscendo mai a vivere la residenza, in quanto mor\u00ec nel 1761 e venne sepolto poi nella chiesa parrocchiale di Kilmun.\nSpos\u00f2 Anne Whitfield nel 1712, ma non ebbero figli sopravvissuti. Nel suo testamento, lasci\u00f2 i suoi beni inglese alla signora Ann (nata Shireburn) Williams. I suoi titoli passarono a suo cugino, John Campbell.\nIl Duca era un appassionato giardiniere e per questo scopo import\u00f2 un gran numero di specie esotiche di piante e alberi per la sua tenuta. Venne soprannominato per questa sua passione \"Treemonger\" da Horace Walpole. Alla sua morte, molti di questi, tra cui alberi secolari, sono stati spostati dal nipote, il terzo conte di Bute, nel nuovo Kew Garden, di propriet\u00e0 della principessa del Galles.\nUno dei suoi discendenti, Jenny von Westphalen era la moglie del famoso filosofo tedesco Karl Marx."}
{"id": "4260795", "revid": "767487", "url": "https://it.wikipedia.org/wiki?curid=4260795", "title": "Hypnotica (film)", "text": "Hypnotica (\"Doctor Sleep\", conosciuto negli Stati Uniti come \"Close Your Eyes\" e in tutto il mondo con il titolo \"Hypnotic\") \u00e8 un film del 2002 diretto da Nick Willing.\nTrama.\nMentre sta curando una poliziotta, l'ipnoterapeuta Michael Strother ha la visione telepatica di una ragazzina che galleggia sulla superficie di un fiume. Vittima scampata di un serial killer, la bambina \u00e8 diventata muta e Michael viene chiamato da Scotland Yard per svelare i segreti che custodisce in modo da poter catturare un uomo che crede di aver scoperto la chiave per l'immortalit\u00e0."}
{"id": "4260801", "revid": "506294", "url": "https://it.wikipedia.org/wiki?curid=4260801", "title": "Li\u1e45ga", "text": ""}
{"id": "4260807", "revid": "121342221", "url": "https://it.wikipedia.org/wiki?curid=4260807", "title": "Cratere Bovty\u0161", "text": "Il cratere Bovty\u0161 () \u00e8 un cratere meteoritico localizzato nell'Oblast' di Kirovohrad, in Ucraina.: il suo centro \u00e8 situato presso il villaggio di Alexandrovka .\nIl cratere ha un diametro di 24\u00a0km e un'et\u00e0 stimata di 65,17 \u00b1 0,64 milioni di anni, basata sulla datazione argon-argon (Ar-Ar), il che lo fa lo ricadere in un periodo corrispondente a quello del cratere di Chicxulub in Messico, cio\u00e8 intorno al limite K-T. L'impatto che ha dato luogo alla formazione del cratere di Chicxulub \u00e8 considerato uno dei potenziali responsabili della grande estinzione di massa del Cretaceo-Paleocene che ha portato tra l'altro anche alla scomparsa dei dinosauri.\nL'impatto del Bovty\u0161 sembra tuttavia essere avvenuto qualche migliaio di anni prima di quello di Chicxulub, suggerendo che l'evento di estinzione possa essere stato collegato ad una serie di impatti multipli avvenuti in un periodo di tempo non troppo ristretto attorno a 65 milioni di anni fa.\nCaratteristiche.\nIl cratere Bovty\u0161 \u00e8 localizzato nell'Ucraina centrale, nel bacino del fiume Tjasmyn, un tributario del pi\u00f9 importante fiume Dnepr. Ha un diametro di 24\u00a0km ed \u00e8 contornato da una copertura di breccia sparsa su di un'area di 6.500\u00a0km2. Si stima che immediatamente dopo l'impatto lo strato di rocce clastiche espulse (\"ejecta\") ricoprisse una superficie di 25.000\u00a0km2 con uno spessore di 1 metro o pi\u00f9, e che la profondit\u00e0 del cratere arrivasse a circa 600 metri.\nIl cratere contiene un picco centrale di circa 6\u00a0km di diametro, che si innalza di circa 550 metri rispetto al livello di fondo. Questo rialzo si trova attualmente sotto circa 500 m di sedimenti depositatisi dai tempi dell'impatto e fu scoperto negli anni del 1960 durante una campagna di esplorazioni per la ricerca di scisti bituminosi.\nEt\u00e0.\nQuando il cratere fu identificato per la prima volta, la stima sulla sua et\u00e0 pot\u00e9 solo essere ristretta tra l'et\u00e0 della roccia che aveva subito l'impatto (la roccia bersaglio) e l'et\u00e0 dei sedimenti sovrastanti. La roccia bersaglio risale a un periodo compreso tra il Cenomaniano (da 98,9 a 93,5 milioni di anni fa) e il Turoniano (da 93,5 a 89 milioni di anni fa), mentre i carotaggi dei sedimenti sovrastanti contengono fossili risalenti al Paleocene, tra 65 e 54,8 milioni di anni fa. Sulla base di queste informazioni, l'et\u00e0 del cratere doveva quindi essere compresa tra 98,9 e 54,8 milioni di anni.\nLa successiva datazione radiometrica permise di ridurre l'incertezza. La concentrazione dei prodotti di decadimento dell'238U nei materiali vetrificati attorno al cratere permisero di calcolare un'et\u00e0 di 65,04 \u00b1 1,10 milioni di anni. L'analisi dei prodotti di decadimento radioattivi dell'argon portarono ad un'et\u00e0 di 65,17 \u00b1 0,64 milioni di anni. Questi valori sono confrontabili con quelli del cratere di Chicxulub.\nUno studio del 2010 su pollini e spore di felci fossili presenti nei sedimenti tende a suggerire che l'impatto di Bovty\u0161 avvenne alcune migliaia di anni prima di quello di Chicxulub. Le felci infatti si comportano da specie pioniera, in grado di colonizzare in tempi rapidi una superficie devastata da qualche evento distruttivo. La presenza nei fossili di pollini e spore di felci sono quindi considerate un buon indizio di un evento catastrofico avvenuto nel passato. Nel caso del cratere Bovty\u0161, gli studiosi hanno trovato un secondo strato di pollini e spore di felci situato circa un metro al di sopra del precedente. Si ritiene che questo secondo strato sia stato prodotto in seguito all'impatto di Chicxlub, e questo porta ad indicare che i due eventi non avvennero nello stesso periodo di tempo, ma a distanza di alcune migliaia di anni.\nIpotesi di impatti multipli.\nAnche se le et\u00e0 stimate per Chicxulub e Bovty\u0161 sono molte vicine in termini di errore statistico, questo non implica necessariamente che i due crateri si siano formati esattamente nello stesso momento. Considerando il tasso di impatti sulla Terra, un cratere delle dimensioni di Bovty\u0161 pu\u00f2 ragionevolmente essersi formato entro mezzo milione di anni da Chicxulub. La precisione della datazione di questi crateri non \u00e8 ancora cos\u00ec accurata da stabilire se gli eventi siano separati da qualche migliaio di anni o se siano il risultato di una serie di impatti pressoch\u00e9 simultanei, come nel caso dei frammenti della Cometa Shoemaker-Levy 9 su Giove nel 1994.\nLa scoperta del cratere Silverpit, con la sua et\u00e0 stimata in 65-60 milioni di anni, inizialmente diede maggior peso all'ipotesi che la Terra fosse stata colpita da una serie di impatti multipli nello stesso periodo di tempo; la stima della sua et\u00e0 \u00e8 stata tuttavia recentemente allargata a 74-45 milioni di anni.\nSembra che anche il cratere di Shiva si sia formato nello stesso periodo, ma non \u00e8 ancora appurato che si tratti di un cratere da impatto."}
{"id": "4260811", "revid": "729019", "url": "https://it.wikipedia.org/wiki?curid=4260811", "title": "Mafalde", "text": "Le mafalde, dette anche mafaldine o reginette, sono una forma di pasta prodotta esclusivamente con farine di grano duro ed acqua e sono originarie della Campania.\nOrigini.\nA Napoli un tempo erano dette \"Fettuccelle ricche\" o \"Manfredi\". Successivamente furono dedicate alla principessa Mafalda di Savoia e ribattezzate \"Reginette\" o \"Mafaldine\".\nSi prestano ad essere condite con vari sughi di carne, ad esempio nella cucina napoletana vengono condite con la ricotta precedentemente stemperata nel rag\u00f9 napoletano, ed entrano spesso nella composizione della pasta mischiata.\nCerte marche di pasta chiamano le mafaldine \"ricciarelli\" oppure \"reginette\"."}
{"id": "4260813", "revid": "767487", "url": "https://it.wikipedia.org/wiki?curid=4260813", "title": "Alta infedelt\u00e0 (film 2010)", "text": "Alta infedelt\u00e0 \u00e8 una commedia del 2010, adattamento dal testo teatrale del 2005 \"Un marito per due\", adattato, interpretato e diretto da Claudio Insegno.\nTrama.\nUn uomo conduce un'esistenza tranquilla: vive con la moglie, una casalinga che coltiva una singolare passione per l'arte dipingendo, di tanto in tanto, qualche tela. Una simpatica signora li aiuta nelle faccende di casa, ma loro la trattano come se fosse della famiglia. Il tutto a comporre il classico quadro di una perfetta famiglia borghese. Ma sotto i tappeti yoruk, dietro i costosi arazzi settecenteschi che adornano questo ricercato salotto, non possono non celarsi segreti scomodi. L'uomo di casa, il rispettabilissimo marito, ha un'amante. Quest'ultima non sa niente della moglie, ed \u00e8 stanca di vivere da sola. Il loro rapporto deve cambiare nella forma, pena l'abbandono. Allora l'uomo ha un'idea a dir poco brillante: andare a convivere con l'amante nella casa adiacente a quella che condivide con la moglie. L'amante si trasferisce per\u00f2 nel nuovo appartamento con un giorno d'anticipo, facendo saltare tutti i programmi dell'uomo e rischiando di far crollare le verit\u00e0 parallele tanto abilmente edificate nel corso di anni di duri doppi giochi."}
{"id": "4260814", "revid": "300067", "url": "https://it.wikipedia.org/wiki?curid=4260814", "title": "Marty Blake", "text": "Carriera.\nIn NBA ha ricoperto il ruolo di general manager degli Atlanta Hawks (dapprima denominati St. Louis Hawks) dal 26 novembre 1960 al 29 aprile 1970. Nella stagione successiva \u00e8 stato a capo dei Pittsburgh Condors, squadra di American Basketball Association (ABA). Con la fusione tra NBA e ABA avvenuta nel 1976, Blake \u00e8 stato nominato direttore degli \"Scouting Services\" della NBA.\nNel 2005 \u00e8 stato insignito del John Bunn Award."}
{"id": "4260815", "revid": "124476433", "url": "https://it.wikipedia.org/wiki?curid=4260815", "title": "Bosone (cardinale)", "text": "Secondo l'antica storiografia Bosone era inglese di St Albans, cardinal nipote di papa Adriano IV per parte di madre. Divenuto monaco benedettino in giovane et\u00e0, entr\u00f2 nell'Abbazia di St Albans e poi, quando lo zio Nicholas venne eletto papa, si stabil\u00ec presso la curia romana e venne nominato cardinale. Mor\u00ec verso il 1181.\nQuesta versione era accettata fino all'inizio del XX secolo, ma successivamente fu contestata da numerosi storici. Johannes M. Brixius sment\u00ec la tradizione che lo identificava come nipote di Adriano IV e monaco benedettino. Egli mostr\u00f2 come n\u00e9 la sua parentela con Adriano IV, n\u00e9 l'appartenenza all'Ordine benedettino siano dimostrate da fonti dell'epoca, mentre i privilegi pontifici connessi alla titolarit\u00e0 cardinalizia di Santa Pudenziana indicherebbe la sua appartenenza ai Canonici Regolari di Santa Maria in Reno. Quindi Brixius, pur ritenendolo di origine inglese, sostiene che egli appartenne a quest'ultima congregazione.\nLa monografia di F. Geisthardt (1936) sul cardinale Bosone rigetta quasi tutti gli elementi della sua tradizionale biografia, antecedenti la sua elevazione al cardinalato. Egli dimostr\u00f2 che la sua carriera presso la curia romana fu anteriore di parecchio a quella del presunto zio Nicholas Breakspear. Egli avrebbe operato a Roma almeno dal 1135 come membro della corte di Guido da Vico, Cardinale diacono dei Santi Cosma e Damiano, che fu il suo primo protettore, invece che Nicola Breakspear, alla corte pontificia.\nGeisthardt ha stabilito che Bosone nacque molto probabilmente a Loppia presso Lucca. Le sue conclusioni sono ora accettate nella letteratura accademica.\nBiografia.\nNato probabilmente in Toscana vicino a Lucca, entr\u00f2 nella congregazione dei Canonici Regolari di Santa Maria in Reno a Bologna. Nel 1135 entr\u00f2 a servizio del cardinale Guido da Vico, che accompagn\u00f2 nella sua missione come legato pontificio in Spagna nel 1143. Dopo la morte di Guido nel 1149, Bosone lo sostitu\u00ec nella Cancelleria pontificia, sebbene privo del titolo vero e proprio di cancelliere. Egli esercit\u00f2 tale funzione fino al 3 maggio del 1153.\nQuando il cardinale Nicholas Breakspear divenne papa Adriano IV, nel dicembre del 1154, nomin\u00f2 Bosone Camerlengo di Santa Romana Chiesa e gli affid\u00f2 il governo di Castel Sant'Angelo, sospettando della fedelt\u00e0 del popolo romano. Due anni dopo, nel dicembre del 1156, lo nomin\u00f2 Cardinale diacono dei Santi Cosma e Damiano: come tale egli sottoscrisse le bolle pontificie fra il 4 gennaio 1157 ed il 1\u00ba agosto 1165.\nQuando Adriano IV mor\u00ec, emersero dissensi fra gli elettori del suo successore, il che si risolse in uno scisma destinato a durare 17 anni. Quattro cardinali filo-imperiali elessero il cardinale Ottaviano dei signori di Monticelli, che prese il nome di Vittore IV, il quale tuttavia venne riconosciuto solo dai tedeschi (ed \u00e8 considerato antipapa). Il giorno della inumazione della salma di Adriano IV in Vaticano, il 5 settembre, il cardinale Bosone, che aveva assunto la \"leadership\" della maggioranza del Sacro Collegio, ventitr\u00e9 cardinali, li riun\u00ec in Castel Sant'Angelo, per sfuggire alla cattura da parte dei seguaci di Vittore IV. Qui essi elessero subito il successore di Adriano IV nella persona del cardinale Rolando Bandinelli di Siena, che venne consacrato con il nome di papa Alessandro III.\nIl nuovo papa fu conscio di dovere la sua elezione al cardinale Bosone e non pi\u00f9 tardi del 18 marzo 1166 lo nomin\u00f2 Cardinale presbitero di Santa Pudenziana (egli infatti sottoscrisse le bolle pontificie emesse fra il 18 marzo 1166 ed il 29 luglio 1178). Nonostante si fosse dimesso da Camerlengo, Bosone fu successivamente incaricato di numerose, importanti missioni nel Norditalia (1160/61, 1162, 1173/74, 1177).\nQuando papa Alessandro III si rec\u00f2 a Venezia per ricevere l'atto sottomissione e di fedelt\u00e0 da parte dell'imperatore Federico II e per ratificare la pace di Venezia (24 giugno 1177), che poneva fine allo scisma, era accompagnato dal cardinale Bosone.\nBosone aveva una grande reputazione non solo per la sua piet\u00e0, ma anche la sua cultura ed era considerato dagli scrittori suoi contemporanei il pi\u00f9 eminente teologo dei suoi tempi. Egli predispose o scrisse personalmente le \"Vite\" di molti papi dell'XI e del XII secolo, fra le quali anche quella dello zio. Egli fu anche poeta.\nEgli mor\u00ec nel 1178, forse il 12 settembre e fu sepolto in Roma.\nConclavi.\nDurante il periodo del suo cardinalato, Bosone Breakspear partecip\u00f2 al conclave del 1159, che elesse papa Alessandro III. Alcune fonti lo indicano presente anche al conclave del 1181, che elesse papa Lucio III, ma da altre sembra invece che all'epoca non fosse pi\u00f9 in vita."}
{"id": "4260818", "revid": "121712322", "url": "https://it.wikipedia.org/wiki?curid=4260818", "title": "Universit\u00e0 tecnica statale di Novosibirsk", "text": "L'Universit\u00e0 Tecnica Statale di Novosibirsk o NSTU (, fino al 1992 Istituto Elettrotecnico di Novosibrisk NETI in russo: \"\u041d\u043e\u0432\u043e\u0441\u0438\u0431\u0438\u0301\u0440\u0441\u043a\u0438\u0439 \u044d\u043b\u0435\u043a\u0442\u0440\u043e\u0442\u0435\u0445\u043d\u0438\u0301\u0447\u0435\u0441\u043a\u0438\u0439 \u0438\u043d\u0441\u0442\u0438\u0442\u0443\u0301\u0442\"), \u00e8 uno dei principali centri di ricerca e insegnamento di tutta la Russia ed una delle principali universit\u00e0 tecniche situate a Novosibirsk, in Russia."}
{"id": "4260822", "revid": "1305772", "url": "https://it.wikipedia.org/wiki?curid=4260822", "title": "Parco nazionale della Ci\u00e9naga de Zapata", "text": "Il Parco nazionale della Ci\u00e9naga de Zapata \u00e8 un parco nazionale che si trova nella parte meridionale della provincia di Matanzas dell'isola di Cuba. \nIl 75% del territorio del parco \u00e8 rappresentato da paludi e lagune salmastre, costituendo cos\u00ec la maggiore zona umida dei Caraibi, tutelata dalla Convenzione di Ramsar e inserita nella Rete mondiale di riserve della biosfera.\nFlora.\nIl parco ospita una variet\u00e0 di ecosistemi che vanno dalle mangrovie costiere alla vegetazione acquatica delle lagune salmastre, dalla savana alla foresta costiera semidecidua.\nSono state censite oltre 900 specie vegetali, molte delle quali endemiche di Cuba. \nNella mangrovia costiera sono presenti sia la mangrovia rossa (\"Rhizophora mangle\") che la mangrovia nera (\"Avicennia germinans\"), in associazione con \"Laguncularia racemosa\" e \"Conocarpus erectus\".\nLe specie vegetali acquatiche delle lagune salmastre sono rappresentate da alghe dei generi \"Caulerpa\", \"Halimeda\" e \"Pennicillus\" e dalla \"Thalassia testudinum\", e, nelle zone a minore tasso di salinit\u00e0, da piante acquatiche quali la ninfea gialla (\"Nuphar lutea\") e la ninfea bianca (\"Nymphaea ampla\"). \nFauna.\nLa grande variet\u00e0 di ecosistemi favorisce la presenza di una notevole biodiversit\u00e0.\nTra i mammiferi \u00e8 segnalata la presenza di tre differenti specie di \"hutia\": lo hutia di Desmarest (\"Capromys pilorides\"), lo hutia dalla coda prensile (\"Mysateles prehensilis\") e lo hutia orecchiuto (\"Mesocapromys auritus\"); presente, seppur raro, anche il lamantino dei Caraibi (\"Trichechus manatus\"). \nNel parco sono segnalate 31 specie di rettili tra cui la pi\u00f9 numerosa popolazione nota di coccodrillo cubano (\"Crocodylus rhombifer\"), il coccodrillo americano (\"Crocodylus acutus\"), il boa di Cuba (\"Epicrates angulifer\") e l'endemica lucertola \"Anolis luteogularis calceus\".\nMa \u00e8 soprattutto per la variet\u00e0 dell'avifauna che il parco assume rilevanza: sono presenti oltre 175 specie di uccelli, tra i quali il rallo di Zapata (\"Cyanolimnas cerverai\"), lo scricciolo di Zapata (\"Ferminia cerverai\") e il passero di Zapata (\"Torreornis inexpectata inexpectata\") sono endemismi ristretti della riserva; altre specie endemiche di Cuba presenti nell'area protetta sono l'amazzone cubana (\"Amazona leucocephala\"), la poiana nera cubana (\"Buteogallus gundlachii\"), il trogone cubano (\"Priotelus temnurus\"), il todo di Cuba (\"Todus multicolor\"), il colibr\u00ec di Elena (\"Mellisuga helenae\"), lo smeraldo cubano (\"Chlorostilbon ricordii\"), il parrocchetto di Cuba (\"Psittacara euops\"), la tortora quaglia testazzurra (\"Starnoenas cyanocephala\") e la gru di Cuba (\"Grus canadensis nesiotes\")."}
{"id": "4260825", "revid": "834", "url": "https://it.wikipedia.org/wiki?curid=4260825", "title": "Circonlocuzione", "text": ""}
{"id": "4260826", "revid": "21880", "url": "https://it.wikipedia.org/wiki?curid=4260826", "title": "Palude di Zapata", "text": ""}
{"id": "4260827", "revid": "1573940", "url": "https://it.wikipedia.org/wiki?curid=4260827", "title": "Chironectes minimus", "text": "Lo yapok (\"Chironectes minimus\" ()) conosciuto anche come opossum acquatico o sariga d'acqua, \u00e8 un marsupiale, appartenente alla famiglia Didelphidae.\nSi tratta dell'unico marsupiale acquatico.\nDescrizione.\nLo yapok \u00e8 un piccolo opossum lungo circa 26-32\u00a0cm, con una coda lunga 36-40\u00a0cm circa. Il folto mantello, idrorepellente, \u00e8 grigio con marmorizzazioni nere, mentre il muso e la fronte sono completamente neri. Le orecchie sono nude e arrotondate. \u00c8 dotato di setole sensoriali a ciuffi sopra gli occhi e di baffi. La coda ha la base nera e la punta gialla o bianca.\nBiologia.\nLo yapok \u00e8 adattato perfettamente a nuotare, anche nell'eventualit\u00e0 che la femmina abbia un cucciolo. Il marsupio, rivolto all'indietro, \u00e8 dotato di un anello muscolare, che quando viene contratto rende il marsupio a tenuta stagna.\nRiproduzione.\nL'accoppiamento avviene verso dicembre e i cuccioli (in numero da 1 a 5) nascono circa 2 settimane dopo. In 22 giorni ai piccoli spunta la pelliccia e in 40 aprono gli occhi. A 48 giorni di vita vengono svezzati dalla madre, ma rimangono con la madre per dormire e nutrirsi.\nDistribuzione e habitat.\nLo yapok \u00e8 diffuso in America centromeridionale, in un'area tra il Messico e l'Argentina."}
{"id": "4260829", "revid": "124123", "url": "https://it.wikipedia.org/wiki?curid=4260829", "title": "Hillman Curtis", "text": "Biografia.\nCurtis \u00e8 stato il direttore e capo creativo del hillmancurtis.com, un'azienda di \"design\" digitale e produzione cinematografica a New York.\nPrima di creare una propria societ\u00e0, era direttore di \"design\" per Macromedia. Ha pubblicato quattro libri sul \"new media design\", che hanno venduto pi\u00f9 di 150\u00a0mila copie e sono stati tradotti in 14 lingue.\nCurtis ha progettato siti per Yahoo, Adobe Systems, Metropolitan Opera e altri.\nCome \"filmmaker\" \u00e8 diventato famoso con il suo breve documentario online \"Artist Series\", su alcuni \"designer\" e artisti, incluso Milton Glaser, Paula Scher, David Carson, Stefan Sagmeister, James Victore, Pentagram Design Group, e il \"filmmaker\" Mark Romanek. Lui ha anche fatto diversi cortometraggi drammatici e ha ripreso video commerciali per IBM e Blackberry, e anche per Sprint, Bobbi Brown Cosmetics, SVA, Rolling Stone e molti altri.\n\u00c8 scomparso nel 2012, all'et\u00e0 di 51 anni, a seguito di un tumore del colon ."}
{"id": "4260836", "revid": "729019", "url": "https://it.wikipedia.org/wiki?curid=4260836", "title": "John Campbell, V duca di Argyll", "text": "Biografia.\nI primi anni.\nJohn era il figlio primogenito di John Campbell, IV duca di Argyll, e di sua moglie, Mary Bellenden, figlia a sua volta di John Bellenden, II Lord Bellenden. Durante gli anni della giovinezza venne educato privatamente in una scuola di Londra.\nCarriera militare.\nCampbell si arruol\u00f2 nel 21\u00ba Reggimento dei Fucilieri Reali scozzesi nel 1739, venne promosso capitano nel 1741 e poi maggiore nel 1743, nel medesimo corpo. Nel marzo del 1744 venne immediatamente impiegato nelle Fiandre per prestare servizio nella Guerra di Successione austriaca insieme al contingente inglese nell'area.\nCombatt\u00e9 a Loch Fyne durante la rivolta giacobita nel 1745 col grado di tenente colonnello al comando del 30th Regiment of Foot. Prese quindi parte alle battaglie di Falkirk e di Culloden nel 1746, battaglia quest'ultima dove i giacobiti vennero definitivamente sconfitti e dove lo stesso Campbell ebbe modo di servire sotto il comando del duca di Cumberland.\nNel 1749 venne trasferito al comando del 42\u00ba Reggimento di fanteria in Irlanda dove divenne aiutante generale nel 1754. Promosso al rango di colonnello del 14\u00ba reggimento dei Dragoni (1757-1765) nell'aprile del 1757, ottenne il grado di Maggiore Generale nel 1759 e quello di tenente generale nel 1765.\nParallelamente alla carriera militare, intraprese una carriera politica e divenne membro del Parlamento per Glasgow Burghs (1744-1761), per Dover (1765-1766). Divenne Vice Commander-in-Chief in Scozia nel 1762 e nel 1767 ottenne il ruolo definitivo di Commander-in-Chief.\nNel novembre del 1770, alla morte di suo padre, gli succedette come V conte di Argyll. Ottenne quindi il grado di Generale nel 1778. Venne nominato maresciallo di campo il 30 luglio 1796. Nel frattempo fu Lord Luogotenente di Argyllshire (1794-1800).\nMor\u00ec il 24 maggio 1806, all'et\u00e0 di 82 anni, al Castello di Inverary, nel Argyllshire, dove si era ritirato a vita privata da un decennio. Fu sepolto a Kilmun, Cowal.\nMatrimonio.\nNel 1759 spos\u00f2 con Elizabeth (1733-20 dicembre 1790), figlia del colonnello John Gunning e vedova di James Hamilton, VI duca di Hamilton . Ebbero cinque figli:"}
{"id": "4260837", "revid": "1305772", "url": "https://it.wikipedia.org/wiki?curid=4260837", "title": "What's a Nice Girl Like You...?", "text": "What's a Nice Girl Like You...? \u00e8 un film per la televisione del 1971 diretto da Jerry Paris.\n\u00c8 un film commedia a sfondo drammatico statunitense con Brenda Vaccaro, Jack Warden e Roddy McDowall. \u00c8 basato sul romanzo \"Shirley\" di Howard Fast.\nProduzione.\nIl film, diretto da Jerry Paris su una sceneggiatura e un soggetto di Howard Fast, fu prodotto da Norman Lloyd per la Universal TV.\nDistribuzione.\nIl film fu trasmesso negli Stati Uniti il 18 dicembre 1971 con il titolo \"What's a Nice Girl Like You...?\" sulla rete televisiva ABC."}
{"id": "4260844", "revid": "767487", "url": "https://it.wikipedia.org/wiki?curid=4260844", "title": "Ark (gruppo musicale norvegese)", "text": "Gli Ark sono un gruppo musicale progressive metal norvegese nata nel 1999.\nStoria degli Ark.\nGli Ark nacquero in Norvegia nel 1999 da una collaborazione tra il chitarrista Tore \u00d8stby (Conception, Redrum, D. C. Cooper) e il batterista John Macaluso (TNT, Riot, Spread Eagle, Malmsteen, Powermad), ai quali successivamente si un\u00ec il vocalist J\u00f8rn Lande (Malmsteen), con cui diedero vita a due celebri album. Il completamento della line-up avviene per\u00f2 nel secondo disco, con l'ingresso al basso di Randy Coven (Steve Vai, Steve Morse) e di Mats Olausson (Malmsteen) alle tastiere. Nello stesso anno pubblicano con la Rising Sun Productions il loro primo omonimo album.\nNl 2002 firmarono poi con la Inside Out Music, con cui pubblicarono \"Burn the Sun\". La band si scioglie alla fine del tour per la promozione di questo album, con la fuoriuscita di Lande, che si unisce ai Masterplan e si dedica alla sua carriera solista.\nVoci di una reunion circolano per molto tempo, John Macaluso menziona infatti pi\u00f9 volte la preparazione di un nuovo album intitolato \"Arkadios\"; tuttavia molto poco viene annunciato ufficialmente, se non che il progetto slitterebbe a data da destinarsi e che sarebbe presente la formazione originale, ma senza Lande. Fu sempre Macaluso, per\u00f2, che nel 2011 sul proprio profilo Facebook ufficializza la cancellazione della produzione e l'inizio di una nuova band, sancendone cos\u00ec ufficialmente lo scioglimento."}
{"id": "4260846", "revid": "729019", "url": "https://it.wikipedia.org/wiki?curid=4260846", "title": "George Campbell, VI duca di Argyll", "text": "Biografia.\nI primi anni.\nEra il figlio maggiore di John Campbell, V duca di Argyll e di sua moglie, Elizabeth Gunning, figlia del colonnello John Gunning.\nCarriera politica.\nFu deputato parlamentare per St. Germans dal 1790 al 1796. Nel 1806 successe al padre nel ducato ed \u00e8 entr\u00f2 nella camera dei Lord. Era signore custode del sigillo della corona di Scozia dal 1827 al 1828 e di nuovo dal 1830 al 1839. Nel 1833 entr\u00f2 nel Consiglio privato. Argyll \u00e8 stato anche Lord-tenente di Argyllshire (1799-1839).\nMatrimonio.\nArgyll spos\u00f2 Caroline Elizabeth Villiers, figlia di George Villiers, IV conte di Jersey, a Edimburgo, il 29 novembre 1810. Non ebbero figli.\nJohn mor\u00ec nel mese di ottobre 1839, all'et\u00e0 di 71 anni al castello di Inveraray, nell'Argyllshire, e fu sepolto il 10 novembre 1839 a Kilmun, Cowal. Gli succedette suo fratello, John."}
{"id": "4260850", "revid": "767487", "url": "https://it.wikipedia.org/wiki?curid=4260850", "title": "Marmosa murina", "text": "L'opossum topo di Linneo (\"Marmosa murina\"), conosciuto anche come opossum topo comune o opossum nano, \u00e8 un marsupiale sudamericano della famiglia Didelphidae.\nDescrizione.\nIl corpo \u00e8 lungo circa 11 \u2013 14\u00a0cm, cui si aggiungono altri 13 \u2013 21\u00a0cm di coda. Il pelo del dorso \u00e8 marroncino, quello del ventre \u00e8 biancastro, e sulla faccia \u00e8 presente una mascherina nera intorno agli occhi. La coda \u00e8 prensile, e viene usata per trasportare foglie e per arrampicarsi. Ha il pollice opponibile nelle zampe anteriori con cui si aiuta ad arrampicarsi.\nBiologia.\nComportamento.\nQuesto animale \u00e8 notturno:di giorno si rifugia in nidi abbandonati e in alberi cavi. L'opossum nano \u00e8 un animale solitario. Per sembrare pi\u00f9 minaccioso si alza sulle zampe posteriori e mostra i denti.\nAlimentazione.\nSi nutre di piccoli invertebrati, lucertole, uova, pulcini e frutta.\nRiproduzione.\nHa una gestazione di circa 13 giorni, e d\u00e0 alla luce 5-10 piccoli, che pesano alla nascita 90 mg e che si aggrappano sul dorso della madre, in 5-10 giorni. Lo svezzamento dei piccoli avviene a 62 giorni. La durata della vita dell'opossum nano \u00e8 di 3 anni.\nDistribuzione e habitat.\nLo si trova in Colombia, Venezuela, Trinidad e Tobago, Guyana, Suriname, Brasile, Ecuador orientale, Per\u00f9 orientale, e Bolivia orientale."}
{"id": "4260851", "revid": "76963", "url": "https://it.wikipedia.org/wiki?curid=4260851", "title": "Barbara Lawrence", "text": "Biografia.\nNacque a Carnegie (Oklahoma) da Morris Lawrence e Berenice Eaton. Quando era ancora adolescente and\u00f2 a vivere con la madre a Kansas City e inizi\u00f2 molto presto a posare come modella fotografica.\nAppena quindicenne fece la sua prima apparizione cinematografica, in un ruolo non accreditato, nel film \"Il cavallino d'oro\" (1945), mentre due anni pi\u00f9 tardi apparve in una parte di rilievo, quella di Luisa de Carvajal, nell'avventura in costume \"Il capitano di Castiglia\" (1947), accanto a Tyrone Power. Mentre terminava i suoi studi alla U.C.L.A., ottenne ruoli di supporto in diversi successi della 20th Century Fox quali \"Infedelmente tua\" (1948), \"Strada senza nome\" (1948), \"Lettera a tre mogli\" (1949), \"I corsari della strada\" (1949).\nPassata nel 1953 alla Metro-Goldwyn-Mayer, la Lawrence apparve in \"Arena\" (1953) con Gig Young e nel melodramma \"Tra due amori\" (1954) con Greer Garson. L'anno successivo interpret\u00f2 il ruolo di Gertie Cummings nel musical \"Oklahoma!\" (1955), mentre nel 1957 recit\u00f2 in \"Kronos il conquistatore dell'universo\", accanto a Jeff Morrow, un film di fantascienza all'epoca poco apprezzato dalla critica, ma divenuto successivamente un piccolo classico del genere.\nDurante gli anni cinquanta l'attrice lavor\u00f2 anche per il piccolo schermo in numerose serie televisive di successo, come \"Four Star Playhouse\" (1953-1956) e \"Avventure lungo il fiume\" (1959). Le sue ultime apparizioni cinematografiche furono nell'avventura \"La tragedia del Rio Grande\" (1957) e nel western \"Il ritorno di Joe Dakota\" (1957), dopodich\u00e9 la Lawrence si dedic\u00f2 ancora per qualche tempo alla televisione, comparendo nelle serie \"Bonanza\" (1960) e \"Perry Mason\" (1958-1962).\nNel 1962 si ritir\u00f2 dall'attivit\u00e0 artistica e and\u00f2 a vivere per un certo periodo in America Meridionale, per rientrare successivamente in California e diventare agente immobiliare a Beverly Hills. Sulla sua esperienza in Sudamerica scrisse poi un romanzo d'avventura, dal titolo \"Welcome to the Jungle\".\nVita privata.\nBarbara Lawrence si spos\u00f2 tre volte e altrettante divorzi\u00f2: dal 1947 al 1948 con John Fontaine, un attore noto con il nome d'arte di Jeffrey Stone; dal 1951 al 1957 con Johnny Murphy, dal quale ebbe due figli; dal 1961 al 1976 con Lester R. Nelson, dal quale ebbe altri due figli.\n\u00c8 scomparsa nel 2013 all'et\u00e0 di 83 anni per insufficienza renale"}
{"id": "4260857", "revid": "661526", "url": "https://it.wikipedia.org/wiki?curid=4260857", "title": "La morte di Balzac", "text": "La morte di Balzac (in francese, \"La Mort de Balzac\") \u00e8 un insieme di tre sottocapitoli originariamente destinati ad essere inclusi in \"La 628-E8\", dello scrittore francese Octave Mirbeau, nel mese di novembre 1907, e rimossi all'ultimo momento, per rispondere alla richiesta della figlia ottantenne di Ewelina Ha\u0144ska, la vedova di Balzac. \"La Mort de Balzac\" \u00e8 stato pubblicato da Pierre Michel e Jean-Fran\u00e7ois Nivet nel 1989. Una prima edizione, limitata a 250 copie ed intitolata \"Balzac\", era stata pubblicata nel 1918.\nContenuto.\nUna vita prodigiosa.\nIl volume contiene tre capitoli: \"Con Balzac\", \"La moglie di Balzac\" e \"La morte di Balzac\", quello che ha suscitato uno scandalo. Nel primo capitolo, Mirbeau manifesta la sua ammirazione per Balzac, non solo per l'autore dell'epica \"commedia umana\", ma anche per la vita prodigiosa di un \"uomo straordinario\", \"miracolo di umanit\u00e0\".\nNaturalmente, Balzac, come ognuno, conosceva debolezze e contraddizioni. Ma, per Mirbeau, la sua vita fu cos\u00ec \"enorme, tumultuosa, ribollente\", che non \u00e8 possibile sottometterlo alle \"regole dell'antropometria volgare\" o \"racchiuderlo nella piccola cella della morale comune e degli respetti sociali\": \"Dobbiamo accettarlo, amarlo, onorarlo come era. Tutto era grande in lui, i suoi vizi e le sue virt\u00f9.\"\nMalinteso e tradimento.\nIl secondo capitolo racconta la storia del legame amoroso di Balzac colla \u201cstraniera\u201d, Ewelina Ha\u0144ska. Mirbeau sottolinea il malinteso che lo minacciava dal principio. Siccome \u00e8 pessimista e vede nell'amore un'illusione pericolosa e devastatore, Mirbeau considera che le loro \u00ab esaltazioni amorose \u00bb costituiscono un \u00ab doppio errore \u00bb, conducendo inevitabilmente ad una \u00ab doppia caduta \u00bb.\nNel terzo capitolo, l'autore giustifica il suo racconto della morte del grande romanziere dicendo che l'ha sentito nella bocca del pittore Jean Gigoux, durante un incontro nello studio dello scultore Auguste Rodin. Secondo Gigoux, durante la sua agonia, Balzac sarebbe stato abbandonato, mentre sua moglie avrebbe ricevuto il pittore, il suo amante, in una camera vicina. Naturalmente, gli specialisti di Balzac sono indignati da questa calunnia. Ma a Mirbeau non importava la \u201cverit\u00e0\u201d storica, inaccessibile alla ragione umana. Ci\u00f2 che era importante, per lui, era di sottolineare ancora una volta l'incomunicabilit\u00e0 fra i sessi, che sono separati per sempre da un \u00ab abisso incolmabile \u00bb ; ed anche di vendicarsi di sua propria moglie, la gi\u00e0 attrice Alice Regnault, che lo tradir\u00e0 ignominiosamente dopo la sua morte.\nUna prima traduzione italiana, \"La morte di Balzac\", \u00e8 stata pubblicata in marzo 2014 dalle Edizioni Sedizioni. Traduttore : Davide Vago. Une seconda traduzione, firmata da Eileen Romano, \u00e8 stata pubblicata dalle edizioni Skira in luglio 2014."}
{"id": "4260861", "revid": "767487", "url": "https://it.wikipedia.org/wiki?curid=4260861", "title": "E io non pago - L'Italia dei furbetti", "text": "E io non pago - L'Italia dei furbetti \u00e8 un film del 2012 diretto da Alessandro Capone e interpretato da Maurizio Mattioli, Maurizio Casagrande, Jerry Cal\u00e0, Valeria Marini ed Enzo Salvi.\nTrama.\nIl maresciallo Remo Signorelli e il brigadiere Riccardo Riva della Guardia di Finanza devono preparare un \"blitz antievasione\" a Poltu Quatu, centro turistico sulla costa nord-est della Sardegna. Grossi sospetti circolano infatti attorno al commercialista Massimiliano Grilli, da molti considerato un \u201cmaestro dell\u2019evasione fiscale\u201d.\nNel frattempo Remo incontra casualmente il suo vecchio amico Fulvio che gestisce un locale di moda. Quest'ultimo lo accoglie come un vecchio e caro amico: ma non sa che ora \u00e8 un maresciallo della finanza e gli fa da guida attraverso i segreti della grande evasione fiscale. In realt\u00e0 Remo serba ancora rancore nei confronti di Fulvio perch\u00e9 \u00e8 convinto che anni addietro sia andato a letto con la ragazza con cui si \u00e8 poi sposato.\nLa preparazione del mega blitz prosegue inesorabilmente e quando Remo scopre che in realt\u00e0 le cose non andarono come lui aveva sempre creduto, ormai \u00e8 troppo tardi: Fulvio \u00e8 gi\u00e0 stato denunciato. II blitz inchioda poi gli evasori alle loro responsabilit\u00e0, a partire dal commercialista Grilli e un politico che lo aveva appoggiato in passato. Fulvio riesce per\u00f2 a evitare il peggio e a riappacificarsi con Remo, il quale lascia il suo lavoro per aiutare l'amico ritrovato a riaprire il locale.\nProduzione.\nIl film \u00e8 ambientato nella Costa Smeralda, in Sardegna, e parte delle scene sono state girate a Poltu Quatu.\nDistribuzione.\nIl film \u00e8 stato distribuito nelle sale il 31 ottobre 2012.\nAccoglienza.\nIncassi.\nIl film, distribuito in sole 86 copie, ha esordito al 19\u00ba posto nel botteghino italiano, registrando un incasso di \u20ac110.719 nel primo weekend. In totale ha incassato \u20ac123.000.."}
{"id": "4260863", "revid": "235890", "url": "https://it.wikipedia.org/wiki?curid=4260863", "title": "Sistema dinamico lineare stazionario a tempo discreto", "text": ""}
{"id": "4260867", "revid": "803226", "url": "https://it.wikipedia.org/wiki?curid=4260867", "title": "E io non pago (film)", "text": ""}
{"id": "4260869", "revid": "1573940", "url": "https://it.wikipedia.org/wiki?curid=4260869", "title": "Ningaui ridei", "text": "Il ningaui di Wongai (\"Ningaui ridei\" ) \u00e8 un marsupiale australiano della famiglia Dasyuridae.\nDescrizione.\nIl corpo \u00e8 lungo 5 - 7,5 cm, e la coda circa 5 - 7 cm.\nBiologia.\nSi nutre di insetti. La gestazione dura 13-21 giorni."}
{"id": "4260870", "revid": "803226", "url": "https://it.wikipedia.org/wiki?curid=4260870", "title": "E io non pago - l'Italia dei furbetti", "text": ""}
{"id": "4260871", "revid": "544909", "url": "https://it.wikipedia.org/wiki?curid=4260871", "title": "Schindelholz", "text": ""}
{"id": "4260876", "revid": "1573940", "url": "https://it.wikipedia.org/wiki?curid=4260876", "title": "Chiesa di Sant'Agata (Lugano)", "text": "La chiesa di Sant'Agata \u00e8 un edificio religioso che fonde elementi dell'architettura tardogotica e di quella rococ\u00f2 e che si trova a Cadro, quartiere di Lugano.\nStoria.\nLa prima citazione della chiesa in documenti ufficiali risale al 1366, ma la chiesa \u00e8 probabilmente precedente: nel 2004 una ricerca archeologica permise di individuare le tracce di un edificio precedente, demolito nel Duecento, dotato di abside e campanile-torre, segno che la struttura aveva anche una funzione di difesa. L'edificio attuale, tuttavia, risale al XIV secolo, quando fu ricostruito in stile tardogotico con un coro quadrangolare, poi sostituito fra il 1684 e il 1706 con quello semicircolare attualmente visibile, e dimensioni maggiori. Anche la volta, a crociera, risale a quel periodo, come dimostra l'affresco (del XIV o XV secolo) con \"San Bernardo da Chiaravalle, Sant'Antonio Abate, San Rocco e un altro santo\", adesso nella sagrestia. Nel 1603 la chiesa fu ulteriormente modificata, con un diverso orientamento, e intorno al 1740 fu aggiunta la meridiana nell'oculo dell'abside. Un altro rimaneggiamento risale al XX secolo: prima, fra il 1914 e il 1918, fu ampliata la sagrestia, furono aggiunti un battistero e una cappella e fu modificata la facciata, poi, nel 1923, furono aggiunti i portici sul fianco occidentale, e infine, nel 1940, il campanile fu ulteriormente elevato.\nGli interni sono invece per lo pi\u00f9 rococ\u00f2: il loro aspetto attuale si deve alle modifiche apportate negli anni settanta del XVIII secolo."}
{"id": "4260877", "revid": "158286", "url": "https://it.wikipedia.org/wiki?curid=4260877", "title": "Architettura rococ\u00f2", "text": ""}
{"id": "4260890", "revid": "958185", "url": "https://it.wikipedia.org/wiki?curid=4260890", "title": "Close reading", "text": "Close reading (in italiano: lettura ravvicinata o \"lettura attenta\") \u00e8 una forma di critica letteraria basata su di un'attenta analisi di ogni singolo elemento del testo. Un'analisi minuziosa del testo che tende ad escludere ogni informazione personale o esterna e che osserva come i singoli elementi si rapportano con insiemi pi\u00f9 grandi, prestando, al contempo, attenzione anche alla struttura formale del testo, ai temi e agli schemi letterari.\nStoria.\nQuesta forma di analisi fu sviluppata da I. A. Richards e raggiunse una discreta diffusione dopo il 1930. Fu utilizzata anche da William Empson e da John Crowe Ransom come fondamento della scuola di critica letteraria New Criticism che domin\u00f2 il pensiero letterario americano intorno alla met\u00e0 del XX secolo."}
{"id": "4260891", "revid": "606039", "url": "https://it.wikipedia.org/wiki?curid=4260891", "title": "Cebus nigrivittatus", "text": ""}
{"id": "4260893", "revid": "767487", "url": "https://it.wikipedia.org/wiki?curid=4260893", "title": "Darren Cooper", "text": ""}
{"id": "4260894", "revid": "53653495", "url": "https://it.wikipedia.org/wiki?curid=4260894", "title": "Rino Fabbri", "text": ""}
{"id": "4260896", "revid": "767487", "url": "https://it.wikipedia.org/wiki?curid=4260896", "title": "The Uneasy Three", "text": "The uneasy three \u00e8 una comica muta del 1925 diretta da Leo McCarey con protagonista Charley Chase.Il film fu pubblicato il 15 novembre 1925.\nTrama.\nUn ladro, la sua donna, e il fratello scemo della donna stabiliscono di rubare un gioiello di valore durante una festa dell'alta societ\u00e0. Essi impersonano un trio di musicisti assunti per suonare per l'affare, e quando i veri musicisti arrivano, la gang deve non solo convincere i partecipanti alla festa che essi sanno suonare gli strumenti, essi devono anche persuadere i partecipanti alla festa che i veri musicisti sono ladri che vogliono rubare il gioiello."}
{"id": "4260903", "revid": "767487", "url": "https://it.wikipedia.org/wiki?curid=4260903", "title": "Charley My Boy", "text": "Charley my boy \u00e8 una comica muta del 1926 diretta da Leo McCarey con protagonista Charley Chase.Il film fu pubblicato il 24 gennaio 1926."}
{"id": "4260914", "revid": "121837", "url": "https://it.wikipedia.org/wiki?curid=4260914", "title": "V4650 Sgr", "text": ""}
{"id": "4260917", "revid": "767487", "url": "https://it.wikipedia.org/wiki?curid=4260917", "title": "Mama Behave", "text": "Mama Behave \u00e8 una comica muta del 1926 diretta da Leo McCarey con la supervisione di F. Richard Jones (nessuno dei due viene accreditato nei titoli).\nIl film ha come protagonista Charley Chase e venne distribuito il 28 febbraio 1926.\nTrama.\nUn uomo scopre che sua moglie vuole che egli si comporti di pi\u00f9 come suo fratello gemello, cos\u00ec decide di impersonare il gemello nel tentativo di determinare la fedelt\u00e0 della moglie.\nProduzione.\nIl film fu prodotto dalla Hal Roach Studios. Le riprese durarono dal 27 ottobre 1925 al 6 novembre 1925.\nDistribuzione.\nDistribuito dalla Path\u00e9 Exchange, il cortometraggio usc\u00ec nelle sale cinematografiche USA il 28 febbraio 1926 presentato da Hal Roach.\nLa pellicola, ancora esistente, \u00e8 stata distribuita sul mercato Home Video in una versione DVD. Detentore del copyright \u00e8 la Milestone Film &amp; Video (copyright 2005). Il film \u00e8 uscito nel 2007, distribuito dalla Looser Than Loose Publishing e nel 2012, distribuito dalla Milestone Film &amp; Video."}
{"id": "4260919", "revid": "712828", "url": "https://it.wikipedia.org/wiki?curid=4260919", "title": "Caesar Clown", "text": ""}
{"id": "4260927", "revid": "767487", "url": "https://it.wikipedia.org/wiki?curid=4260927", "title": "Lamar Rice", "text": ""}
{"id": "4260930", "revid": "1005847", "url": "https://it.wikipedia.org/wiki?curid=4260930", "title": "Partito Comunista del Belgio", "text": "Il Partito Comunista del Belgio (in francese Parti Communiste de Belgique, PCB, in olandese Kommunistische Partij van Belgi\u00eb, KPB) \u00e8 stato un partito politico belga attivo dal 1921 al 1989. Pubblicava \"Le Drapeau Rouge\" in francese e \"De Roode Vaan\" in fiammingo.\nStoria.\nNascita.\nVenne fondato al congresso di Anderlecht che si tenne il 3 e 4 settembre 1921 KPB/PCB dall'unione di due piccoli partiti comunisti, guidati rispettivamente da Joseph Jacquemotte e War Van Overstraeten, che insieme potevano contare su circa 500 membri. Il nuovo Partito divenne cos\u00ec la sezione belga della Terza Internazionale.\nIl partito entr\u00f2 in Parlamento nel 1925 con due deputati: Van Overstraeten e Jacquemotte. Dopo un decennio di risultati inferiori al 3%, nelle elezioni del 1936 aument\u00f2 sensibilmente i propri consensi e ottenne 9 seggi. Nel 1927 Van Overstraeten e altri esponenti del partito vengono espulsi per le posizioni filo-trotskiste e il numero degli iscritti subisce un duro colpo.\nNegli anni successivi il partito si rafforza partecipando alle lotte sociali al fianco degli operai e ottiene importanti risultati soprattutto nelle grandi citt\u00e0 industriali della Vallonia. Nel 1936 muore Jacquemotte e la guida del partito passa a un triumvirato formato da Xavier Relecom, Georges Van den Boom e Julien Lahaut.\nDalla Resistenza al governo.\nDurante l'occupazione tedesca entr\u00f2 in clandestinit\u00e0 e partecip\u00f2 alle attivit\u00e0 della Resistenza belga. Alle elezioni del 1946, le prime dopo la seconda guerra mondiale, ottenne il suo miglior risultato: il 12,7% dei voti e 23 seggi alla Camera; il 12,9% e 11 seggi al Senato. Nel biennio 1946-1947 entr\u00f2 al governo in una coalizione con socialisti e liberali a sostegno del primo ministro Achille van Acker, fino al 3 agosto 1946, e di Camille Huysmans fino al 20 marzo 1947.\nDagli anni '50 agli anni '80.\nDopo le elezioni del 1949, in cui il partito raggiunse il 7,5% dei suffragi, i suoi consensi a livello nazionale rimasero sempre al di sotto del 5%, pur ottenendo significativi risultati a livello locale e riuscendo anche ad eleggere propri sindaci in diversi comuni.\nIl 18 agosto 1950 venne assassinato il segretario del partito, Julien Lahaut facendo nascere il sospetto di un coinvolgimento nell'omicidio da parte dell'organizzazione internazionale Gladio.\nA met\u00e0 degli anni sessanta il Dipartimento di Stato degli Stati Uniti d'America stim\u00f2 circa 11.000 iscritti al partito comunista belga.\nIl partito perse definitivamente la propria rappresentanza parlamentare nel 1985 e nel 1989 si divise in due formazioni separate: il Parti Communiste, attivo in Vallonia, e il Kommunistische Partij nelle Fiandre."}
{"id": "4260931", "revid": "110157", "url": "https://it.wikipedia.org/wiki?curid=4260931", "title": "Frederator Studios", "text": "Frederator Studios \u00e8 una compagnia statunitense fondata nel 1997 da Fred Seibert. Si occupa della produzione di serie televisive e film d'animazione, sia per la televisione che per internet. I prodotti della compagnia sono trasmessi su canali come Nickelodeon, Nick Jr., Cartoon Network e Channel Frederator, canale gestito dalla stessa compagnia. Tra i pi\u00f9 celebri si possono trovare serie animate di successo come \"Due Fantagenitori\" e \"Adventure Time\"."}
{"id": "4260932", "revid": "290275", "url": "https://it.wikipedia.org/wiki?curid=4260932", "title": "Two fish", "text": ""}
{"id": "4260933", "revid": "339392", "url": "https://it.wikipedia.org/wiki?curid=4260933", "title": "Linea S1 (sistema ferroviario suburbano di Milano)", "text": ""}
{"id": "4260935", "revid": "339392", "url": "https://it.wikipedia.org/wiki?curid=4260935", "title": "Linea S2 (sistema ferroviario suburbano di Milano)", "text": ""}
{"id": "4260937", "revid": "339392", "url": "https://it.wikipedia.org/wiki?curid=4260937", "title": "Linea S3 (sistema ferroviario suburbano di Milano)", "text": ""}
{"id": "4260939", "revid": "339392", "url": "https://it.wikipedia.org/wiki?curid=4260939", "title": "Linea S4 (sistema ferroviario suburbano di Milano)", "text": ""}
{"id": "4260941", "revid": "339392", "url": "https://it.wikipedia.org/wiki?curid=4260941", "title": "Linea S6 (sistema ferroviario suburbano di Milano)", "text": ""}
{"id": "4260944", "revid": "339392", "url": "https://it.wikipedia.org/wiki?curid=4260944", "title": "Linea S7 (sistema ferroviario suburbano di Milano)", "text": ""}
{"id": "4260945", "revid": "339392", "url": "https://it.wikipedia.org/wiki?curid=4260945", "title": "Linea S8 (sistema ferroviario suburbano di Milano)", "text": ""}
{"id": "4260954", "revid": "339392", "url": "https://it.wikipedia.org/wiki?curid=4260954", "title": "Linea S9 (sistema ferroviario suburbano di Milano)", "text": ""}
{"id": "4260956", "revid": "339392", "url": "https://it.wikipedia.org/wiki?curid=4260956", "title": "Linea S11 (sistema ferroviario suburbano di Milano)", "text": ""}
{"id": "4260957", "revid": "339392", "url": "https://it.wikipedia.org/wiki?curid=4260957", "title": "Linea S13 (sistema ferroviario suburbano di Milano)", "text": ""}
{"id": "4260959", "revid": "339392", "url": "https://it.wikipedia.org/wiki?curid=4260959", "title": "Linea S12 (sistema ferroviario suburbano di Milano)", "text": ""}
{"id": "4260962", "revid": "53654354", "url": "https://it.wikipedia.org/wiki?curid=4260962", "title": "Provincia del Tigullio", "text": ""}
{"id": "4260964", "revid": "365417", "url": "https://it.wikipedia.org/wiki?curid=4260964", "title": "Gravity (compagnia)", "text": ""}
{"id": "4260972", "revid": "1577448", "url": "https://it.wikipedia.org/wiki?curid=4260972", "title": "Astronomia radar", "text": "L'astronomia radar \u00e8 l'insieme delle tecniche di osservazione degli oggetti astronomici vicini alla Terra basate sulla riflessione di microonde delle quali si analizza l'eco. Questo tipo di osservazioni differiscono dalla radioastronomia, in quanto quest'ultima \u00e8 una tecnica solo passiva, mentre il radar \u00e8 uno strumento di osservazione attivo. I radar sono stati utilizzati negli ultimi sessanta anni per un gran numero di studi sul sistema solare. Le immagini radar danno informazioni circa la forma e le propriet\u00e0 delle superfici dei corpi solidi nello spazio con risultati che non possono essere ottenuti utilizzando altri strumenti basati a terra o sulle sonde spaziali, particolarmente nel caso di corpi celesti con atmosfere opache. Le trasmissioni radar possono essere impulsive o ad onda continua.\nDescrizione.\nL'intensit\u00e0 del segnale di ritorno di un'eco radar \u00e8 inversamente proporzionale alla quarta potenza della distanza, per questo motivo l'astronomia radar si \u00e8 molto giovata nel tempo dei continui miglioramenti nella tecnologia dei trasmettitori e ricevitori, per i quali, l'aumento rispettivamente di potenza in trasmissione per i primi e sensibilit\u00e0 per i secondi, ha consentito progressivi potenziamenti delle opportunit\u00e0 di osservazione.\nLe tecniche radar consentono inoltre di acquisire informazioni non verificabili con altri metodi, quali le misure a conferma della teoria della relativit\u00e0 generale effettuate sull'orbita del pianeta Mercurio, e forniscono valori precisi per l'unit\u00e0 astronomica, prima misura necessaria per la determinazione della scala delle distanze cosmiche. Sin dagli inizi del XX secolo infatti, per determinare con maggiore precisione la scala del sistema solare, fu misurata la parallasse di alcuni asteroidi, in particolare Eros, che passa periodicamente a soli 22 milioni di km dalla Terra, ma solo gli studi sulle riflessioni radar di Venere (1958) e di asteroidi come Icaro hanno permesso di misurare direttamente queste distanze e calcolare meglio la parallasse solare.\nLe misure estremamente precise di astrometria possibili con i radar sono fondamentali per le previsioni a lungo termine relative agli impatti tra asteroidi e Terra, come per esempio per l'asteroide 99942 Apophis. Questo perch\u00e9 le osservazioni ottiche possono misurare con grande precisione la posizione di un oggetto nello spazio, ma non possono misurarne la distanza con grande accuratezza. I radar invece sono in grado di misurare direttamente la distanza e la velocit\u00e0 (o, meglio, la sua componente lungo la linea di vista) di un oggetto, e la combinazione di osservazioni ottiche e radar consente la previsione per il futuro delle orbite per decenni e talvolta per i secoli a venire. Un esempio della sensibilit\u00e0 e precisione ottenibile con le misure radar sugli asteroidi \u00e8 stata la scoperta dell'effetto Yarkovsky, la variazione indotta dalla radiazione solare sull'orbita di questi corpi celesti.\nUn altro particolare utilizzo del radar in astronomia \u00e8 quello che ha portato alla realizzazione dei radar meteorici. Si tratta di strumenti altamente sensibili in grado di registrare la scia di plasma prodotta nell'atmosfera da un meteoroide fino al peso di pochi milionesimi di grammo. Questi particolari radar possono stimare densit\u00e0 e velocit\u00e0 del vento nell'atmosfera misurando il tempo di decadimento e l'effetto Doppler di una scia meteorica.\nSvantaggi.\nLa massima portata possibile per l'astronomia radar \u00e8 molto limitata ed \u00e8 confinata all'interno del sistema solare. La causa risiede nel fatto che l'intensit\u00e0 dei segnali si abbatte molto sensibilmente con la distanza dell'oggetto bersaglio e nella limitata potenza ottenibile con i trasmettitori."}
{"id": "4260981", "revid": "767487", "url": "https://it.wikipedia.org/wiki?curid=4260981", "title": "Dog Shy", "text": "Dog Shy \u00e8 un film muto del 1926 diretto da Leo McCarey con protagonista Charley Chase.\nTrama.\nCharley ha paura dei cani, e uno lo segue dentro la cabina telefonica, che un soffocante aristocratico ha appena lasciato per continuare a chiamare al telefono la sua fidanzata, che sta venendo costretta dai suoi genitori a sposarlo. Charley \u00e8 d'accordo ad aiutare la ragazza, e \u00e8 erroneamente assunto come un maggiordomo alla stessa casa.\nQuella sera, c'\u00e8 una grande festa alla casa, ed egli deve scoprire quale delle 20 ragazze l\u00e0 \u00e8 la gusta. La trova, e ottiene l'ordine di lavare il duca, il suo cane, ma egli pensa che ella stia parlando del suo futuro genero.\nIntanto, il padre, stufo del cane aggressivo, d\u00e0 ad un altro domestico l'ordine di buttare via il cane a mezzanotte, quando egli lo sente ululare come un cane, il cane sar\u00e0 buttato da lui fuori dalla finestra. Il fidanzato aristocratico \u00e8 in realt\u00e0 un ladro, e ha intenzione di buttare la cassaforte fuori dalla finestra, il suo partner complice sar\u00e0 preparato.\nDistribuzione.\nIl film venne distribuito il 4 aprile 1926."}
{"id": "4260990", "revid": "339392", "url": "https://it.wikipedia.org/wiki?curid=4260990", "title": "T\u00e9l\u00e9 Monte Carlo", "text": ""}
{"id": "4261004", "revid": "336956", "url": "https://it.wikipedia.org/wiki?curid=4261004", "title": "Panzerbefehlswagen", "text": ""}
{"id": "4261006", "revid": "53655054", "url": "https://it.wikipedia.org/wiki?curid=4261006", "title": "Linea segnalatrice di probabilit\u00e0 pluviometrica", "text": ""}
{"id": "4261010", "revid": "2730", "url": "https://it.wikipedia.org/wiki?curid=4261010", "title": "Avon Championships of Dallas 1979 - Singolare", "text": "Il singolare del torneo di tennis Avon Championships of Dallas 1979, facente parte del WTA Tour 1979, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-4, 6-4."}
{"id": "4261011", "revid": "594360", "url": "https://it.wikipedia.org/wiki?curid=4261011", "title": "Ditali (pasta)", "text": "I ditali sono un tipo di pasta di origine campana, che hanno dato origine ad una vasta gamma di varianti.\nTipologia.\nOltre ai \"ditali\" esistono anche i \"ditalini\" (pi\u00f9 piccoli) e i \"ditaloni\". Possono essere lisci o rigati.\nUtilizzo.\nSono particolarmente indicati nella preparazione di zuppe, minestre e minestrine. Nella cucina napoletana sono spesso usati per preparare quelle che possono definirsi \"minestre asciutte\", quali ad esempio la pasta e fagioli, la pasta e piselli e cos\u00ec via."}
{"id": "4261013", "revid": "155634", "url": "https://it.wikipedia.org/wiki?curid=4261013", "title": "Avon Championships of Dallas 1979 - Doppio", "text": "Il doppio del torneo di tennis Avon Championships of Dallas 1979, facente parte del WTA Tour 1979, ha avuto come vincitrici Martina Navr\u00e1tilov\u00e1 e Anne Smith che hanno battuto in finale Chris Evert e Rosie Casals 7-6, 6-2."}
{"id": "4261019", "revid": "1573940", "url": "https://it.wikipedia.org/wiki?curid=4261019", "title": "Chiesa di Sant'Agata (Alto Malcantone)", "text": "La chiesa di Sant'Agata \u00e8 un edificio religioso barocco che si trova a Mugena, frazione di Alto Malcantone in Canton Ticino; \u00e8 la pi\u00f9 antica del paese.\nStoria.\nL'edificio sorse in stile romanico prima del 1214, quando fu citato per la prima volta; fu citata una seconda volta nel 1361, in un documento che la identificava come chiesa cappellanica. Il suo aspetto attuale si deve al periodo fra il 1681 e il 1702. Fino ad allora, per\u00f2, la chiesa fu menzionata altre volte: nel 1361 come cappella e nel 1599 come edificio romanico. Nel 1636 due architetti locali, Andrea De Giorgi e Vincenzo Rizzolo, aggiunsero una cappella, oggi dedicata alla Madonna."}
{"id": "4261021", "revid": "228333", "url": "https://it.wikipedia.org/wiki?curid=4261021", "title": "Brian Moore (scrittore)", "text": "\u00c8 stato acclamato per le descrizioni nei suoi romanzi della vita in Irlanda del Nord dopo la seconda guerra mondiale, in particolare per la sua analisi delle divisioni tra le comunit\u00e0 in seguito al conflitto nordirlandese. Ha ricevuto il James Tait Black Memorial Prize nel 1975 ed \u00e8 stato finalista del Booker Prize tre volte. Moore ha anche scritto sceneggiature e molti dei suoi libri sono stati trasformati in film.\nOpere.\nQuesta \u00e8 una lista parziale delle opere di Brian Moore."}
{"id": "4261024", "revid": "767487", "url": "https://it.wikipedia.org/wiki?curid=4261024", "title": "Marcelo Picchi", "text": "Talora \u00e8 accreditato come Marcello Picchi o anche Jos\u00e9 Picchi.\nBiografia.\nDiscendente di italiani, si \u00e8 avvicinato prestissimo al mondo dello spettacolo. Ha lavorato in teatro, nei fotoromanzi, al cinema e in tv: in Italia \u00e8 conosciuto per \"Ciranda de pedra\", la nota telenovela trasmessa da Rete 4 negli anni 80, dove ha sostenuto uno dei ruoli principali.\nHa quattro figli maschi, nati dal matrimonio fallito con la collega Elizabeth Savalla. Il loro primogenito \u00e8 anch'egli attore (Thiago Picchi)."}
{"id": "4261026", "revid": "599013", "url": "https://it.wikipedia.org/wiki?curid=4261026", "title": "Jovan Harris", "text": "Carriera.\nCon il ha disputato i Campionati americani del 2013."}
{"id": "4261028", "revid": "984922", "url": "https://it.wikipedia.org/wiki?curid=4261028", "title": "Gruppo di M51", "text": "Il Gruppo di M51 \u00e8 un gruppo di galassie situato nella costellazione dei Cani da Caccia. Il gruppo prende il nome dalla componente principale, la Galassia Vortice, o M51. Altri membri importanti sono la NGC 5195, compagna di M51 e la Galassia Girasole.\nMembri.\nLa tabella sottostante indica i membri principali:\nAnche IC 4263 e UGC 8320 sono possibili candidati ad essere membri, tuttavia ancora nessuna misurazione ha confermato o smentito tale supposizione.\nGruppi nelle vicinanze.\nIl Gruppo di M51 si trova a sud-est del Gruppo di M101 e del Gruppo di NGC 5866: la distanza di questi gruppi e dei loro membri da noi \u00e8 simile, e questo fa pensare ad un possibile grande ammasso che comprenda tutti e tre i gruppi, con una struttura allungata e con galassie abbastanza sparse tra loro. Tuttavia, la maggior parte dei metodi di identificazione indicano questi tre gruppi come ammassi separati."}
{"id": "4261033", "revid": "1305772", "url": "https://it.wikipedia.org/wiki?curid=4261033", "title": "Arjun Gupta", "text": "Studi.\nHa conseguito i diplomi di Master of Science (MS) e di Bachelor Science (BS) in Computer Science (Phi Beta Kappa - La pi\u00f9 antica e pi\u00f9 ampiamente riconosciuta Academic Honor Society) alla Washington State University.\nHa ottenuto, poi, un Master in Business Administration - MBA alla Stanford University.\nHa frequentato nel 1996 l'Executive Management Program alla Harvard Business School - HBS dal titolo \u201cCome rendere i board aziendali pi\u00f9 efficaci\u201d.\nPercorso professionale.\nArjun Gupta \u00e8 il fondatore e Amministratore Delegato di Telesoft Partners, una societ\u00e0 di venture capital fondata nel 1996. Telesoft fornisce capitali a valore aggiunto alle imprese che operano nel settore della tecnologia, della comunicazione e ad aziende nella catena del valore dell'energia.\nNel corso degli ultimi quindici anni, Telesoft e Arjun Gupta hanno finanziato e contribuito a costruire circa 61 aziende, conseguendo 33 operazioni di fusione e acquisizione e IPO per un valore (in contanti o titoli equivalenti a valori di mercato) di circa 16 miliardi di dollari a far data al 31 marzo 2009.\nAll'interno di Telesoft, Arjun gestisce gli impegni di capitale di 625 milioni di dollari e mantiene una vasta rete di contatti nelle comunicazioni, della tecnologia e degli ecosistemi di energia.\nArjun ha ricoperto numerosi ruoli da direttore nelle seguenti societ\u00e0: CALIENT, LiteScape, LogLogic, Nexant e Validity.\nPer aiutare a commercializzare le nuove tecnologie, Arjun reclutato partner industriali aziendali, tra cui Alltel, Bechtel, T-Ventures (Deutsche Telekom), Nexant, Salesforce.com e Symphony Technology Group.\nArjun \u00e8 stato in precedenza un Consulente Strategico sulla Tecnologia di McKinsey presso clienti high-tech, dove ha condotto progetti di top management per Apple, AT&amp;T, Advanced Micro Devices - AMD, Siemens e Vodafone.\nAttivit\u00e0 sociale.\nArjun ha fondato la \"AG Community Foundation\" nel 2001 per sostenere progetti per la comunit\u00e0 riguardanti l'istruzione, la ricerca medica, e le arti. La Fondazione ha contribuito a finanziare circa 90 progetti fino ad oggi\nCuriosit\u00e0.\nAppassionato di sci, trekking, immersioni, paracadutismo. Ha completato le maratone di New York e Chicago e ha partecipato a sei spedizioni himalayane oltrepassando i 6.000 metri."}
{"id": "4261038", "revid": "287204", "url": "https://it.wikipedia.org/wiki?curid=4261038", "title": "Scheffer", "text": ""}
{"id": "4261040", "revid": "729019", "url": "https://it.wikipedia.org/wiki?curid=4261040", "title": "Stazione di Urawa-Misono", "text": "La \u00e8 una stazione ferroviaria di Saitama, si trova a Midori-ku.\nPasseggeri.\n\u203bal giorno"}
{"id": "4261045", "revid": "339392", "url": "https://it.wikipedia.org/wiki?curid=4261045", "title": "Walter Rothschild", "text": ""}
{"id": "4261046", "revid": "599013", "url": "https://it.wikipedia.org/wiki?curid=4261046", "title": "Bob Lilly", "text": "Carriera professionistica.\nDallas Cowboys.\nLilly fu scelto nel corso del primo giro del Draft NFL 1961 dai Dallas Cowboys, la prima scelta in assoluto della storia della franchigia. Lilly fu inserito sette volte nella prima formazione ideale della stagione All-Pro e fu convocato per 11 Pro Bowl. Fu inoltre scelto nel corso del secondo giro (14\u00ba assoluto) del Draft AFL 1961 dai Dallas Texans (ora Kansas City Chiefs) prima della fusione con la NFL.\nLilly inizi\u00f2 la sua carriera come defensive end nel 1961, ma nel mezzo della stagione 1963 (la sua terza) l'allenatore dei Cowboys Tom Landry lo spost\u00f2 nel ruolo di defensive tackle. Lilly divenne il giocatore principale della nota difesa di Dallas conosciuta come \"Doomsday Defense\" (la \"difesa dell'Apocalisse\"). Come tackle, Lilly fu sempre inserito nella prima formazione ideale della NFL dal 1964 al 1969, e ancora nel 1971. Il 17 gennaio 1971, i Cowboys raggiunsero il loro primo Super Bowl, contro i Baltimore Colts, perso 16-13 per un field goal subito negli ultimi nove secondi. Nel 1972 per\u00f2, Bon e il resto dei Cowboys vinsero alla fine il Super Bowl contro i Miami Dolphins per 24-3. Il suo sack da 29 yard sul quarterback dei Dolphins Bob Griese (un record NFL) \u00e8 una delle pi\u00f9 memorabili giocate difensive della storia del Super Bowl e la sua giocata pi\u00f9 famosa in 14 anni di carriera da Hall of Famer.\nTra le grandi abilit\u00e0 di Lilly spiccavano quelle sui blocchi nelle corse e quelle nel interrompere le giocate in campo aperto avversarie grazie alla sua agilit\u00e0 e al suo istinto. La velocit\u00e0 di Lilly lo aiuto a segnare 4 touchdown difensivi nella sua carriera. Il primo da un ritorno da intercetto di 17 yard nel 1964 e gli altri tre su fumble recuperati. In un servizio di NFL Films su Lilly, il commento sul giocatore fu: [Era la] \"non fermabile, non bloccabile, forza della The Doomsday Defense\". Lilly era regolarmente rappoppiato o triplicato dagli avversari per la sua abilit\u00e0 come defensive tackle.\nLilly fu inoltre estremamente longevo durante la sua carriera, disputando 196 gare di stagione regolare consecutivo. L'unica gara che salt\u00f2 nella carriera fu la sconfitta nella finale della NFC (10-27) il 30 dicembre contro i Minnesota Vikings, a causa dui un infortunio alla gamba.\nSoprannominato affettuosamente \"Mr. Cowboy\", il suo nome fu il primo ad essere introdotto nel \"Dallas Cowboys Ring of Honor\", sopra il Texas Stadium e ora al Cowboys Stadium. I Cowboys festeggiarono il Bob Lilly Day il 23 settembre 1975, per onorarlo e festeggiare la sua induzione nel Ring of Honor. Da allora, Lilly ha sempre partecipato alla cerimonia per l'introduzione di altri giocatori nel Ring of Honor.\nLilly fu inserito nella Pro Football Hall of Fame nel 1980, il suo primo anno di eleggibilit\u00e0, il primo giocatore ad aver passato tutta la carriera nei Cowboys ad esservi introdotto. Assieme a Bob, quell'anno furono introdotti nella Hall of Fame l'ex compagno di squadra (per due stagioni) Herb Adderley, David \"Deacon\" Jones e Jim Otto. The Sporting News lo inser\u00ec nella formazione del secondo della NFL definendolo \"il pi\u00f9 grande defensive tackle nella storia dell NFL\". Lilly, Adderley e Jones furono tutti scelti nel 1961. Tom Landry disse di Lilly: \"Come ho detto in precedenza, non ci sar\u00e0 un altro Lilly finch\u00e9 io sar\u00f2 in vita. Stiamo osservando un uomo che diventer\u00e0 una leggenda\". Questo commento fu fatto nello Street and Smith's Pro Football Yearbook del 1972. Afferm\u00f2 inoltre che \"Nessuno \u00e8 migliore di Lilly\". La lega ha inoltre inserito Bob sia nella formazione ideale della NFL degli anni 1960 che in quella degli anni 70.\nNel 1999, Lilly fu posizionato al 10 nella classifica di The Sporting News dei migliori 100 giocatori di tutti i tempi, l'uomo della linea difensiva e il Cowboy pi\u00f9 in alto. Tra i giocatori di difesa classificati davanti a Lilly ci furono solo Dick Butkus e Lawrence Taylor. Nella stessa classifica stilata da NFL Network nel 2009, Lilly fu inserito al 26\u00ba posto."}
{"id": "4261047", "revid": "765341", "url": "https://it.wikipedia.org/wiki?curid=4261047", "title": "Charlotte Campbell", "text": "Biografia.\nEra la figlia del feldmaresciallo John Campbell, V duca di Argyll e Elizabeth Gunning, seconda figlia di John Gunning conte di Roscommon, vedova di James Hamilton, VI duca di Hamilton.\nNacque a Argyll House, in Oxford Street, Londra. Quando era giovane, era conosciuta per la sua bellezza e per le sue maniere, che la resero una delle persone pi\u00f9 popolari della societ\u00e0.\nEra appassionata di letteratura e a 22 anni pubblic\u00f2 un volume di poesie a cui non pose il suo nome.\nMatrimonio.\nIl 14 giugno 1796 spos\u00f2 il colonnello John Campbell (figlio di Walter Campbell e della sua prima moglie Eleonora Kerr), che, al momento del suo decesso a Edimburgo il 15 marzo 1809, era stato membro del Parlamento per i Burghs Ayr.\nLa coppia ebbe nove figli.\nIl 17 marzo 1818 spos\u00f2, in seconde nozze, il reverendo Edward John Bury, che aveva due figlie. Egli mor\u00ec a Ardenample Castle, nello Dumbartonshire, nel maggio 1832, a 42 anni.\nNel 1809 era stata nominata dama di compagnia della principessa di Galles, poi la regina Carolina, durante il quale tenne un diario, in cui ha scritto delle debolezze e le mancanze della principessa infelice e degli altri membri della corte.\nDopo il suo matrimonio con Bury, alcuni dei suoi romanzi divennero molto popolari, anche se ormai quasi dimenticati.\nMorte.\nLady Charlotte mor\u00ec a 91 anni, a Sloane Street, Chelsea, il 31 marzo 1861.\nOpere.\nSi ritiene che quanto segue sia un elenco completo degli scritti di Lady Charlotte; molti di loro sono apparsi in origine senza il suo nome, ma anche in quel momento non sembra esserci stato alcun segreto sull'identit\u00e0 della scrittrice:\nSi dice anche che sia stata la scrittrice di due volumi di preghiere, Suspirium Sanctorum, che erano dedicati a \"Samuel Goodenough\", vescovo di Carlisle."}
{"id": "4261052", "revid": "809148", "url": "https://it.wikipedia.org/wiki?curid=4261052", "title": "Coppa Italia (canoa polo femminile)", "text": "La Coppa Italia di canoa polo femminile \u00e8 un trofeo nazionale italiano di canoa polo organizzato annualmente dalla Federazione Italiana Canoa Kayak. Costituisce il secondo trofeo nazionale e vi partecipano circa la met\u00e0 delle squadre iscritte al campionato. Ci\u00f2 ha fatto in modo, a causa del numero delle squadre molto basso, che dal 2005 al 2009 non venisse organizzata. Attualmente si svolge contemporaneamente alla maschile. La squadra che ha vinto pi\u00f9 titoli \u00e8 il Circolo Nautico Posillipo, con 5 vittorie in 8 edizioni."}
{"id": "4261061", "revid": "15756", "url": "https://it.wikipedia.org/wiki?curid=4261061", "title": "Cicca", "text": "La cicca \u00e8 ci\u00f2 che resta di una sigaretta o di un sigaro dopo il suo uso. \u00c8 detta anche mozzicone di sigaretta/di sigaro o, con accezione assoluta, semplicemente \"mozzicone\". Nella stessa accezione assoluta, in contesti linguistici meridionali, si usa anche il termine mozzone.\nCon il termine cicca si usa indicare anche il mozzicone spento di sigaro che alcuni usano masticare, un'azione, questa, che in italiano \u00e8 denominata \"ciccare\".\nA dispetto della loro apparenza inoffensiva, le cicche sono causa di rilevanti problemi ecologici, sia nel campo della gestione dei rifiuti sia nel campo della gestione forestale. Tali problemi sono particolarmente legati all'abitudine diffusa di disperderle nell'ambiente, sia naturale che urbanizzato, un gesto apparentemente innocuo che implica, invece, pesanti ricadute ambientali, giungendo, in alcuni casi, a integrare pesanti profili di responsabilit\u00e0 penale. Oltre agli aspetti ecologici, la disseminazione e l'ubiquit\u00e0 delle cicche negli spazi pubblici pu\u00f2 essere anche percepita come uno dei pi\u00f9 sgradevoli sintomi di degrado del tessuto ambientale e del decoro urbano, in misura inferiore solo all'abbandono di feci per le strade.\nAssumono un certo rilievo, inoltre, aspetti relativi all'igiene e alla sanit\u00e0, legati al rischio di intossicazione per ingestione, particolarmente in soggetti di et\u00e0 infantile, anche se, in questo caso, il rischio appare pi\u00f9 intrinsecamente legato a questioni di sicurezza domestica, piuttosto che alla disseminazione di cicche negli spazi pubblici frequentati dai bambini.\nEtimologia.\nIl sostantivo \"cicca\" e il verbo \"ciccare\" derivano etimologicamente dai vocaboli francese \"chique\" e \"chiquer\": si tratta, rispettivamente, di un sostantivo e di un verbo che condividono un'identica radice alla cui origine vi \u00e8 un'onomatopea che richiama il rumore della masticazione.\nStatus giuridico.\nDal punto del diritto privato, nei sistemi romanistici, i mozziconi rientrano nella categoria delle \"res derelictae\", ovvero delle cose mobili che, versando in stato di abbandono, non sono considerate propriet\u00e0 di alcuno. Non appartengono invece alla categoria delle \"res nullius\", dal momento che prima del loro abbandono erano di propriet\u00e0 di qualcuno. In quanto propriet\u00e0 di nessuno, le cicche possono essere oggetto di acquisto della propriet\u00e0 mediante occupazione.\nDal punto di vista della gestione e del diritto ambientale, le cicche sono da considerarsi un rifiuto, che rappresentano, da un punto di vista puramente numerico, la frazione pi\u00f9 numerosa della spazzatura prodotta annualmente nel mondo Dal punto di vista della sicurezza ambientale, anche quando smaltito in maniera adeguata, il mozzicone \u00e8 da considerarsi un rifiuto pericoloso. A differenza di altri materiali congeneri, le cicche non rivestono alcun interesse economico, per via delle piccole dimensioni e dello scarso valore dei materiali di cui sono composte, salvo in passato, quando, in alcuni ambienti sociali, poteva registrarsi un interesse alla loro raccolta.\nComposizione e aspetto.\nIl tipo di mozzicone, il suo stato e il suo odore, dipendono dalle caratteristiche del prodotto (tabacco e confezionamento) oltre che dall'uso a cui \u00e8 stato sottoposto (aspirazione del fumo o consunzione spontanea; intensit\u00e0 dell'aspirazione; condizioni di fine uso):\nLa forma finale assunta dalla cicca conserva informazioni anche sul modo in cui essa si \u00e8 prodotta, se a seguito di uno spegnimento intenzionale (come avviene nella maggior parte dei casi) o se per effetto di una consumazione e spegnimento spontanei. La sua forma pu\u00f2 indicare la modalit\u00e0 di spegnimento intenzionale: fortemente curvata se ha subito uno schiacciamento con le dita attraverso una pressione esercitata all'estremit\u00e0, o appiattita nel senso della lunghezza se \u00e8 stata pestata con un piede. Alcune cicche possono conservare quantit\u00e0 pi\u00f9 rilevanti di tabacco a causa dell'interruzione precoce dell'aspirazione, dovuta a cause diverse, come la necessit\u00e0 di salire su un autobus giunto all'improvviso, oppure per la deliberata volont\u00e0 del fumatore di non consumarla per l'intera lunghezza, per motivi di salute o altro.\nSociologia.\nLa cicca del sigaro, o anche di una sigaretta arrotolata a mano, viene talvolta trattenuta in bocca anche dopo che si \u00e8 spenta per essere ciancicata tra le labbra.\nMestieri legati alla raccolta delle cicche.\nIn passato, il poco tabacco residuo poteva destare perfino un certo interesse economico, tanto che vi erano persone dedite abitualmente a raccattare le cicche abbandonate, nei luoghi pi\u00f9 frequentati o dove si realizzavano accumuli. L'interesse poteva essere diretto, il poter fumare la parte residua della sigaretta o del sigaro, oppure indiretto, il ricavo di piccolo guadagno derivante dal recupero e dalla rivendita del tabacco superstite. La persona dedita a tale attivit\u00e0 era detto \"ciccaiolo\", o, con inflessione letteraria, \"ciccaiuolo\". Si trattava di persone per lo pi\u00f9 misere o in condizione di indigenza, tanto che l'attivit\u00e0 del \"ciccaiolo\" era accompagnata da un'aura alquanto umiliante e denigratoria, perfino negli anni di estrema povert\u00e0 che contraddistinsero l'immediato secondo dopoguerra italiano. A tale proposito, ad esempio, \u00e8 tramandato un significativo aneddoto, proveniente dal mondo del cinema italiano, che vede protagonista il regista Vittorio De Sica durante le lavorazioni del suo \"Ladri di biciclette\" e il bambino Enzo Staiola, attor giovane del film neorealista: il regista nasconde alcune cicche nella tasca del bambino e lo offende personalmente, accusandolo, con termine romanesco, di essere un \"ciccarolo\", un espediente dettato dal mestiere per ottenerne le lacrime ai fini della verosimiglianza dell'interpretazione scenica. Analoghi fenomeni sociologici toccano in diversi contesti nazionali: in Francia, ad esempio, i \"clochard\" e gli indigenti dediti alla raccolta dei mozziconi in tempi di penuria economica venivano detti \"m\u00e9gotiers\" (dal francese \"m\u00e9got\", cicca/mozzicone di sigaretta).\nLa raccolta di cicche per terra era una pratica in voga anche nei Paesi Bassi, durante la seconda guerra mondiale, quando il tabacco era merce scarsa. In lingua olandese esisteva anche un apposito anglicismo per indicare il tabacco ricavato dalle cicche: \"bukshag\" (dall'inglese \"shag\", tabacco trinciato per la fabbricazione manuale di sigarette), termine ormai caduto in disuso, vestigia desueta di un lessico di guerra appartenente a tempi lontani.\nModalit\u00e0 di abbandono delle cicche.\nCi\u00f2 che resta di una sigaretta nelle mani di un fumatore \u00e8 un oggetto normalmente privo di interesse, sgradevole alla vista e all'olfatto, di cui si rende necessario l'immediato smaltimento. Questo pu\u00f2 avvenire in vari modi.\nI fumatori possono disfarsi correttamente delle cicche depositandole in posacenere o in altri appositi contenitori, idonei allo scopo, ma la scarsa diffusione di questi ultimi, unita alla scomodit\u00e0 di tali situazioni, fa s\u00ec che spesso i fumatori preferiscano abbandonare i mozziconi al suolo, in vari contesti paesaggistici, sia urbani sia naturali, come \u00e8 il caso, ad esempio, delle spiagge: questo fenomeno, dovuto in parte all'incuria e alla negligenza delle persone, \u00e8 favorito, tuttavia, dalla mancanza di cestini per il loro corretto smaltimento.\nUna possibile misura di contrasto \u00e8 costituita dai divieti di fumo sulle aree prospicienti gli specchi d'acqua, marini e lacuali, o i margini fluviali. Emanati a volte da amministrazioni locali (ad esempio, una statistica statunitense, nel 2008, annoverava una sessantina di localit\u00e0, comprese anche alcune anche grandi citt\u00e0, come Chicago e San Diego), i divieti sono strumenti che, in ogni caso, non possono essere risolutivi, visto che i mozziconi possono raggiungere le spiagge del mare e degli specchi d'acqua trasportati dal ruscellamento. Rimane poi aperta la questione della efficacia di simili divieti, sia con una valutazione degli effetti prodotti, sia con un'analisi costi-benefici.\nNonostante la piccola taglia, le cicche tendono ad avere un impatto visivo piuttosto forte, dal momento che la loro visibilit\u00e0 \u00e8 amplificata dalla ubiquit\u00e0 e dalla tendenza ad accumularsi in particolari luoghi, aiutate in tutto questo dalla grande longevit\u00e0. Notevole \u00e8 poi la negativit\u00e0 estetica dell'impatto visivo procurato dalla vista di mozziconi abbandonati, percepiti come sgradevolissimi simboli di sporcizia e interpretati come sintomi di degrado urbano e paesaggistico: in uno studio quantitativo condotto su un campione di popolazione italiana, basato sulla proposta di un questionario, i mozziconi di sigaretta si sono rivelati tra quelli la cui presenza sul suolo pubblico risulta tra le pi\u00f9 sgradite, superati solo dalle deiezioni animali.\nIl fenomeno dell'abbandono di cicche, e quello dell'accumulo, possono essere mitigati dalla diffusione di ricettacoli idonei, come portacenere o con l'utilizzo di \"EcoSmoke\", messi a disposizione dei clienti di esercizi commerciali o di frequentatori di un sito, mentre lo smaltimento in cestini, cassonetti, o contenitori per rifiuti ordinari \u00e8 da considerarsi inappropriato, dal momento che la brace residua pu\u00f2 essere all'origine di incendi.\nInteresse in ambito forense.\nI mozziconi abbandonati distrattamente durante il compimento di un crimine rivestono da sempre un certo interesse nel campo della scienza investigativa e, pi\u00f9 in generale, nelle discipline forensi, dal momento che possono diventare importanti elementi indiziari per tentare di ricostruire il numero, i tempi di permanenza e l'identit\u00e0 dei soggetti presenti sulla scena del reato: un certo fumatore lascia, generalmente, mozziconi dello stesso tipo, della stessa marca e con il medesimo aspetto. I mozziconi rinvenuti possono aiutare a ricostruire la scena del crimine o concorrere alla formazione della prova accusatoria. La ricerca dei mozziconi sulla scena del crimine rappresenta un classico arnese del mestiere dell'investigatore e ricorre anche nella letteratura gialla. In quest'ultimo caso, anzi, il suo uso risulta cos\u00ec scontato e abusato da aver spinto il giallista S. S. Van Dine, autore, nel 1928, di \"Venti regole per scrivere romanzi polizieschi\", a sconsigliarne fortemente l'uso a ogni aspirante scrittore di gialli.\nLa loro importanza in campo investigativo \u00e8 aumentata notevolmente nel corso del Novecento, quando sono diventate disponibili agli investigatori tecnologie in grado di ricostruire l'impronta genetica del fumatore a partire da fluidi e residui organici, provenienti dalle dita o dalla bocca e assorbiti o depositati sulla superficie del mozzicone. L'interesse per questo tipo di approfondimenti \u00e8 poi accresciuto dal fatto che, trattandosi di indagini su \"res derelictae\", non soggiacciono a vincoli e non incorrono in divieti e censure per conflitto con i principi costituzionali in tema di diritto alla riservatezza e di inviolabilit\u00e0 della libert\u00e0 personale. Questo status giuridico le rende accessibili alle cosiddette \"indagini difensive\" promosse dagli avvocati di una delle parti in causa, per il tramite di collaboratori tecnicamente idonei, nei modi e nei limiti in cui tali pratiche sono ammesse dagli ordinamenti nazionali in materia di procedura penale.\nRicadute ambientali.\nNonostante l'aspetto insignificante, le cicche pongono seri problemi di ricadute ambientali, dal momento che il frequente abbandono nell'ambiente porta a una loro presenza quasi ubiquitaria.\nStime quantitative sull'abbandono.\nSono disponibili diverse stime quantitative, globali e regionali, sulle dimensioni del fenomeno del rilascio nell'ambiente di tali materiali.\nAd esempio, \u00e8 stato calcolato che, nella sola Svizzera, in un solo anno (il 1998), siano stati raccolti 954 milioni di kg di filtri di sigarette, il che rappresenta solo una frazione di quelli realmente abbandonati. Una stima valida per l'Australia, quantifica in 24-32 miliardi di cicche abbandonate annualmente nell'ambiente.\nA livello mondiale, si stima che il numero di cicche disperse ogni anno in natura ammonti a 4\u00a0500 miliardi (), un'altissima percentuale (tra il 75 e il 97%) di quelle effettivamente fumate. In Italia, valutazioni dell'ENEA stimano in 13.000 tonnellate il peso di mozziconi prodotti ogni anno\nIl divieto di fumo in certi locali o in certe aree sembra esacerbare (almeno a breve termine) il problema dell'abbandono, dal momento che i fumatori sono spinti a fumare all'aperto, dove \u00e8 pi\u00f9 probabile che il mozzicone venga eliminato in maniera impropria.\nIl tempo di latenza in natura, prima che si completi la decomposizione, varia da sei mesi a una dozzina di anni, a seconda delle condizioni ambientali e a seconda del tipo di sigaretta (senza filtro o con filtro).\nDepurazione delle acque reflue.\nRiguardo alla longevit\u00e0, va detto che le cicche con filtro non si disfano nemmeno immergendole nell'acqua, sulla cui superficie, anzi, galleggiano e dalla quale vengono facilmente trasportate: se gettate nello scarico dello sciacquone o nelle caditoie delle fognature, possono essere causa di intasamenti e guasti in tubature e pompe. Come misura di prevenzione, all'ingresso degli impianti di depurazione sono installate apposite griglie a cui \u00e8 affidato il compito di trattenere mozziconi e altri oggetti di analoga consistenza solida, come cotton fioc, ovatta, stracci, assorbenti igienici, pannolini ecc. (un'operazione propedeutica che in gergo tecnico \u00e8 detta \"grigliatura\"). Per mantenere l'efficienza di tali filtri si rende necessaria una continua manutenzione, con periodica pulitura delle griglie e rimozione degli accumuli solidi, il che rappresenta un costo aggiuntivo nel ciclo industriale di depurazione delle acque reflue.\nInquinamento.\nL'alto numero di mozziconi dispersi e latenti in natura non rappresenta solo un problema estetico, ma anche un vero problema ecologico, dal momento che essi rappresentano una notevole fonte di inquinamento ambientale diffuso.\nProblemi legati alla non biodegradabilit\u00e0 e ai tempi di latenza.\nIl filtro in s\u00e9 (vale a dire l'elemento proveniente da una sigaretta non fumata), pone questioni sulla sua biodegradabilit\u00e0: secondo la \"British American Tobacco\", importante industria manifatturiera del ramo e, come tale, portatrice di un conflitto di interessi, il filtro, essendo realizzato in carta, colla e fibra di acetato di cellulosa, \u00e8 da considerarsi come completamente biodegradabile, con tempi di dissolvimento in natura variabili, che l'azienda stima da 1 mese a 3 anni, in dipendenza delle pi\u00f9 o meno severe condizioni ambientali a cui esso \u00e8 sottoposto. In base a tali dati, quindi, l'azienda sostiene che il filtro di sigaretta \"[non costituisce] un problema ambientale sul lungo periodo\".\nA questa visione ottimistica si oppongono gli ambientalisti che sono soliti eccepire sottolineando una distinzione importante, quella tra \"biodegradazione\" e \"diluizione nell'ambiente\". Si tratta di un'eccezione scientificamente fondata: la fibra sintetica di cui il filtro \u00e8 composto non \u00e8 biodegradabile, ma solo in grado di disfarsi in polvere fine, in tempi, peraltro, di circa 10-15 anni, ben pi\u00f9 lunghi di quelli indicati dalla \"British American Tobacco\", al termine dei quali, comunque, permane sempre un residuo sintetico fine che si diffonde nel suolo e nelle acque, semplicemente \"diluendosi\" nell'ambiente senza \"svanire\" mai.\nRilascio di contaminanti in soluzione.\nI problemi, tuttavia, si aggravano qualora si consideri non il filtro in s\u00e9, ma il mozzicone di sigaretta fumato. Potenziali fonti di problemi sono, infatti, le sostanze nocive che vi si accumulano, compresi i metalli pesanti, che provengono solo dal filtro delle sigarette fumate e dal tabacco residuo dei mozziconi di sigarette senza filtro. Infatti, il fumo di sigaretta non filtrato \u00e8 costituito da gas e particolato in sospensione, un miscuglio che contiene pi\u00f9 di 4000 sostanze chimiche , classificabili, a seconda dei casi, come irritanti, nocive, tossiche, mutagene e cancerogene. Di fatto almeno 250 di tali sostanze sono considerate nocive e almeno 50 riconosciute come cancerogene. Tra le sostanze a rischio, le pi\u00f9 note sono dei carcinogeni come benzopireni, fenolo e formaldeide; metalli pesanti come arsenico, piombo e cadmio; sostanze tossiche come acetone, toluene, nicotina, benzene, acido cianidrico, acetaldeide, nitrati; sostanze pericolose come butano e ammoniaca (l'abbondanza di sostanze chimiche deriva da quelle impiegate nella coltivazione e nella manifattura del tabacco: fungicidi, erbicidi, insetticidi e pesticidi).\nIl problema nasce dal rilascio e dalla dispersione nell'ambiente di queste sostanze attraverso il micro-inquinamento diffuso veicolato dall'enorme massa di mozziconi abbandonati. Dal momento che la maggior parte delle cicche \u00e8 esposta all'acqua, si pone il problema dell'inquinamento idrico. Una frazione delle cicche, inoltre, finisce nelle canalizzazioni delle fogne mentre un'altra frazione viene facilmente trasportata dal ruscellamento fino a raggiungere i corsi d'acqua: una stima del 2002, condotta in Australia, ha quantificato nel 10% la percentuale delle cicche abbandonate che finiscono nei corsi d'acqua.\nConcentrazioni di metalli pesanti nel percolato.\nUno studio del 2009 ha investigato sul rilascio di metalli pesanti in soluzione nei percolati, focalizzando la ricerca su dodici componenti: alluminio (Al), bario (Ba), cadmio (Cd), cromo (Cr), rame (Cu), ferro (Fe), piombo (Pb), manganese (Mn), nichel (Ni), stronzio (Sr), titanio (Ti) e zinco (Zn).\nLe analisi di tossicit\u00e0, basate su procedure approvate dalla \"Agenzia per la protezione dell'ambiente\" degli Stati Uniti e dalla Organizzazione mondiale della sanit\u00e0, hanno messo in luce concentrazioni di cadmio e piombo, classificati come contaminanti primari dalle due organizzazioni, superiori a quelle massime ammissibili nelle acque potabili. Anche le concentrazioni di alluminio, manganese e ferro, considerati contaminanti secondari, eccedono di gran lunga i livelli ammessi dalle due organizzazioni. Per due metalli, stronzio e titanio, non esistono direttive sui livelli di tossicit\u00e0 nelle acque, mentre per gli altri 5 presi in considerazione dalla ricerca, la loro presenza era inferiore ai limiti EPA. Questi ultimi cinque risultati non sono comunque da sopravvalutare, perch\u00e9 basati su test di tossicit\u00e0 validi per la specie umana, cio\u00e8 su un modello biologico scarsamente predittivo nei confronti di altre specie. Non \u00e8 escluso, infatti, che livelli di concentrazione inferiori agli standard umani fissati da OMS e EPA, si rivelino tossici nei confronti di micro e macroorganismi. Studi compiuti su due diversi organismi, un crostaceo (\"Ceriodaphnia dubia\") e un microrganismo (\"Vibrio fischeri\"), hanno puntualmente rivelato che la tossicit\u00e0 si manifesta con sensibilit\u00e0 molto diverse tra specie diverse (nel caso specifico, una tossicit\u00e0 da 2,9 fino 8 volte superiore nel \"Vibrio fischeri\" rispetto a \"Ceriodaphnia dubia\", a seconda della marca di sigarette).\nRischi di intossicazione nei bambini.\nUn altro problema \u00e8 costituito dal pericolo che i bambini in tenera et\u00e0 si intossichino ingerendo mozziconi. I bambini pi\u00f9 piccoli hanno l'attitudine cognitiva di esplorare attivamente il mondo portando qualsiasi oggetto alla bocca, conosciuto o sconosciuto, mentre quelli pi\u00f9 grandi possono essere spinti a portarli alla bocca per spirito emulativo, imitando gesti appresi dagli adulti fumatori.\nSuccede, inoltre, che persone adulte fumino presso aree destinate ai giochi d'infanzia, o nei pressi di sabbionaie, anche durante il tempo in cui sono impegnati nella sorveglianza dei bambini: i mozziconi abbandonati in questi luoghi, cos\u00ec come quelli che, per vari motivi, si trovano disseminati sulle spiagge possono facilmente venire a contatto con i bambini pi\u00f9 piccoli e quindi essere portati alla bocca, con conseguenti rischi di intossicazione, pi\u00f9 o meno gravi in rapporto con il peso corporeo e al tipo (e al numero) di mozziconi ingeriti (ad esempio, se provenienti da sigarette fumate o intonse).\nLe intossicazioni causate dall'ingestione di mozziconi di sigaretta, da parte di soggetti in et\u00e0 pediatrica, rappresentano un evento che ricorre con una certa frequenza.\nIn cinque anni, dal 1998 al 2002, il centro antiveleni del \"Centre hospitalier r\u00e9gional universitaire\" di Lilla ha fronteggiato 272 casi di intossicazione da deglutizione accidentale di mozziconi in soggetti da 0 a 16 anni (con un'et\u00e0 media molto bassa: 1,22 anni). In un altro contesto, quello del Centro antiveleni di Berlino, in un solo anno (il 2007), si sono registrati 260 casi di intossicazione di bambini dovuta a mozziconi di sigaretta, con una cadenza quasi quotidiana.\nUn rapporto del \"Rhode Island Department of Health\" riportava, nel 1997, 146 casi di intossicazione da ingestione di cicche da parte di bambini di et\u00e0 inferiore ai 6 anni, un terzo dei quali mostravano sintomi di intossicazione temporanea da nicotina.\nA causa del rischio di ingestione, vengono spesso avanzate, da pi\u00f9 parti (singoli, associazioni professionali mediche, portatori di interesse, ecc.), istanze per l'istituzione di divieti assoluti di fumo in prossimit\u00e0 delle aree giochi destinate ai bambini. Pu\u00f2 cos\u00ec succedere che, pur in mancanza di uno specifico e generale divieto, singoli enti locali possano adottare autonome iniziative in tal senso, con provvedimenti restrittivi della libert\u00e0 di fumo a valere in zone particolari sui territori da loro amministrati, come aree ludiche e luoghi di frequentazione riservati all'infanzia.\nIntossicazioni domestiche.\nNonostante l'allarme sociale sia spesso suscitato dalla diffusione delle cicche in spazi pubblici frequentati da bambini, cautele ancor maggiori sembrano necessarie negli ambienti abitativi, dal momento che moltissime intossicazioni coinvolgono proprio le pareti domestiche: secondo la statistica di un quinquennio di attivit\u00e0 del Centro antiveleni di Lille (1998-2002), la quasi totalit\u00e0 delle ingestioni (266 su 272, ben il 97% e oltre) avviene nelle abitazioni, dove sigarette e mozziconi finiscono spesso in bocca ai bambini, che se ne impadroniscono facilmente prelevandoli da posacenere incautamente incustoditi e lasciati alla loro portata.\nPericoli di incendio.\nQualora non siano state spente con la dovuta cura, cicche e sigarette possono diventare esche in grado di provocare ogni anno incendi nei boschi, nell'interno di abitazioni, o negli autoveicoli, causando notevoli danni materiali e, regolarmente, morti e feriti da ustione.\nSpesso \u00e8 impossibile identificare i colpevoli ed \u00e8 probabile che, in moltissimi casi, i responsabili siano convinti della completa innocuit\u00e0 del gesto e non abbiano alcuna coscienza dei rischi associati, n\u00e9 alcuna consapevolezza della loro eventuale colpa.\nIl rischio di incendi boschivi legato ai mozziconi \u00e8 dovuto soprattutto all'improprio abbandono da parte di persone in cammino o dal lancio di mozziconi non completamente spenti sull'asfalto o sul ciglio della strada, da parte di passeggeri di auto in transito. Il rischio di tali condotte \u00e8 aumentato dalla concomitanza di particolari condizioni climatiche, come l'aridit\u00e0 prolungata che caratterizza la stagione estiva, la presenza o l'affastellamento di stoppie o sterpaglie secche lungo il limitare della strada o del cammino, il regime locale e stagionale dei venti, ecc.\nStatistiche locali confermano l'esistenza di un tale significativo rapporto causale: ad esempio, in Francia si stima che, nel dipartimento delle Bocche del Rodano il 16% dei focolai di incendio sia riconducibile a mozziconi gettati dai finestrini di autoveicoli e circa il 14% da mozziconi spenti in maniera inaccurata da persone a piedi.\nOrganismi che hanno in cura la preservazione della Natura hanno elaborato delle linee guida da osservare in ambienti particolari, come quelli forestali e agricoli, al fine di evitare che il mozzicone abbandonato possa trasformarsi in un'esca incendiaria in grado di distruggere aree di vegetazione. Ad esempio, secondo una raccomandazione elaborata dallo \"United States Forest Service\", occorre rimuovere tutto lo strato organico e il pacciame depositatosi sul terreno fino a esporre interamente lo strato minerale del suolo per un diametro di circa 12 pollici (circa 31\u00a0cm). Il mozzicone andr\u00e0 spento e disposto al centro dell'area scoperta (si veda anche l'illustrazione a fianco, prodotta dallo stesso servizio forestale americano e proveniente dagli archivi della \"National Archives and Records Administration\" statunitense)."}
{"id": "4261068", "revid": "53656163", "url": "https://it.wikipedia.org/wiki?curid=4261068", "title": "Mozzicone di sigaretta", "text": ""}
{"id": "4261070", "revid": "115195764", "url": "https://it.wikipedia.org/wiki?curid=4261070", "title": "Plo\u0161\u010dad' Lenina", "text": ""}
{"id": "4261072", "revid": "599013", "url": "https://it.wikipedia.org/wiki?curid=4261072", "title": "Kimberly Po", "text": "Carriera.\nA livello giovanile ha vinto le edizioni 1987 e 1988 degli US Open nel doppio ragazze, entrambe insieme a Meredith McGrath.\nHa fatto il suo esordio tra le professioniste nel 1991 e in carriera \u00e8 riuscita a vincere cinque titoli WTA nel doppio. Non ha invece vinto nessun titolo in singolare, nonostante sia anche stata per un periodo quattordicesima nel ranking.\nNei tornei dello Slam ha raggiunto tre finali, la prima agli US Open 1999 nel doppio misto con Donald Johnson, uscendone sconfitta. I due si sono ripresentati insieme alla finale del doppio misto di Wimbledon 2000 riuscendo a sconfiggere i fidanzati Kim Clijsters e Lleyton Hewitt. L'ultima finale da lei raggiunta nel doppio femminile \u00e8 stata quella degli US Open 2001 insieme a Nathalie Tauziat, ma senza la conquista del titolo.\nIn Fed Cup ha giocato e vinto due match con la squadra statunitense.\nSi \u00e8 ritirata nel 2002, un anno dopo il suo matrimonio, che dura tuttora. Oggi \u00e8 conosciuta anche come Kimberly Po-Messerli."}
{"id": "4261073", "revid": "86255", "url": "https://it.wikipedia.org/wiki?curid=4261073", "title": "Tele-Monte-Carlo", "text": ""}
{"id": "4261074", "revid": "167900", "url": "https://it.wikipedia.org/wiki?curid=4261074", "title": "Khitan (popolo)", "text": ""}
{"id": "4261076", "revid": "128695", "url": "https://it.wikipedia.org/wiki?curid=4261076", "title": "Kimberly Po-Messerli", "text": ""}
{"id": "4261077", "revid": "149485", "url": "https://it.wikipedia.org/wiki?curid=4261077", "title": "Coppa del Mondo di tuffi 2006", "text": "La Coppa del Mondo di tuffi 2006 (ufficialmente \"2008 FINA Diving World Cup\") \u00e8 stata la XV edizione della competizione sportiva internazionale di tuffi organizzata dalla Federazione internazionale del nuoto (FINA). Si \u00e8 disputata dal 19-23 luglio 2006 a Changshu, in Cina. Alla competizione hanno partecipato atleti in rappresentanza di ventitr\u00e9 distinti Paesi."}
{"id": "4261084", "revid": "149485", "url": "https://it.wikipedia.org/wiki?curid=4261084", "title": "Coppa del mondo di tuffi 2006", "text": ""}
{"id": "4261085", "revid": "1977996", "url": "https://it.wikipedia.org/wiki?curid=4261085", "title": "England, England", "text": "England, England \u00e8 un romanzo di Julian Barnes del 1998, finalista al Booker Prize dello stesso anno.\nIl romanzo esplora l'idea di replicare l'Inghilterra in un parco a tema sull'Isola di Wight. Analizza le questioni dell'identit\u00e0 nazionale, l'invenzione della tradizione, la creazione dei miti e l'autenticit\u00e0 della storia e della memoria.\nIl romanzo si riferisce in tal modo al concetto di simulacro di Jean Baudrillard e affronta il significato delle repliche in un'epoca postmoderna.\nTrama.\nIl romanzo \u00e8 diviso in tre parti. La prima parte si concentra sulla protagonista Martha Cochrane e i suoi ricordi d'infanzia. Cresciuta nella campagna inglese, la sua tranquilla infanzia viene interrotta quando il padre abbandona la famiglia. I suoi ricordi del padre sono strettamente legati a quando avevano completato assieme un puzzle delle contee inglesi.\nLa seconda parte \u00e8 ambientata in un futuro prossimo. Martha \u00e8 ormai sulla quarantina e viene assunta Sir Jack Pitman per realizzare un suo progetto megalomane. Sir Jack mira a trasformare l'isola di Wight in un gigantesco parco a tema che contiene tutto ci\u00f2 che la gente, soprattutto turisti, considerano tipicamente inglese. Il parco a tema chiamato \"England, England\" diventa cos\u00ec una replica dei pi\u00f9 noti edifici storici, personaggi e luoghi inglesi.\nMentre si lavora alla preparazione del progetto, Martha inizia una relazione con uno dei suoi colleghi, Paul Harrison. Vengono a conoscenza delle discutibili preferenze sessuali di Sir Jack e cominciano a ricattarlo. Martha diventa cos\u00ec l'amministratrice delegata del progetto, che si rivela essere una meta turistica molto popolare. A seguito del grande successo, \"England, England\" diventa uno Stato indipendente facente parte dell'Unione europea, mentre la vera Inghilterra soffre un grave declino e cade sempre di pi\u00f9 nel dimenticatoio. Tuttavia, dopo un grosso scandalo nel parco a tema, Martha viene espulsa dall'isola.\nLa terza parte del romanzo \u00e8 ambientata decenni pi\u00f9 tardi: Marta \u00e8 tornata in un villaggio nella vecchia Inghilterra, dopo molti anni di peregrinazioni all'estero. La nazione \u00e8 regredita in uno stato pre-industriale dalla scarsa popolazione e senza alcuna influenza politica internazionale, mentre \"England, England\" continua a prosperare. Gli abitanti del villaggio cercano di ristabilire una festa tradizionale nel villaggio con l'aiuto dei ricordi di Martha. Martha passa i suoi ultimi giorni in questo ambiente rurale a riflettere sul suo passato."}
{"id": "4261087", "revid": "125873192", "url": "https://it.wikipedia.org/wiki?curid=4261087", "title": "Fred (calciatore 1993)", "text": "Caratteristiche tecniche.\nCresciuto calcisticamente come terzino di spinta grazie alla sua buona capacit\u00e0 di corsa agiva anche da ala sinistra, tuttavia con l'approdo in Europa Fred, viene schierato dall'ex allenatore dello \u0160achtar Mircea Lucescu, come trequartista o come regista di centrocampo, arretrando cos\u00ec negli anni il proprio raggio d'azione. Dotato di un'ottima tecnica individuale si dimostra molto abile nel palleggio e nei dribbling grazie al suo spunto veloce. Inoltre \u00e8 anche un buon tiratore di calci piazzati. Per le sue caratteristiche tecniche e fisiche viene spesso paragonato ai connazionali Douglas Costa e Fernandinho, quest'ultimo al quale Fred ha dichiarato di ispirarsi.\nCarriera.\nInternacional.\nCresciuto nelle giovanili di Atl\u00e9tico Mineiro, Porto Alegre e Internacional, nel 2012 viene spostato da quest'ultima in prima squadra, esordendo il 25 gennaio e diventando in poco tempo titolare. Conclude la sua avventura in \"bianco-rosso\" con 52 presenze e 8 reti.\nShakhtar Donetsk.\nIl 25 giugno 2013 viene ufficializzato il passaggio di Fred allo Shakhtar Donetsk per 15 milioni di euro. Con la sua nuova squadra esordisce nel 3-1 ai danni del Chernomorets Odessa in Supercoppa, mettendo a segno due gol.\nIl 20 luglio 2014, dopo aver disputato ad Annecy una partita amichevole con il Lione, assieme a Alex Teixeira, Dentinho, Douglas Costa e Facundo Ferreyra, si \u00e8 rifiutato di tornare in Ucraina, in quanto nell'est del paese si \u00e8 aggravato il conflitto bellico sorto in seguito ad Euromaidan tra l'esercito ucraino ed i separatisti filorussi; questi ultimi appena tre giorni prima avevano abbattuto nell'Oblast di Donec'k il Boeing 777-200ER della Malaysia Airlines, in servizio fra l'Aeroporto di Amsterdam-Schiphol, nei Paesi Bassi, e l'Aeroporto Internazionale di Kuala Lumpur, in Malaysia, causando la morte di 298 persone. Tuttavia, ritorna pochi giorni dopo in Ucraina.\nIl 27 luglio 2015, ad un controllo antidoping a cui era stato sottoposto durante la Coppa America, risulta positivo all'idroclorotiazide e per questo viene squalificato fino al luglio 2016.\nIl 28 giugno 2016 rinnova per altre cinque stagioni, fino al giugno 2021. Scontata la squalifica, ritorna a giocare titolare tra le file dello Shakhtar. Nel gennaio 2018 prolunga ulteriormente il suo contratto con lo societ\u00e0 ucraina fino al giugno 2023.\nManchester United.\nIl 21 giugno 2018 passa al , firmando un contratto di 5 anni. Il 27 febbraio 2020 segna una doppietta e fornisce un assist che valgono la qualificazione agli ottavi di finale di Europa League.\nNazionale.\nNel 2013 partecipa con la nazionale Under-20 di calcio del Brasile al Campionato sudamericano di calcio Under-20 2013, senza superare per\u00f2 la prima fase. Realizza una rete contro l'Uruguay.\nIl 12 novembre 2014 esordisce con la nazionale maggiore nella partita amichevole, disputata contro la Turchia, subentrando al 85\u00ba al posto di Luiz Gustavo.\nIl 3 giugno 2015 viene convocato per la Coppa America in sostituzione dello stesso Luiz Gustavo, infortunatosi al menisco. Nel corso della competizione scende in campo due volte. Nel dicembre 2015 ha subito una squalifica di un anno per doping.\nViene convocato per le Olimpiadi 2016 in Brasile, ma lo Shakhtar non lo autorizza a prendere parte al torneo e viene quindi sostituito da Walace.\nStatistiche.\nPresenze e reti nei club.\n\"Statistiche aggiornate al 14 agosto 2021.\""}
{"id": "4261088", "revid": "599013", "url": "https://it.wikipedia.org/wiki?curid=4261088", "title": "Tati\u0161\u010dev", "text": ""}
{"id": "4261089", "revid": "729019", "url": "https://it.wikipedia.org/wiki?curid=4261089", "title": "Morane-Saulnier Type AI", "text": "Il Morane-Saulnier Type AI, indicato secondo le convenzioni dell'esercito francese come MoS-27 (versione ad una mitragliatrice) e MoS-29 (due mitragliatrici), era un caccia monomotore monoposto, monoplano ad ala alta a parasole, sviluppato dall'azienda aeronautica francese Soci\u00e9t\u00e9 des A\u00e9roplanes Morane-Saulnier negli anni dieci del XX secolo.\nVenne utilizzando principalmente dall'A\u00e9ronautique Militaire, la componente aerea dell'Arm\u00e9e de terre (l'esercito francese), e dalla statunitense American Expeditionary Forces durante la prima guerra mondiale.\nVenne inoltre prodotto in una variante da addestramento avanzato con capacit\u00e0 acrobatiche, identificata come MoS-30, e destinata alla formazione dei nuovi piloti da caccia.\nStoria del progetto.\nAll'inizio del 1917 la Morane-Saulnier decise di avviare lo sviluppo di un nuovo modello da caccia che potesse sostituire il precedente ed oramai obsoleto pari ruolo Type N. Il progetto beneficiava delle scelte tecniche introdotte dall'azienda francese nei modelli pi\u00f9 recenti, abbinando l'oramai affermata formula monomotore in configurazione traente ad una cellula composta da una fusoliera a sezione circolare per meglio armonizzare il profilo del motore rotativo ad una velatura monoplana ad ala alta a parasole controventata. Alla pulizia aerodinamica generale contribuiva anche l'adozione di una cappottatura che avvolgeva completamente il motore lasciando una presa d'aria circolare per il raffreddamento dello stesso.\nLa costruzione del prototipo si protrasse dai primi mesi dell'anno fino all'estate per essere poi portato in volo per la prima volta nell'agosto 1917 dove il velivolo si dimostr\u00f2 robusto, di buona manovrabilit\u00e0 e dotato di buona velocit\u00e0 massima. Nel periodo di prove in volo il pilota collaudatore Gilbert riusc\u00ec ad ottenere una velocit\u00e0 massima pari a 215\u00a0km/h ad un'altitudine di 3\u00a0000 m, quota raggiunta in 7 min 30 s, mentre riusc\u00ec a toccare i 5\u00a0000 m in 17 min. Ls tangenza massima raggiunta di 8\u00a0000 m, un ottimo risultato per la tipologia del modello rispetto ai contemporanei pari ruolo, confermarono la bont\u00e0 del progetto che, una volta approvato dalla commissione esaminatrice, venne avviato immediatamente alla produzione in serie.\nLa prima versione avviata alla produzione, identificata dall'Arm\u00e9e de terre come MoS-27, era caratterizzata dall'adozione di una sola mitragliatrice, una Vickers calibro .303 in (7,7 mm), montata in caccia a disposizione del pilota, dotata di un meccanismo di sincronizzazione che permetteva di sparare senza conseguenze attraverso il disco dell'elica, alla quale se ne affianc\u00f2 una seconda nella versione MoS-29. Una terza versione, quella maggiormente prodotta ed indicata come MoS-30 e MoS-30bis, fu destinata alla formazione dei nuovi piloti da caccia e caratterizzata dall'adozione di motori dalla potenza inferiore, la seconda totalmente priva di armamento.\nImpiego operativo.\nI Type AI, nelle versioni da caccia a singola e doppia mitragliatrice, iniziarono ad essere consegnati dalla seconda met\u00e0 del 1917 alle Escadrille 156, 158 e 161 dell'A\u00e9ronautique Militaire che operavano sul fronte occidentale durante le fasi finali della prima guerra mondiale, rimanendo in servizio fino al maggio 1918 e progressivamente rimpiazzati sulla prima linea dai pi\u00f9 efficienti SPAD S.XIII.\nLa versione da addestramento avanzato rimase in servizio fino al termine del conflitto, utilizzata anche dall'American Expeditionary Forces che acquist\u00f2 51 esemplari della variante MoS-30.\nAlcuni esemplari che operarono negli anni venti vennero inoltre adottati da alcune forze aeree mondiali: La Marina de Guerra del Per\u00fa, la Marina militare peruviana (l'aeronautica militare, allora indicata con la denominazione di Cuerpo de Aviaci\u00f3n del Per\u00fa, divenne indipendente solo nel 1929) che oper\u00f2 almeno con un esemplare, cos\u00ec come la neocostituita dell'Unione Sovietica. Il modello venne inoltre utilizzato per costituire il primo nucleo di aeromobili adottato in Svizzera, anche in questo caso ancora una divisione aerea dell'esercito.\nImpiego civile.\nGrazie alle ottime qualit\u00e0 acrobatiche del modello, questo venne adottato anche in ambito civile da alcuni piloti che lo utilizzarono in competizioni riservate alla categoria per tutti gli anni venti. Il Type AI venne scelto per creare la prima pattuglia acrobatica del mondo, la \"Patrouille tricolore\", equipaggiata con tre esemplari dipinti con i colori nazionali e pilotati dai francesi Alfred Fronval, Charles Robin e Jean-Baptiste Salis. Su questi velivoli dal gennaio 1927 i tre piloti si esibirono in numerosi raduni aeronautici su tutto il territorio francese."}
{"id": "4261091", "revid": "310175", "url": "https://it.wikipedia.org/wiki?curid=4261091", "title": "Bultaco TSS 125", "text": ""}
{"id": "4261094", "revid": "3115", "url": "https://it.wikipedia.org/wiki?curid=4261094", "title": "Chiesa di Sant'Agata (Mendrisio)", "text": "La chiesa di Sant'Agata \u00e8 un edificio religioso che fonde elementi dell'architettura tardogotica e di quella tardobarocca e che si trova a Tremona, frazione di Mendrisio in Canton Ticino.\nStoria.\nLa chiesa fu fondata prima del 1493, quando fu menzionata per la prima volta: in quell'occasione venne annotata la sua erezione a parrocchia, con la separazione dalla chiesa di Riva San Vitale. Il titolo di parrocchiale, tuttavia, pass\u00f2 successivamente alla Chiesa dell'Assunta. L'edificio era in origine prevalentemente romanico, ma nel corso dei secoli fu modificato varie volte. Ultima traccia dello stile romanico \u00e8 il basamento del campanile. Una modifica dell'impianto dell'edificio avvenne probabilmente alla fine del XV secolo, quando la chiesa fu dotata di facciata a capanna. Nel XVIII secolo venne aggiunto il portico, trasformato in un eremo nel 1880."}
{"id": "4261095", "revid": "729019", "url": "https://it.wikipedia.org/wiki?curid=4261095", "title": "Esm\u00e9 Stewart, I duca di Lennox", "text": "Biografia.\nAll'et\u00e0 di 37 anni Esm\u00e9 fu presentato al tredicenne Giacomo VI di Scozia, nel momento in cui quest'ultimo faceva il suo ingresso ufficiale a Edimburgo e iniziava il suo regno.\nEsm\u00e9 fu immediatamente simpatico al re ed inizi\u00f2 ad ottenere riconoscimenti e prebende, tra cui la custodia del Dumbarton Rock e l'incarico di Gran Ciambellano. Stewart entr\u00f2 poi nel consiglio privato. Fu creato conte di Lennox il 5 marzo 1580 e poi Duca di Lennox il 5 agosto 1581. Durante la sua ascesa si notava che Lennox era anche attento a mantenere la sua popolarit\u00e0 presso le autorit\u00e0 locali delle citt\u00e0 scozzesi. Nel luglio 1580 il diplomatico inglese Robert Bowes, ambasciatore inglese in Scozia, scrisse che Lennox aveva ottenuto dal re i diritti di pesca in Aberdeen, che il deposto reggente James Douglas, IV conte di Morton aveva lasciato ad un suo fedele, George Afflek di Balmanno, e che Lennox si era messo d'accordo con il re di devolvere i lauti guadagni ottenuti con questa attivit\u00e0, a beneficio della citt\u00e0.\nIl protestanti scozzesi erano infastiditi al pensiero di un duca cattolico e Lennox dovette fare una scelta tra la sua fede cattolica e la sua lealt\u00e0 verso il re. Alla fine scelse il re e questi gl'insegn\u00f2 la dottrina del calvinismo. La Chiesa di Scozia tuttavia rimase sospettosa del duca di Lennox, anche dopo la sua conversione, e si allarm\u00f2 allorch\u00e9 vide il conte di Morton sottoposto a processo e condannato alla decapitazione con l'accusa di tradimento. I nobili scozzesi complottarono per rovesciare Lennox: lo attirarono al Castello di Ruthven, dove venne tenuto prigioniero per dieci mesi, dopodich\u00e9 venne mandato in esilio in Francia. Tornato in Francia, il duca tenne una corrispondenza segreta con il re. I nobili scozzesi erano inoltre convinti che una volta in Francia Esm\u00e9 sarebbe ritornato alla fede cattolica, confermando cos\u00ec i loro sospetti di una conversione per convenienza, ma non fu cos\u00ec: Esm\u00e9 rimase presbiteriano e mor\u00ec in Francia il 23 maggio 1583.\nMatrimonio e discendenza.\nEsm\u00e9 Stewart spos\u00f2 Caterina de Balsac intorno al 1572. La coppia ebbe cinque figli:"}
{"id": "4261096", "revid": "762947", "url": "https://it.wikipedia.org/wiki?curid=4261096", "title": "Sylvia McNair", "text": "Biografia.\nNata nell'Ohio, ha iniziato gli studi vocali a Wheaton con Margarita Evans. Ha conseguito la laurea nel 1978 a Wheaton e successivamente un Master of Music con lode nel 1983 all'Indiana University (ora Jacobs School of Music), dove ha studiato canto con MacWatters Virginia, John Wustman e Virginia Zeani.\nLa McNair fatto il suo debutto professionale in concerto nel 1980 con la Indianapolis Symphony Orchestra. Il suo debutto operistico, nel 1982, \u00e8 stato come Sandrina ne L'infedelt\u00e0 delusa di Haydn con il Mostly Mozart Festival e sempre nel 1982 ha fatto la sua apparizione per il Metropolitan Opera National Council. \u00c8 comparsa regolarmente al Teatro dell'Opera di Vienna, al Festival di Salisburgo, al Royal Opera House, Covent Garden, al Santa Fe Opera, al San Francisco Opera ed al Metropolitan Opera e si \u00e8 esibita come solista con molte importanti orchestre europee ed americane.\nNel 1984 \u00e8 Ophelia nella premi\u00e8re nel Festspiele Schlo\u00df-Staatstheater di Schwetzingen di \"Ophelia\" di Rudolf Kelterborn.\nNel 1986 ha sposato Hal France dal quale in seguito ha divorziato.\nAl Wiener Staatsoper \u00e8 Susanna ne Le nozze di Figaro con Margaret Price nel 1988 e Pamina in Die Zauberfl\u00f6te con Hermann Prey e Luciana Serra diretta da Nikolaus Harnoncourt nel 1989.\nAl Royal Opera House di Londra \u00e8 Ilia in Idomeneo (opera) nel 1989, Corinna ne Il viaggio a Reims con Montserrat Caball\u00e9 e Ren\u00e9e Fleming nel 1992 e Susanna ne Le nozze di Figaro con Bryn Terfel nel 1994.\nAl Glyndebourne Festival Opera \u00e8 Anne in The Rake's Progress nel 1989 ed Ilia in Idomeneo (opera) nel 1991.\nNel 1990 nella Felsenreitschule di Salisburgo \u00e8 Ilia nella ripresa di \"Idomeneo, re di Creta ossia Ilio ed Idamante\" di Wolfgang Amadeus Mozart diretta da Seiji Ozawa con Cheryl Studer ed Euridice nella ripresa di Orfeo ed Euridice (Gluck) diretta da John Eliot Gardiner.\nDalla fine del 1990, la McNair ha cantato a Broadway e musica jazz. In questi generi ha conseguito un notevole successo di critica e successo commerciale.\nNel 1991 \u00e8 Ilia in Idomeneo (opera) all'Op\u00e9ra National de Paris diretta da Chung Myung-whun.\nNel 1992 ha debuttato al Metropolitan Opera House di New York con Marzelline in Fidelio con Hildegard Behrens. Sempre al Met nel 1993 \u00e8 Pamina in Die Zauberfl\u00f6te diretta da James Levine, nel 1996 \u00e8 Tytania in Sogno di una notte di mezza estate (opera) e nel 1999 Cleopatra in Giulio Cesare (Haendel) con Jennifer Larmore.\nAl San Francisco Opera \u00e8 Tytania in Sogno di una notte di mezza estate (opera) nel 1992 e Susanna ne Le nozze di Figaro con Bryn Terfel nel 1997.\nNel 1994 canta nella Sinfonia n. 4 (Mahler) al Teatro alla Scala di Milano diretta da Seiji Ozawa trasmessa da Retequattro.\nNel 1995 \u00e8 Rosina in The Ghosts of Versailles di John Corigliano all'Opera di Chicago.\nNel 1999 tiene un recital al San Diego Opera.\nNel 2006 le \u00e8 stato diagnosticato un cancro al seno."}
{"id": "4261100", "revid": "310175", "url": "https://it.wikipedia.org/wiki?curid=4261100", "title": "Bultaco TSS 250", "text": ""}
{"id": "4261101", "revid": "310175", "url": "https://it.wikipedia.org/wiki?curid=4261101", "title": "Bultaco TSS 350", "text": ""}
{"id": "4261102", "revid": "37401", "url": "https://it.wikipedia.org/wiki?curid=4261102", "title": "Neil Pearson", "text": "Ha due fratelli minori. Neil \u00e8 nato nel sud di Londra, il pi\u00f9 anziano dei tre. \u00c8 stato istruito a Woolverstone Hall, un collegio di Suffolk, dove ha maturato la sua prima esperienza di recitazione. Si \u00e8 formato presso la Scuola centrale per Speech and Drama e trascorse gli anni 1980 nel costante lavoro in teatro e giocare piccole parti televisive, in particolare in sitcom come \"Questo \u00e8 amore (1988)\" e \"Chelmsford 123\" (1988). La sua occasione arriva nel 1990 come \"Dave\", nella premiata sitcom \"Drop the Dead Donkey\" (1990), e il suo successo \u00e8 stato inoltre stabilito come protagonista nel dramma poliziesco per la TV intitolato \"Between the Lines\" (1992). Vive ancora (solo) nel sud di Londra e tifa per gli Spurs."}
{"id": "4261103", "revid": "1543377", "url": "https://it.wikipedia.org/wiki?curid=4261103", "title": "Matheus D\u00f3ria", "text": "Caratteristiche tecniche.\nGrande fisicit\u00e0, ottimo lo stacco ed il colpo di testa, bravo con la palla tra i piedi e nell'avanzare con essa. Difensore centrale molto forte fisicamente, bravo a leggere l'azione in anticipo e a contrastare in maniera efficace gli avversari.\nCarriera.\nClub.\nInizia a tirare i primi calci ad un pallone, militando per una squadra di calcio, nel 2004 quando viene acquistato dal Botafogo dove, in otto anni, milita in tutte le divisioni giovanili prima di approdare in prima squadra. Debutta con la maglia dei \"Fog\u00e3o\" il 27 maggio 2012, in occasione del match di campionato contro il Coritiba, giocando tutti i 90 minuti e rimediando anche la sua prima ammonizione in carriera. Firma la sua prima rete in carriera, da calciatore professionista, durante la partita di S\u00e9rie A giocata il 27 ottobre a Rio de Janeiro, contro l'Atl\u00e9tico Goianiense.\nNel 2014 firma per l'Olympique Marsiglia ma non viene considerato dall'allenatore Marcelo Bielsa e non debutta mai in prima squadra, il 6 febbraio 2015 passa in prestito con diritto di riscatto al S\u00e3o Paulo. Segna 2 gol in 9 partite prima di tornare in Francia, successivamente va nuovamente in prestito al Granada in Spagna dove ottiene 8 presenze.\nTornato nell'estate 2016 al Marsiglia, ne diviene un titolare soprattutto con l'arrivo di Rudi Garcia.\nNazionale.\nD\u00f3ria fa il suo debutto in nazionale il 6 aprile 2013, entrando all'87' nella vittoria per 4-0 sulla Bolivia.\nNel giugno 2013, viene chiamato dalla nazionale brasiliana Under-20 come capitano della squadra che vince il Torneo di Tolone 2013.\nStatistiche.\nPresenze e reti nei club.\n\"Statistiche aggiornate al 27 gennaio 2018.\""}
{"id": "4261104", "revid": "1573940", "url": "https://it.wikipedia.org/wiki?curid=4261104", "title": "Chiesa di Sant'Ambrogio (Lugano)", "text": "La chiesa di Sant'Ambrogio \u00e8 un edificio religioso barocco che si trova nel quartiere di Barbengo, a Lugano.\nStoria.\nLa prima menzione della chiesa risale al 1180. In quell'epoca nell'area, allora chiamata Premona, sorgeva un castello, abbattuto entro il 1420, del quale rimangono diversi reperti (massi coppellati, alcune tombe e asce). Il suo aspetto attuale, tuttavia, \u00e8 per lo pi\u00f9 settecentesco: la ricostruzione fu effettuata fra il 1747 e il 1769, anni menzionati nei documenti per altrettante visite partorali. Della chiesa tardomedievale, tuttavia, rimangono ancora alcune porzioni. Il campanile, restaurato nel 1966, fu eretto da Costantino Papa nel 1883. Il progetto era di Costantino Maselli."}
{"id": "4261106", "revid": "606039", "url": "https://it.wikipedia.org/wiki?curid=4261106", "title": "Uacari nero", "text": ""}
{"id": "4261107", "revid": "228587", "url": "https://it.wikipedia.org/wiki?curid=4261107", "title": "Luan", "text": ""}
{"id": "4261109", "revid": "830939", "url": "https://it.wikipedia.org/wiki?curid=4261109", "title": "Claude-Prosper Jolyot de Cr\u00e9billon", "text": "Figlio di Prosper Jolyot de Cr\u00e9billon, fu autore dei romanzi \"L'\u00c9cumoire\" (1733) e \"Le Sopha\" (1745), che gli valsero l'esilio ed il carcere come dissidente politico.\nNel 1738 pubblic\u00f2 l'opera \"Les \u00e9garements du coeur et de l'esprit\", che lo fece divenire celeberrimo, al punto da ottenere la carica di \"censore reale\".\nIn Italia \u00e8 noto per i romanzi \"La notte e il momento\" e \"Il sof\u00e0\"."}
{"id": "4261110", "revid": "339392", "url": "https://it.wikipedia.org/wiki?curid=4261110", "title": "Citt\u00e0 Libera di Trieste", "text": ""}
{"id": "4261115", "revid": "648655", "url": "https://it.wikipedia.org/wiki?curid=4261115", "title": "Chbar Amp\u00e9ou", "text": "Chbar Amp\u00e9ou, chiamata anche \"Khum Chbar Ampeau\", \"Khum Chbar Ampou\" o \"Svai Ampou\" \u00e8 una cittadina della Cambogia, che si trova nella provincia di Kandal e nel distretto di Kien Svay. Dista circa 3 Km dalla capitale Phnom Penh."}
{"id": "4261116", "revid": "1305772", "url": "https://it.wikipedia.org/wiki?curid=4261116", "title": "Here, Hear", "text": "Here, Hear \u00e8 un EP dei La Dispute pubblicato il 18 maggio 2008 con etichetta Forest Life Records. Si tratta del primo volume della serie \"Here, Hear\", un progetto sperimentale della band in cui vengono letti, recitati, riarrangiati delle poesie, degli stralci di testi letterari o elaborazioni di Jordan Dreyer con un sottofondo musicale. Il 24 dicembre 2009 l'EP \u00e8 stato messo a disposizione per il download su Bandcamp; tutti i ricavati fino al 17 gennaio 2010 sono andati alla Well House Community Living of Grand Rapids, un'organizzazione non profit che si occupa dei senzatetto di Grand Rapids, citt\u00e0 natale dei La Dispute. I ricavi successivi vanno a coprire le spese di registrazione della band.\nBackground.\nJordan Dreyer ha spiegato cos\u00ec i motivi che stanno dietro alla realizzazione di questi lavori: l'obiettivo \u00e8 quello di \"cercare di mostrare un contesto pi\u00f9 ampio per le canzoni che stavo scrivendo e quello che mi influenzava in quel tempo\".\nLe registrazioni, come indicato dalla band stessa all'interno del CD, avvengono il 6 aprile 2008 in un magazzino di Grand Rapids (tranne per la canzone \"Three\", registrata dal batterista Brad Vander Lugt qualche giorno dopo in camera sua). In particolare, le parti vocali sono state registrate nei servizi igienici femminili del magazzino, in orario non lavorativo, \"gioved\u00ec della scorsa settimana\". L'EP \u00e8 un progetto realizzato completamente in autonomia dalla band: Brad Vander Lugt si \u00e8 occupato dell'intero processo di registrazione e il resto del gruppo ha provveduto all'imballaggio e alla veste grafica.\nCanzoni.\nLa band, nel presentare l'album, afferma: \"Tutti i testi sono stati presi in prestito da persone molto pi\u00f9 adeguate a recitarli. Alcuni sono stati tagliati, riarrangiati e modificati (solo in modo leggero, a volte senza volere) per farli combaciare con il ritmo di ogni canzone e per adattarli il meglio possibile al movimento della musica che accompagnano. La nostra speranza \u00e8 che cos\u00ec facendo, il prodotto finale nelle intenzioni dell'autore non sia stato in qualsiasi modo compromesso.\"\nOne.\nLa musica per la canzone \u00e8 stata interamente composta e suonata dal bassista Adam Vass con i seguenti strumenti: basso, chitarra elettrica, melodica, batteria, computer ed una bottiglia di soda usata come glitch audio. Il testo, con qualche piccola modifica, \u00e8 tratto dai primi due capitoli del romanzo \"Natura morta con picchio\" dello scrittore statunitense Tom Robbins ed \u00e8 letto da Jordan. Numerosi riferimenti a questo libro si trovano anche nella canzone \"The Last Lost Continent\", presente sul primo album della band (\"Somewhere at the Bottom of the River Between Vega and Altair\"), uscito nello stesso anno, di cui dunque \"One\" serve a dare un pi\u00f9 ampio contesto.\nTwo.\nLa musica per la canzone \u00e8 stata interamente scritta e suonata dal chitarrista Chad Sterenberg in tre modi: tamburellando con le dita su una chitarra classica, suonando la stessa chitarra con un coltellino svizzero e suonando una campana con una vite. Il testo riprende \"verbatim\" le parole della poesia \"somewhere i have never travelled\" di e.e. cummings ed \u00e8 letto da Jordan. La terza strofa \u00e8 anche riportata nell'interno della confezione del CD come citazione. L'ultimo verso della poesia (\"nobody, not even the rain, has such small hands\") \u00e8 stato ripreso come titolo per la prima (\"Such Small Hands\") e l'ultima (\"Nobdy, Not Even the Rain\") canzone su \"Somewhere\", che costituiscono in realt\u00e0 un tutt'uno tematico e musicale.\nThree.\nLa musica per la canzone \u00e8 stata interamente scritta e suonata dal batterista Brad Vander Lugt tra le 23 e le 2 di due notti consecutive usando una tastiera Casio, la batteria che usava nel \"5th grade\" (quinto anno di scuola dopo la scuola materna) con le spazzole, un piatto modificato da lui stesso per sfrigolare, un tamburello, ed infine una forchetta ed un coltello di acciaio inox battuti su tre bicchieri di vetro (uno piccolo, uno medio ed uno grande). Il testo, con qualche modifica, \u00e8 preso dalla poesia \"Annabel Lee\" di Edgar Allan Poe, che sta alla base anche di \"Fall Down, Never Get Back Up Again\", quinta canzone su \"Somewhere\", ed \u00e8 stato letto da Jordan.\nFour.\nLa musica per la canzone \u00e8 stata interamente composta e suonata dal chitarrista Kevin Whittemore usando una chitarra acustica su due linee, una chitarra elettrica ed uno shaker. La parte di chitarra elettrica \u00e8 stata composta 5 minuti prima di essere registrata ed \u00e8 stata parzialmente improvvisata durante la registrazione. Il testo \u00e8 la sintesi di un insieme di racconti e fiabe asiatiche sullo stesso mito, riarrangiata e letta da Jordan. Lo stesso mito sta alla base della seconda canzone di \"Somewhere\", \"Said the King to the River\".\nArtwork.\nIl disco presenta tre differenti copertine: su sfondo color sughero, appare il titolo \"Here, Hear.\" in nero sovrapposto all'immagine stilizzata a mo' di stencil di un cigno, di un'aquila o di un avvoltoio. All'interno si trova un \"booklet\" con i testi delle canzoni e le note sul processo di produzione."}
{"id": "4261119", "revid": "729019", "url": "https://it.wikipedia.org/wiki?curid=4261119", "title": "Guerriglia metropolitana per il comunismo", "text": "Guerriglia metropolitana per il comunismo \u00e8 stata un'organizzazione comunista armata fondata dagli esponenti fuoriusciti dalle Brigate rosse e dal Partito della guerriglia di Giovanni Senzani, dopo il suo arresto.\nTesi economiche e politiche.\nLa tesi del gruppo armato era che le Brigate rosse che si rifacevano alla Colonna Walter Alasia e quelle del Partito comunista combattente avessero fallito poich\u00e9 che tentavano di fare la rivoluzione comunista solo con l'appoggio della classe operaia, trascurando anche altri potenziali rivoluzionari quali detenuti proletari, con gli ultimi superstiti dell'Autonomia operaia e delle formazioni guerrigliere straniere quali Ira, Eta e Abu Nidal. Infatti le Brigate Rosse con a capo Mario Moretti avevano fatto azioni contro lo Stato senza riuscire a coinvolgere per\u00f2 le masse proletarie che intendevano aiutare, le quali, dopo l'omicidio del sindacalista Guido Rossa, rifiutavano la logica della lotta armata contro lo Stato italiano, cercando per\u00f2 di avere grandi rapporti di solidariet\u00e0 politica con altri gruppi armati stranieri, eccetto la Raf tedesca. La tesi di Giovanni Senzani era che la rivoluzione andava fatta con tutte le forze che erano contrarie al capitalismo, fossero anche delinquenti o guerriglieri dei paesi del Terzo mondo.\nLa prima uscita di questo gruppo avvenne durante una rapina, fatta ai danni di un furgoncino delle Poste italiane, che trasportava 2 miliardi, nello scontro a fuoco che ne segu\u00ec si risolse nella cosiddetta strage di via Prati di Papa a Roma, il 14 febbraio 1987, durante la quale furono uccisi i due agenti Rolando Lanari e Giuseppe Scravaglieri. Dopo la strage, fu scelto un obbiettivo che fosse un militare ma anche un produttore e venditore d'armi. Dopo alcuni appostamenti e pedinamenti venne scelto il generale Licio Giorgieri, il quale venne ucciso a colpi di mitra sotto casa sua il 20 marzo 1987. Esattamente un anno dopo, il 16 aprile 1988 decisero di uccidere a Forl\u00ec il senatore democristiano Roberto Ruffilli.\nLa fine del gruppo.\nDopo questi 3 omicidi, in seguito ad una massiccia operazione fatta dalla polizia, il gruppo venne smantellato nel 1990 e vennero scoperti covi a Milano e a Bologna."}
{"id": "4261124", "revid": "830939", "url": "https://it.wikipedia.org/wiki?curid=4261124", "title": "Stafford Cripps", "text": "Esponente del Partito Laburista, dal 1940 fu ambasciatore a Mosca. Nel 1947, come Cancelliere dello Scacchiere sotto Clement Attlee, introdusse in Inghilterra l\"'austerity\" per ristabilire la bilancia commerciale e incrementare le esportazioni.\nFu membro del Parlamento inglese dal 1931 fino al 1950 per il collegio di Bristol East, leader della Camera dei Comuni nel 1942, Ministro della Produzione Aerea dal 1942 al 1945, Rettore dell'Universit\u00e0 di Aberdeen dal 1942 al 1945, Ministro delle Economia nel 1947 e Cancelliere dello Scacchiere dal 1947 al 1950.\nSoffriva di colite ed era vegetariano, sicuramente per motivi di salute e forse anche per una scelta etica."}
{"id": "4261130", "revid": "287204", "url": "https://it.wikipedia.org/wiki?curid=4261130", "title": "Laszlo Koteles", "text": ""}
{"id": "4261132", "revid": "53657047", "url": "https://it.wikipedia.org/wiki?curid=4261132", "title": "Pannolini", "text": ""}
{"id": "4261133", "revid": "1310927", "url": "https://it.wikipedia.org/wiki?curid=4261133", "title": "Luan Madson Gede\u00e3o de Paiva", "text": "Carriera.\nClub.\nLuan \u00e8 conosciuto come uno dei giocatori pi\u00f9 veloci del suo campionato.\n\u00c8 dotato tecnicamente di un buon controllo palla e di buone doti suoi dribbling."}
{"id": "4261134", "revid": "53657065", "url": "https://it.wikipedia.org/wiki?curid=4261134", "title": "Assorbenti igienici", "text": ""}
{"id": "4261138", "revid": "1921140", "url": "https://it.wikipedia.org/wiki?curid=4261138", "title": "SS Europa", "text": "Due navi hanno portato il nome di SS \"Europa\":"}
{"id": "4261143", "revid": "644515", "url": "https://it.wikipedia.org/wiki?curid=4261143", "title": "Le Culturactif Suisse", "text": ""}
{"id": "4261147", "revid": "767487", "url": "https://it.wikipedia.org/wiki?curid=4261147", "title": "Sminthopsis crassicaudata", "text": "Il topo marsupiale dalla coda grassa (\"Sminthopsis crassicaudata\") \u00e8 un marsupiale australiano della famiglia Dasyuridae.\nDescrizione.\n\u00c8 lungo 6-9 cm cui si aggiungono altri 4-7 cm di coda.\nDistribuzione e habitat.\nIl topo marsupiale ha un areale che comprende tutta la parte meridionale dell'Australia, con la sola eccezione della costa orientale.\nVive in praterie, arbusteti aperti e campi coltivati, dove caccia piccoli animali."}
{"id": "4261152", "revid": "1005847", "url": "https://it.wikipedia.org/wiki?curid=4261152", "title": "Ram\u00f3n de la Cruz", "text": "Impiegato al ministero delle finanze, fu autore di trecento \"sainetes\", piccole scene di vita cittadina che venivano recitate negli intermezzi tra gli atti di drammi pi\u00f9 lunghi.\nNel 1791 ne pubblic\u00f2 una vasta raccolta, in cui spiccava il suo \"sainete\" migliore, \"Las Tertulias de Madrid\".\nTra i suoi lavori, vi fu anche il libretto della zarzuela \"La Clementina\", musicata da Luigi Boccherini."}
{"id": "4261157", "revid": "392684", "url": "https://it.wikipedia.org/wiki?curid=4261157", "title": "5',5&quot;-dibromo-3',3&quot;-dichlorofenolsolfonftaleina", "text": ""}
{"id": "4261158", "revid": "767487", "url": "https://it.wikipedia.org/wiki?curid=4261158", "title": "Spiral (film 2007)", "text": "Spiral \u00e8 un film statunitense del 2007 diretto da Adam Green e Joel David Moore.\nDistribuzione.\nIn Italia il film \u00e8 uscito direttamente in home video."}
{"id": "4261162", "revid": "253269", "url": "https://it.wikipedia.org/wiki?curid=4261162", "title": "Mark Stevens", "text": "Biografia.\nNativo di Cleveland (Ohio), Mark Stevens inizialmente studi\u00f2 pittura, prima di intraprendere la carriera teatrale. Successivamente lavor\u00f2 alla radio come annunciatore ad Akron.\nTrasferitosi a Hollywood all'inizio degli anni quaranta, venne messo sotto contratto dalla Warner Brothers, per cui gir\u00f2 il suo primo film, \"Destinazione Tokyo\" (1943), in un breve ruolo di supporto. Dapprima accreditato come Stephen Richards in film come \"Obiettivo Burma\" (1945) e \"C'\u00e8 sempre un domani\" (1945), l'attore cambi\u00f2 definitivamente il proprio nome in Mark Stevens, su suggerimento del produttore Darryl F. Zanuck, quando pass\u00f2 alla 20th Century Fox.\nNella seconda met\u00e0 degli anni quaranta, Stevens si fece un certo nome in alcuni film noir di successo come \"Gli ammutinati di Sing Sing\" (1945) e \"Il grattacielo tragico\" (1946), quest'ultimo accanto a Lucille Ball. In \"Strada senza nome\" (1948) imperson\u00f2 un agente inviato dall'F.B.I. per arrestare un gangster (interpretato da Richard Widmark). Nello stesso anno apparve nel dramma \"La fossa dei serpenti\" (1948), nel ruolo del marito di Olivia de Havilland, una donna mentalmente instabile, e si ciment\u00f2 anche nel musical con \"E ora chi bacer\u00e0?\" (1947) e \"Dora bambola bionda!\" (1949).\nDall'inizio degli anni cinquanta Stevens inizi\u00f2 a lavorare sempre pi\u00f9 frequentemente per la televisione. Dal 1954 al 1956 interpret\u00f2 il ruolo del giornalista Steve Wilson nella serie \"I segreti della metropoli\", di cui gir\u00f2 ottanta episodi. Apparve in altre celebri serie come \"Carovane verso il West\" (1957), \"I racconti del West\" (1958) e \"Gli uomini della prateria\" (1962). Dalla met\u00e0 del decennio ampli\u00f2 la sua attivit\u00e0 artistica, cimentandosi anche come produttore e regista, sia nelle predette serie \"I segreti della metropoli\" e \"Carovane verso il West\", sia al cinema, con il western \"Il sentiero della vendetta\" (1958), di cui fu anche interprete principale.\nVerso la met\u00e0 degli anni sessanta l'attore si trasfer\u00ec in Europa e gir\u00f2 diversi film in Spagna. Rientrato negli Stati Uniti, continu\u00f2 ad apparire sul piccolo schermo in popolari serie come \"Kojak\" (1975), \"Sulle strade della California\" (1975), \"La signora in giallo\" (1986) e \"Magnum, P.I.\" (1987).\nVita privata.\nDall'unico matrimonio con Annelle Hayes, sposata nel 1945 e da cui divorzi\u00f2 nel 1962, Stevens ebbe due figli.\nL'attore mor\u00ec di cancro il 15 settembre 1994 a Majores (Spagna), all'et\u00e0 di 77 anni."}
{"id": "4261171", "revid": "585241", "url": "https://it.wikipedia.org/wiki?curid=4261171", "title": "Parti Communiste de Belgique", "text": ""}
{"id": "4261172", "revid": "585241", "url": "https://it.wikipedia.org/wiki?curid=4261172", "title": "Kommunistische Partij van Belgi\u00eb", "text": ""}
{"id": "4261174", "revid": "53657479", "url": "https://it.wikipedia.org/wiki?curid=4261174", "title": "Twenty Rules for Writing Detective Stories", "text": ""}
{"id": "4261176", "revid": "416175", "url": "https://it.wikipedia.org/wiki?curid=4261176", "title": "Stadio del ghiaccio Gianmario Scola", "text": "Lo stadio del ghiaccio Gianmario Scola \u00e8 il palaghiaccio della localit\u00e0 di Alba, frazione del comune trentino di Canazei. \u00c8 in grado di ospitare spettatori.\nLa pista \u00e8 utilizzata anche come impianto per il pattinaggio artistico.\nStadio.\nIl palazzetto del ghiaccio fu costruito a partire dal 1981, tuttavia fu ricoperto da un tetto solo nel 1987. Ospita le partite casalinghe dell'HC Fassa, squadra militante nella Alps Hockey League.\nNel 1987 ospit\u00f2 tutti i campionati mondiali di gruppo B (dal nono al sedicesimo posto) di hockey su ghiaccio, validi anche come qualificazione olimpica per i Giochi di Calgary 1988. Vinse la Polonia sulla Norvegia, l'Austria e la Francia; quinta fu la Germania Est. L'Italia arriv\u00f2 al sesto posto e fu la seconda delle non qualificate. Riusc\u00ec almeno a salvarsi dalla retrocessione nel gruppo C che tocc\u00f2 invece alle ultime due squadre (Paesi Bassi e Cina).\nNel 1994 ospit\u00f2 quindici incontri del Girone B in occasione del Campionato mondiale di hockey su ghiaccio insieme al Palaonda di Bolzano e al Forum di Milano.\nNel 2013 fu sede delle principali partite di hockey su ghiaccio e della cerimonia di chiusura della XXVI Universiade invernale - Trentino 2013."}
{"id": "4261186", "revid": "729019", "url": "https://it.wikipedia.org/wiki?curid=4261186", "title": "Crisi della corvetta ARC Caldas", "text": "La crisi della corvetta ARC Caldas fu un confronto tra Venezuela e Colombia avvenuto nel 1987, che rischi\u00f2 di sfociare in conflitto armato; la crisi rientr\u00f2 grazie alla mediazione delle Nazioni Unite e degli altri paesi americani, ma anche a causa dell'enorme differenza di potenziale bellico tra i due paesi a favore del Venezuela.\nCausa.\nLa causa del confronto fu una controversia relativa alle acque territoriali del golfo del Venezuela \u2013 detto anche golfo di Maracaibo, dal nome della principale citt\u00e0 bagnata dalle sue acque, e golfo del Coquivacoa\u00a0\u2013 che port\u00f2 ad un addensamento di forze navali nella zona, e ad uno schieramento notevole di mezzi militari alla frontiera dei due paesi.\nDalla creazione degli Stati di Colombia e Venezuela, la zona di confine nei pressi del golfo del Venezuela \u00e8 stata oggetto di due diverse interpretazioni in merito alla delimitazione delle acque territoriali. Per la Colombia il confine marittimo procede in linea con il parallelo passante per il punto di confine, e le acque cos\u00ec delimitate sono considerate sua propria zona economica esclusiva. Per contro, il Venezuela sostiene per il territorio colombiano al di sotto di Punta Espada il concetto di \"costa seca\" cio\u00e8 costa che non ha diritto ad acque territoriali. In mezzo, le risorse strategiche di petrolio e gas poste all'interno del golfo del Venezuela. Nel luglio del 1987, venne presentata una interrogazione al parlamento della Colombia chiedendo perch\u00e9 le forze navali del paese non pattugliassero da oltre un anno le acque contese per riaffermare la sovranit\u00e0 nazionale; lo stato maggiore colombiano, che a causa dei tagli alla difesa effettuati gi\u00e0 dagli anni precedenti dall'allora presidente Belisario Betancur aveva sospeso le missioni di pattugliamento cos\u00ec come altre attivit\u00e0 e come l'approvvigionamento di buona parte dei ricambi ed armamenti, assegn\u00f2 alla corvetta ARC \"Caldas\", una unit\u00e0 della famiglia MEKO da 1500\u00a0t, una missione di pattugliamento il 22 giugno, che venne compiuta senza problemi nonostante il fermo e l'ammonizione di barche da pesca venezuelane a non pescare nella zona ritenuta colombiana. Identica missione venne assolta nelle settimane successive dalla unit\u00e0 gemella ARC \"Antioquia\" e dal pattugliatore ARC \"Malpelo\"'. Nel mese di agosto alla ARC \"Caldas\" in partenza per una esercitazione congiunta con la US Navy venne assegnato come compito supplementare al rientro un passaggio nella zona contesa per esercitare i diritti di sovranit\u00e0 nazionale; essendo in esercitazione, alla nave non era stata assegnata la dotazione normale di otto missili Exocet MM40.\nGli eventi.\nI colombiani mantennero in posizione la \"Caldas\" per otto giorni, durante i quali essa venne puntata per un paio di volte con i sistemi di illuminazione tiro da parte del pattugliatore missilistico ARV \"Libertad\" e della fregata ARV \"Mariscal Sucre\", ed and\u00f2 ad ancorarsi in prossimit\u00e0 della costa per fornire una individuazione confusa ai sistemi di controllo radar venezuelani, non potendo reagire ad eventuali attacchi se non col cannone di bordo e le mitragliere antiaeree in quanto la dotazione missilistica come detto non era stata imbarcata, ma ovviamente questo non era a conoscenza della marina venezuelana; la nave colombiana venne anche sorvolata pi\u00f9 volte a bassa quota dai caccia venezuelani; per contro, le navi venezuelane mantennero un atteggiamento decisamente aggressivo nella convinzione dell'essere impegnati a difesa delle acque nazionali, come testimoniato dal capitano di fregata Alfredo Castaneda Giral che comandava all'epoca la ARV \"Libertad\"; il suo libro \"El dia que iba a lanzar el misil\" \u00e8 non solo una testimonianza di prima mano degli eventi secondo il punto di vista venezuelano, ma una teorizzazione del diritto venezuelano di utilizzo del potere militare aeronavale per la difesa del Golfo del Venezuela come \"acque interne\"\nSecondo Castaneda, \nDopo ci\u00f2 fu rilevata dalla unit\u00e0 gemella \"Indipendencia\", con armamento completo ed appoggiata dal sottomarino ARC \"Tayrona\" e dalla gemella \"Antioquia\" in missione di rilevamento elettronico. In questi giorni il Venezuela schier\u00f2 la quasi totalit\u00e0 delle sue forze navali d'altura, con tutte le sue fregate della classe Lupo e due pattugliatori missilistici Vosper da 37\u00a0m, appoggiati da caccia F-16 e dagli elicotteri imbarcati; inoltre un forte contingente di truppe di terra venezuelane venne schierato alla frontiera. La crisi rientr\u00f2 perch\u00e9 il presidente colombiano, sotto il drammatico quadro della preparazione militare del suo paese e le pressioni delle Nazioni Unite e degli stati americani diede alle unit\u00e0 impegnate l'ordine di rientro.\nI fatti vengono presentati in versioni diverse dalle due parti, ma la tensione venne ad elevarsi ad un livello prossimo allo scontro campale; il Venezuela mobilit\u00f2 unit\u00e0 blindate, fanteria ed artiglieria con appoggio di batterie antiaeree, per tagliare il territorio colombiano in prossimit\u00e0 della penisola della Guaijra, ed a questa mossa la Colombia poteva opporre solo un esercito motivato dalla difesa degli interessi nazionali ma male armato. Per l'aviazione la situazione era ancora pi\u00f9 squilibrata: dei 15 Mirage V colombiani, 14 erano non funzionanti per mancanza di pezzi di ricambio mentre gli F-16 venezuelani venivano ampiamente impiegati per missioni di ricognizione e appoggio aereo alla flotta nel Golfo del Venezuela e pronti a colpire obiettivi in territorio colombiano."}
{"id": "4261190", "revid": "425388", "url": "https://it.wikipedia.org/wiki?curid=4261190", "title": "La chiatta dei due impiccati", "text": ""}
{"id": "4261191", "revid": "53657670", "url": "https://it.wikipedia.org/wiki?curid=4261191", "title": "Mozzicone di sigaro", "text": ""}
{"id": "4261197", "revid": "830939", "url": "https://it.wikipedia.org/wiki?curid=4261197", "title": "Petter Dass", "text": "Dopo aver studiato a Bergen e Copenaghen fu ordinato pastore protestante nel 1689. Oltre alla celeberrima traduzione dalla Bibbia \"Il voto di Jefte\", Dass divenne celebre per le sue opere \"La tromba del Nord\" (1692) e \"Il canto norvegese della valle\" (1683)."}
{"id": "4261199", "revid": "425388", "url": "https://it.wikipedia.org/wiki?curid=4261199", "title": "Il caso di boulevard Beaumarchais", "text": ""}
{"id": "4261203", "revid": "1543377", "url": "https://it.wikipedia.org/wiki?curid=4261203", "title": "Formazione ideale della NFL degli anni 1920", "text": "La formazione ideale della NFL degli anni 1920, in inglese NFL 1920s All-Decade Team, fu scelta dai giurati della Pro Football Hall of Fame. La squadra \u00e8 composta giocatori che hanno fornito prestazioni eccezionali nella National Football League negli anni venti, il primo decennio della storia della lega."}
{"id": "4261205", "revid": "425388", "url": "https://it.wikipedia.org/wiki?curid=4261205", "title": "Jeumont, 51 minuti di sosta!", "text": ""}
{"id": "4261208", "revid": "6923", "url": "https://it.wikipedia.org/wiki?curid=4261208", "title": "Mighty Like a Mouse", "text": ""}
{"id": "4261209", "revid": "547034", "url": "https://it.wikipedia.org/wiki?curid=4261209", "title": "Guidetto Guidetti", "text": "Biografia.\nLe notizie che lo riguardano sono assai scarse. Di probabili origini fiorentine, si trasfer\u00ec a Roma prima del 1520 e vi oper\u00f2 attivamente nella seconda met\u00e0 del secolo. Tradizionalmente gli viene attribuita la facciata della chiesa di Santo Spirito in Sassia. Sicuramente, in base alle locali carte d'archivio (mandati di pagamento), lavor\u00f2 nella chiesa di Santa Maria dell'Orto tra il 1555 ed il 1559, dove riprese in mano i lavori di edificazione, da tempo quasi fermi, e li port\u00f2 a termine dopo una radicale riprogettazione: dalla originaria pianta a croce greca su quattro absidi la rimodell\u00f2 nell'attuale pianta longitudinale a tre navate.\nNel 1556 esegu\u00ec lavori di architettura militare nei rioni sulla riva destra del Tevere. Altri suoi interventi riguardano il convento di Santa Maria sopra Minerva, la chiesa di Santa Caterina dei Funari, il Palazzo della Sapienza, ma soprattutto il Palazzo dei Conservatori in Campidoglio. Qui continu\u00f2 e port\u00f2 a termine l'opera di Michelangelo, che gi\u00e0 lo aveva avuto come brillante allievo."}
{"id": "4261221", "revid": "1305772", "url": "https://it.wikipedia.org/wiki?curid=4261221", "title": "Ryszard Krynicki", "text": "Nato nel 1943 nel campo di concentramento di Sankt Valentin, in Austria, i suoi esordi sono legati al movimento Nowa Fala (Nuova Ondata), di cui fecero parte autori accomunati da uno sguardo critico e lucido sul regime, tanto che negli anni 1976-1981 la pubblicazione delle sue opere fu vietata dalla censura del regime. Nel 1988 ha fondato la casa editrice a5, che pubblica poesia contemporanea e il premio Nobel Wis\u0142awa Szymborska. Ha tradotto, tra gli altri, Bertold Brecht, Nelly Sachs e Paul Celan ed \u00e8 stato tradotto in tedesco, inglese, ceco, slovacco, bulgaro, ebraico, svedese. Nel 2012 gli \u00e8 stata dedicata in Italia la raccolta \"Abitiamo attraverso la pelle\" edita da Interlinea edizioni, a cura di Francesca Fornari, in occasione del premio alla carriera conferito dal Festival internazionale di Poesia Civile di Vercelli.\nUna citazione.\n\"Cos'\u00e8 la poesia, cosa salva? / Solo nomi, ombre / di persone e di cose? / Pu\u00f2 essere qualcosa di pi\u00f9, pi\u00f9 di una voce, impaurita / come il battito di un cuore mortale, / pi\u00f9 forte della paura di morte e miseria, una voce / della coscienza? che popoli e uomini, / che disumane guerre e pogrom\nnon riescono a uccidere n\u00e9 / annientare?\" (Ryszard Krynicki)."}
{"id": "4261222", "revid": "599013", "url": "https://it.wikipedia.org/wiki?curid=4261222", "title": "Battista Andreoni", "text": "Carriera.\nDopo gli esordi in Serie C con il Dopolavoro Pirelli, nel dopoguerra passa alla Pro Sesto con cui debutta in Serie B nella stagione 1946-1947, disputando tre campionati cadetti per un totale di 84 presenze.\nNel 1949 gioca un anno in Serie C con il Pavia."}
{"id": "4261223", "revid": "599013", "url": "https://it.wikipedia.org/wiki?curid=4261223", "title": "Enrico Brustia", "text": "Carriera.\nDebutta in Serie B nella stagione 1946-1947 con il Seregno, disputando tre campionati cadetti prima della retrocessione in Serie C avvenuta nel 1949.\nAl termine della stagione 1949-1950 raggiunge nuovamente con i lombardi la Serie B e vi disputa un altro campionato prima della nuova retrocessione in Serie C. In totale conta 138 presenze nei quattro campionati cadetti giocati con la maglia del Seregno."}
{"id": "4261224", "revid": "339392", "url": "https://it.wikipedia.org/wiki?curid=4261224", "title": "Communist Party of Great Britain", "text": ""}
{"id": "4261228", "revid": "585241", "url": "https://it.wikipedia.org/wiki?curid=4261228", "title": "Maroilles (formaggio)", "text": "Il Maroilles o Marolles \u00e8 un formaggio francese di latte vaccino, a pasta molle e a crosta lavata, prodotto in Avesnois nei dipartimenti dell'Aisne e del Nord.\nIl riconoscimento della sua denominazione di origine risale al 1955, e nel giugno 1996, a livello europeo, la denominazione Maroilles \u00e8 stata riconosciuta come denominazione di origine protetta (DOP), e suo disciplinare di produzione modificato nel 2008.\nStoria.\n\u00c8 considerato uno dei primi formaggi della storia, essendo stato creato nel 962 da alcuni monaci dell'abbazia di Maroilles. La denominazione nasce nella regione naturale della Thi\u00e9rache, intorno alla citt\u00e0 di Maroilles dove il metodo di elaborazione di questo formaggio \u00e8 stato messo a punto verso il VII secolo dai monaci dell'abbazia omonima.\nDescrizione.\nDi forma squadrata \u00e8 un formaggio di 13\u00a0cm di lato, 6\u00a0cm di spessore e pesa circa 720 g ma pu\u00f2 essere prodotto in formati pi\u00f9 piccoli: \"sorbais\" (540 g), \"mignon\" (360 g), \"quart\" (180 g).\nLa sua crosta lavata \u00e8 di colore rosso/arancio. Con un tenore minimo di 45% di materia grassa, la sua pasta \u00e8 cremosa e grassa, e di color panna. Ha un sapore intenso e piccante.\nCucina.\n\u00c8 l'ingrediente principale di diverse ricette regionali come la \"flamiche\" (sformato ai porri) e la \"goy\u00e8re\" (torta salata al formaggio). Su un piatto di formaggi richiede un vino rosso, ben strutturato, caldo e generoso come il Barolo o il Cabernet-sauvignon oppure una delle classiche birre d'abbazia belghe."}
{"id": "4261229", "revid": "124432565", "url": "https://it.wikipedia.org/wiki?curid=4261229", "title": "Maria di Baden (1865-1939)", "text": "Biografia.\nEra la figlia maggiore del principe Luigi Guglielmo di Baden (1829-1897) e Maria di Leuchtenberg (1841-1914). Il padre era il nipote del granduca di Baden, Leopoldo e di Sofia, sua madre era la figlia del duca Massimiliano di Leuchtenberg e della granduchessa Maria Nikolaevna Romanova. Maria aveva un fratello minore, il principe Massimiliano, futuro cancelliere della Germania.\nMatrimonio.\nIl 2 luglio 1889 a Karlsruhe, spos\u00f2 il futuro duca Federico II, il secondogenito del duca Federico I e Antonietta di Sassonia-Altenburg. La coppia non ebbe figli.\nIl 24 gennaio 1904 Maria divenne duchessa di Anhalt.\nIl 10 gennaio 1918 Federico II istitu\u00ec la Croce di Santa Maria, assegnato alle donne e ragazze che si sono distinte nella cura dei feriti. Sul medaglione sono intrecciate le iniziali F e M.\nUltimi anni e morte.\nIl 21 aprile 1918 mor\u00ec il marito. Maria fu l'ultima duchessa di Anhalt, dal momento che il duca Edoardo aveva divorziato nel gennaio 1918, ed il suo successore Gioacchino Ernesto era ancora un adolescente al crollo delle monarchie tedesche nel 1918.\nLa duchessa Maria mor\u00ec il 29 novembre 1939 e fu sepolta nel mausoleo di famiglia a Dessau, ma in seguito i resti furono posti in una fossa comune anonima."}
{"id": "4261232", "revid": "1573940", "url": "https://it.wikipedia.org/wiki?curid=4261232", "title": "Miniopterus", "text": "Miniopterus () \u00e8 un genere di pipistrelli, unico genere della famiglia dei Miniotteridi.\nDescrizione.\nDimensioni.\nAl genere Miniopterus appartengono pipistrelli di piccole dimensioni, con lunghezza della testa e del corpo tra 40 e 78\u00a0mm, la lunghezza dell'avambraccio tra 34 e 59\u00a0mm, la lunghezza della coda tra 38 e 72\u00a0mm e un peso fino a 24\u00a0g.\nCaratteristiche ossee e dentarie.\nIl cranio presenta una scatola cranica elevata e tondeggiante, un rostro esile, con una leggera concavit\u00e0 longitudinale sulla superficie superiore e con la punta rivolta leggermente all'ins\u00f9. Come nei vespertilionidi, le ossa pre-mascellari sono prive della porzione palatale. La cresta orbitale \u00e8 bassa ma distinta, mentre le bolle timpaniche sono piccole. Il pre-sterno \u00e8 molto sviluppato e rappresenta la maggior parte dell'osso sternale. La scapola presenta il coracoide diritto e diretto visibilmente in avanti. \nSono privi dell'osso penico. Gli incisivi superiori sono bassi e robusti, con gli esterni pi\u00f9 bassi degli interni. Gli incisivi inferiori sono tricuspidati. I canini sono sottili mentre il primo premolare superiore \u00e8 insolitamente grande.\nSono caratterizzati dalla seguente formula dentaria:\nAspetto.\nLa pelliccia \u00e8 corta e densa. Il colore del corpo \u00e8 generalmente nero o marrone scuro, occasionalmente con delle macchie rossastre oppure completamente rossastro. Il muso \u00e8 corto mentre la fronte \u00e8 caratteristicamente bombata. Le orecchie sono relativamente corte e leggermente arrotondate, con una piega posteriore e con il lobo anteriore posto appena al disopra degli occhi. Il trago \u00e8 corto, smussato e leggermente curvato in avanti. Il secondo e terzo metacarpo sono circa della stessa lunghezza, essendo il terzo distintamente pi\u00f9 corto. La seconda falange del terzo dito \u00e8 lunga quasi tre volte la prima. Ci\u00f2 permette all'animale di ripiegare l'estremit\u00e0 dell'ala verso l'interno quando \u00e8 a riposo. Le vertebre caudali sono lunghe, tra il 78% e il 113% della lunghezza della testa e del corpo. Le membrane alari sono attaccate posteriormente alla base del calcar, in maniera tale da formare una piccola tasca. \nEcolocazione.\nEmettono ultrasuoni a basso ciclo di lavoro con impulsi di breve durata a frequenza modulata, adatti alla predazione in spazi aperti.\nDistribuzione e habitat.\nIl genere \u00e8 diffuso in Europa meridionale, Africa, Madagascar e in Asia fino all'Australia e alle Isole della Lealt\u00e0.\nTassonomia.\nIl genere comprende le seguenti specie:\n\"M.africanus\" \u00e8 considerata sottospecie di \"M.inflatus\", mentre \"M.newtoni\" di \"M.minor\"."}
{"id": "4261233", "revid": "633073", "url": "https://it.wikipedia.org/wiki?curid=4261233", "title": "Miniopteridae", "text": ""}
{"id": "4261234", "revid": "6923", "url": "https://it.wikipedia.org/wiki?curid=4261234", "title": "Voci fuori campo (Smith)", "text": "Voci fuori campo (\"The Accidental\") \u00e8 un romanzo della scrittrice britannica Ali Smith, pubblicato nel 2004 e tradotto per la prima volta in Italia da Feltrinelli nel 2005.\nIl romanzo \u00e8 stato selezionato per l'Orange Prize, il Man Booker Prize e il James Tait Black Memorial Prize, e nel 2005 ha vinto il Whitbread Award.\nTrama.\nAmbientato nel 2003, il romanzo si compone di tre parti: \"L'inizio\", \"Nel mezzo\" e \"La fine\". Narra le vicende di una famiglia londinese della classe media in vacanza estiva in uno sperduto villaggio del Norfolk, la famiglia Smart, composta dalla madre Eve, dal patrigno Michael, e dai due figli - la dodicenne Astrid e il diciassettenne Magnus - avuti da Eve in un precedente matrimonio. Un giorno si presenta presso l'abitazione degli Smart una sconosciuta, Ambra, che soggiorner\u00e0 con la famiglia per alcune settimane, fino a quando sar\u00e0 cacciata da Eve, non senza aver prima cambiato per sempre le vite di ognuno. Quando la famiglia Smart far\u00e0 ritorno nella casa di Londra, l'attender\u00e0 una nuova sorpresa.\nLa stessa Smith ha rivelato in un'intervista di essersi ispirata per la trama del libro al film \"Teorema\" (1968) di Pier Paolo Pasolini, nel quale allo stesso modo un misterioso, bellissimo straniero, arriva dal nulla in una famiglia, travolgendone completamente le vite. L'attore del film, Terence Stamp, \u00e8 evocato all'inizio del libro e collegato al concepimento di Alhambra/Ambra, l'ospite inattesa della famiglia Smile.\nL'inizio.\nLa storia, raccontata in terza persona, riporta a turno il punto di vista di ciascun membro della famiglia, rivelandone i segreti e lo stato di crisi e di reciproca incomunicabilit\u00e0. Il personaggio che d\u00e0 avvio al romanzo \u00e8 Astrid, la figlia dodicenne di Eve, dall'intelligenza brillante e dai modi scontrosi, che cerca di vincere la noia che vede prospettarsi nella vacanza non voluta in una casa di una cittadina della campagna inglese, da lei ripetutamente definite \"dozzinali\", riprendendo le albe e l'ambiente circostante con lo sguardo distaccato di una videocamera. La sua identit\u00e0 \u00e8 in corso di formazione, e ne \u00e8 un segnale il suo continuo interrogarsi sui suoi doppi cognomi - Astrid Smart, Astrid Berenski - uno del patrigno, l'altro del padre biologico che non ha mai incontrato, e di cui conserva le lettere. Dal flusso dei suoi pensieri in libert\u00e0, si apprende che Astrid \u00e8 stata vittima di bullismo da parte di tre sue compagne di classe che l'hanno bollata come lesbica e strana. Anche nella scuola frequentata dal fratello Magnus si sono verificati degli episodi di bullismo: una ragazza si \u00e8 suicidata dopo che \u00e8 stata diffuso a tutti gli indirizzi email della scuola un fotomontaggio osceno che porta il suo volto.\n\u00c8 questo il cupo segreto del fratello Magnus, su cui ora si concentra la narrazione, svelandone i pensieri pi\u00f9 segreti. Dal monologo interiore di Magnus, in preda a pensieri ossessivi, contrappuntati da ragionamenti matematici, si scopre che il ragazzo ha avuto una parte essenziale nell'architettare lo scherzo che ha causato la morte della liceale. Da quel giorno Magnus \u00e8 tormentato dal rimorso; giunto nella casa di vacanza, si \u00e8 asserragliato nella sua camera, da dove non esce pi\u00f9, trascorrendo il tempo a rimuginare le sue colpe.\nIl racconto si sposta ora su Michael, il marito di Eve e patrigno dei due ragazzi. Docente di letteratura inglese all'Universit\u00e0, per soddisfare la sua vanit\u00e0 intrattiene relazioni sessuali con le giovani studentesse dei suoi corsi. I numerosi incontri che programma in loro compagnia nel suo studio universitario o altrove - e di cui la moglie \u00e8 a conoscenza, ma che ha scelto di ignorare - gli risultano tuttavia sempre meno appaganti e pi\u00f9 routinari rispetto alle trascorse esperienze di seduzione. L'arrivo di Ambra, paragonata alla ragazza \"tutta scarmigliata e cosparsa di fiori della Primavera di Botticelli\", gli evoca eccitanti ricordi adolescenziali (\"Aveva un accento straniero. Scandinavo\"), colpendolo profondamente, come una folgorazione.\n\u00c8 la volta di Eve, la madre di Astrid e Magnus, autrice di una collana di libri intitolata \"Genuine Articles\", una serie di \"autobiotrueficinterviews\" \u201cinterviste autobiografiche tra l\u2019invenzione e la realt\u00e0 storica\u201d, incentrate sulla vita quotidiana di persone morte prematuramente nella Seconda guerra mondiale, di cui Eve immagina il destino se fossero sopravvissute. \u00c8 lei che ha voluto affittare per l'estate il cottage sperduto nel Norfolk, allettata dalla descrizione dell'annuncio - poi rivelatosi non veritiero - di una d\u00e9pendance in mezzo alla natura, luogo ideale per comporre il suo prossimo libro, di cui l'editore attende la bozza. Omaggiata ma anche avversata dalla critica e da alcuni parenti dei protagonisti dei libri, Eve \u00e8 in piena crisi creativa. Finge con i suoi familiari di scrivere, ma in realt\u00e0 passa ogni giorno distesa sul pavimento del capanno del giardino a interrogarsi sul suo passato e sul valore dei suoi libri.\nQuando un giorno bussa alla porta Ambra, una giovane donna dai modi anticonvenzionali, dichiarando di avere la macchina in panne, si avvia il gioco degli equivoci: Michael crede sia giunta fin l\u00ec per intervistare Eve, mentre Eve ritiene si tratti di una delle tante studentesse con cui Michael la tradisce; Astrid pensa sia un'amica della madre, Magnus vede Ambra come un angelo venuto a salvare la sua esistenza.\nAlla fine della prima parte, durante la cena in famiglia cui partecipa l'inattesa ospite, gi\u00e0 si avvertano i primi cambiamenti indotti dalla sua presenza: Astrid esce dal suo stato di noia e di astio nei confronti del mondo, sparecchia e chiacchiera con la madre \"facendo delle battute come una figlia normale\". Magnus, appena salvato dal suo tentativo suicida che, dichiarato pubblicamente da Ambra, verr\u00e0 da tutti scambiato per una battuta scherzosa, partecipa alla cena abbandonando il suo rifugio in camera. Michael si innamora perdutamente della sconosciuta, mentre Eve, incuriosita e turbata dagli effetti di quella presenza estranea sui membri della famiglia, si interroga sulla ragazza e su se stessa, aggiungendo un particolare indecifrabile agli eventi della serata: Ambra, senza alcun motivo apparente, l'ha presa per le spalle e le ha dato uno scossone, lasciandola interdetta, prima di ritirarsi a dormire nella sua macchina in giardino.\nLa prima parte si conclude con un monologo di Alhambra, costituito da frammenti di storia del cinema degli anni Sessanta e Sessanta, icone filmiche ed eventi storici, dal \"Mago di Oz\" all'assassinio di Martin Luther King, dal discorso \"Rivers of Blood\" di Enoch Powell a \"Ultimo tango a Parigi\", \"Taxi Driver\" e \"Lo squalo\".\nNel mezzo.\nL'inizio della seconda parte si apre con l'esplorazione da parte di Ambra e Astrid dei dintorni della cittadina, ripresi dalla dodicenne con la sua videocamera. Ambra, con le sue opinioni e il suo comportamento, induce Astrid a osservare in modo diverso la realt\u00e0 che la circonda: l'atto di vandalismo che ha colpito in paese il Curry Palace, un Fish and Chip gestito da indiani, \u00e8 un atto di razzismo compiuto da delinquenti locali; le macchine inquinano e il torsolo di mela \u00e8 biodegradabile; non \u00e8 necessario attraversare la strada a doppia corsia percorrendo il ponte pedonale se non lo si desidera; le telecamere di controllo in alcune aree pubbliche (l'interno e l'esterno di un supermercato, la stazione di Norwich) sono onnipresenti e invasive, ma possono essere raggirate; la videocamera \u00e8 necessaria per vedere la realt\u00e0? Senza dare alcuna spiegazione, mentre stanno attraversando un cavalcavia, Ambra getta nel vuoto la videocamera di Astrid che si rompe in mille pezzi, lasciando di sasso la ragazzina. Pensando che sia pazza, Astrid rifiuter\u00e0 di rivolgerle la parola, ma una volta giunta a casa e chiusasi nella sua camera, avr\u00e0 una strana reazione: guardandosi nello specchio, e vedendo la sua faccia pallida, scoppier\u00e0 a ridere, non riconoscendosi pi\u00f9:\nQuando Ambra si assumer\u00e0 di fronte alla famiglia la responsabilit\u00e0 di aver gettato la videocamera dal cavalcavia, affermando che le dava sui nervi che Astrid la portasse ovunque con s\u00e9, ancora una volta non verr\u00e0 presa sul serio. Astrid, dopo essersi riappacificata con lei, le confida i suoi segreti: le angherie subite a scuola da parte delle compagne, il ritrovamento delle lettere che il padre scriveva alla madre, imparate a memoria, le foto di lui. Nelle sue fantasie, Astrid immagina che Ambra si rechi a casa delle sue molestatrici e dia loro una bella lezione.\n\u00c8 la volta di Magnus, che si scopre essere stato sedotto da Ambra. La sconosciuta lo ha introdotto al sesso e si intrattiene regolarmente con lui nella chiesa del paese:\nAmbra non ha timore delle conseguenze; pur dichiarando apertamente alla famiglia le sue intenzioni, provoca solo ilarit\u00e0: \"Porto san Magnus qui a fare una passeggiata in paese, annuncia Ambra a \u00c8ve. Staremo via un\u2019oretta, giusto il tempo di violentarlo e di riportarlo a casa tutto intero, va bene?\" Magnus vede in Ambra una forza di gravit\u00e0 magnetica che tiene insieme tutti, pur comportandosi con ognuno in maniera diversa: \u00e8 \"spietata con Astrid\", annoiata senza nasconderlo con Eve, maleducata con Michael, che ha perso la testa per lei. Una sera, quando sono in chiesa, le racconta il suo segreto: \"Io ho fatto a pezzi una persona\". Durante una visita nella Biblioteca Centrale dell'Universit\u00e0 per indagare sull'origine del proprio nome, Magnus riceve una sorta di rivelazione: leggendo a caso alcuni testi, si accorge improvvisamente che la congiunzione \"e\" (come aria \"e\" pietra), \u00e8 una parola semplice e fondamentale, una \"piccola pallottola d\u2019ossigeno\" che gli permette finalmente di respirare \"come se fosse stato costretto per troppo tempo in uno spazio buio e angusto, troppo piccolo per essere considerato un mondo a s\u00e9 stante\". Si scopre a ripeterla soddisfatto ad alta voce in biblioteca, fra lo sguardo stupito dei presenti.\nIl paragrafo dedicato Michael \u00e8 interamente composto da sonetti. Tutto comincia una notte in cui l'uomo si sveglia con la sensazione che sia avvenuto un mutamento: Ambra ha trasformato tutto in poesia, \u00e8 diventata la sua musa e la nuova lingua che gli esce dalle labbra \u00e8 declinata in \"versi pentametri\". Questa nuova facolt\u00e0 gli rivela tuttavia la sua solitudine, ponendolo amaramente di fronte alla realt\u00e0 (una famiglia che non \u00e8 sua, l'amata che lo ignora, la sua insoddisfazione professionale che trova sfogo nelle scappatelle con studentesse \"saputelle\"): \"Michael divent\u00f2 / sabbia, poi vetro e poi si frantum\u00f2.\" Durante un giro in paese, scopre casualmente Magnus e Ambra mentre fanno sesso in chiesa. Sconvolto da questa rivelazione, si reca al supermercato e seduce una commessa, ma \u00e8 un \"coito triste.\" Trascorse alcune ore in un parcheggio a piangere, fa ritorno a casa, dove trova la famiglia impegnata in un gioco proposto da Ambra: toccando un oggetto usato abitualmente da ognuno dei presenti, lei indoviner\u00e0 i segreti di chi lo possiede. Magnus le d\u00e0 un anello, Eve un suo oggetto, Astrid nulla, ricevendo comunque da Ambra un'importante suggerimento: \u00e8 pi\u00f9 bello vedere che filmare. Michael porta a conclusione con questo sonetto il suo excursus poetico:\nDurante il \"gioco psicologico\" proposto da Ambra, Eve, diffidente nei suoi confronti, decide di bleffare consegnandole un sasso raccattato in giardino. Insistendo per avere da Ambra risposte soddisfacenti, contrarier\u00e0 la giovane che la definir\u00e0 \"una bugiarda matricolata\". I caustici apprezzamenti di Ambra nei suoi confronti proseguiranno in occasione di una corsa in macchina che accetter\u00e0 di fare con lei una notte in cui non riesce a dormire. Mentre vagano senza meta per le strade di campagna, ed Eve le racconta dell'incontro con il suo primo marito, di nome Adamo, Ambra reagisce apostrofandola in malo modo di essere noiosa, ossessionata da se stessa e prevedibile, e lanciando la macchina a folle velocit\u00e0 nella notte.\nUn successivo appuntamento a Londra con l'editore costringe Eve a destreggiarsi fra verit\u00e0 e non detto, nel tentativo di non rivelare il problema del suo blocco creativo. La proposta di modificare la \"prospettiva storica\" della serie, al fine di riservare una maggiore attenzione al presente, e soprattutto l'esempio presentato da Eve di trattare dei fatti di attualit\u00e0 in Palestina o in Iraq, gettano nella costernazione l'editor. Resasi conto della sua reazione, Eve fingendo di aver scherzato, inventa il soggetto del libro in corso di realizzazione: una ragazza di campagna scozzese che lavora in una fattoria.\nRientrata a casa con Michael, che sa innamorato di Ambra, sorprende quest'ultima sul divano mentre \"armeggia\" con la cerniera dei pantaloni di Magnus, ma anche questa volta tutto viene archiviato come un gesto innocente. L'evento che far\u00e0 deflagrare definitivamente la situazione accade qualche giorno dopo sulla soglia del capanno, dove Eve sta lavorando seduta alla sua scrivania. Ambra, dopo averle messo le mani sulle spalle, \"come se volesse scuoterla\", la bacia sulla bocca, lasciando Eve sconvolta e terrorizzata: \"vedeva colori mai visti prima, non compresi nella gamma umana, come se il mondo che c\u2019era oltre i suoi occhi avesse rallentato il ritmo per rivelarle lo spazio fra le cose che vedeva e il modo in cui le cose erano temporaneamente legate con un filo sottile.\" Dopo aver radunato tutti i membri della famiglia, Eve intima ad Ambra, fra gli sguardi impietriti degli altri, di uscire dalla sua casa.\nLa seconda parte si conclude con una narrazione in prima persona di Alhambra, sempre nelle vesti del mondo del cinema, ma molto pi\u00f9 articolato del precedente, in cui descrive la storia del mezzo, attraverso un testo/montaggio composito di scene di film, momenti iconici, dentro e fuori dallo schermo, pietre miliari della cultura pop, eventi storici, fatti e finzioni, svincolati da un preciso legame logico con il tempo e il luogo.\nLa fine.\nAl suo ritorno a Londra dalle vacanze, la famiglia Smart trova la casa svuotata di ogni bene. L'unica cosa rimasta \u00e8 la segreteria telefonica, nella quale sono depositati tre messaggi: uno, da parte dell'universit\u00e0, informa Michael che una ragazza minaccia di portarlo in tribunale; quello per Eve viene da parte dell'avvocato della casa editrice, e annuncia una preoccupante conferenza pubblica organizzata dalle famiglie dei protagonisti dei suoi libri. L'ultimo \u00e8 della scuola di Magnus, che chiede ai genitori di mettersi urgentemente in contatto con il preside.\nAstrid non \u00e8 particolarmente colpita da questo furto, di cui i genitori attribuiscono la responsabilit\u00e0 ad Ambra, mentre \u00e8 indispettita dalla successiva partenza della madre, che ha lasciato la casa e la famiglia per fare il giro del mondo, prendendosi un anno di pausa. Secondo Astrid Eve ha assunto \"un comportamento da vera sconsiderata\", \"\u00e8 una madre dozzinale\". I ladri si sono portati via anche le lettere del padre che Astrid teneva gelosamente nascoste, ma per lei non \u00e8 un problema: si \u00e8 accorta che non le servivano, perch\u00e9 \"suo padre poteva essere qualsiasi cosa, in qualsiasi posto del mondo, cos\u00ec le aveva detto Ambra.\" Astrid \u00e8 cambiata, non usa pi\u00f9 ripetere in continuazione termini come \"ossia\", perch\u00e9 \"\u00e8 una cosa un po\u2019 da sfigati\"; \u00e8 diventata spregiudicata anche nel rapporto con gli estranei; a scuola, ha affrontato una delle compagne che l'avevano bullizzata, guadagnandosi il suo rispetto. Non pu\u00f2 pi\u00f9 nominare Ambra; la madre glielo ha proibito, dicendo che era una truffatrice e che non doveva credere ad una parola di quanto le aveva raccontato. Astrid ha deciso di sostituire il suo nome con il termine \"rosso\", che \u00e8 il colore che ha scelto per tutti i suoi vestiti, ma da quando Eve \u00e8 partita questo gioco \u00e8 diventato inutile, e di Ambra non c'\u00e8 pi\u00f9 traccia, neanche nelle le videocassette registrate nel Norfolk, \u00e8 come non fosse mai esistita.\nAl messaggio nella segreteria che avvisa Magnus di essere stato sospeso per due mesi, fino alla fine delle indagini, in relazione alla morte di una ragazza, faranno seguito due lettere, una indirizzata a lui, l'altra ai genitori; avvisano che la faccenda \u00e8 stata archiviata. Magnus potr\u00e0 ritornare a scuola, a patto che non faccia menzione ad alcuno di questa storia, e non nomini mai in pubblico il nome della ragazza. Il ragazzo lo confessa invece ad Astrid, con cui condivide anche la convinzione di avere passato una bella vacanza, e di aver provato felicit\u00e0 alla scoperta della casa svaligiata, una volta tornati a Londra. Durante la proiezione di un film a cui assiste al cinema, e anche dopo essersi collegato a casa in internet con dei siti porno, Magnus avverte di essere cambiato:\nPensa spesso ad Ambra, e ricorda come si era sentito perso, dopo che lei se ne era andata. Magnus si incontra spesso con Jake, il compagno di scuola complice nello scherzo che cost\u00f2 la vita alla ragazza, e discute con lui di teologia. Progetta di andare a Lourdes, e di farsi prete.\nSospeso dal suo incarico all'universit\u00e0 perch\u00e9 denunciato per molestie da diverse studentesse, Michael si dedica alla lettura di libri di alpinismo, anche se \"non era possibile che Michael Smart, alla sua et\u00e0, potesse scalare una montagna\". Non gode di buona salute psicofisica, avverte brividi, spossatezza, paura, senso di sconforto, non prova pi\u00f9 alcuna attrazione per le ragazze che incontra, perch\u00e9 \"la bella ragazza gli ha aperto il torace mentre dormiva, gli ha infilato la mano dentro e gli ha rubato il cuore.\" \u00c8 diventato un padre premuroso, e si sente spesso al telefono con Eve, con cui scambia informazioni su quanto succede. Un giorno gli arriva la felice notizia che una rivista ha deciso di pubblicare alcune sue poesie.\nEve, dopo avere viaggiato in molti paesi del mondo, giunta negli Stati Uniti va alla ricerca della casa in cui il padre, dopo essersi risposato, ha vissuto con un'altra famiglia. Nelle due settimane precedenti ha buttato il suo cellulare nel Gran Canyon, dopo aver inviato alla sua famiglia un messaggio sui luoghi appena visitati. Dall'altra parte del Canyon ha avuto la visione dei genitori morti che la salutavano. Anche il ricordo delle foto delle torture avvenute ad Abu Ghraib, appena viste su un giornale, le sembrano distanti:\nDopo aver dormito la notte nella macchina che ha affittato, si introduce in una casa, dove una donna la scambia per la domestica. Eve si scusa dicendo di essere in ritardo perch\u00e9 la sua macchina \u00e8 in panne, e si fa assegnare la stanza degli ospiti.\nLa terza parte si conclude con l'ultimo monologo di Alhambra, un collage di riferimenti culturali, filmici e storici legati all'Alhambra - il palazzo spagnolo di origine moresca, che nel corso del tempo fu arabo, berbero, musulmano, ebreo, gitano, alla fine cristiano - alla sua influenza sulla cultura occidentale e \"al suo impulso estetico verso l'alterit\u00e0\". La narratrice conclude ricordando che grazie al suo splendore originario, quel palazzo diede il nome a molti cinema del mondo, fra cui quello in cui fu concepita. \"Ora siamo tornati all\u2019inizio. [...] Visto? Attenti. Sono tutto quello che avete sempre sognato.\"\nPersonaggi.\nFiglia dodicenne di Eve, \u00e8 trascurata dai genitori, che a sua volta tratta con sufficienza. Introversa e dall'intelligenza brillante, nasconde a tutti il suo stato di turbamento, causato dall'assenza del padre biologico, mai conosciuto (ne \u00e8 segnale il suo continuo interrogarsi sul doppio cognome: Astrid Berenski/Astrid Smart), e dagli episodi di bullismo di cui \u00e8 vittima a scuola. Rappresenta l'adolescenza e un'identit\u00e0 ancora in stato di evoluzione. Vive con noia e disappunto il suo soggiorno nella campagna del Norfolk, e passa il tempo ad osservare il mondo attraverso la sua videocamera, uno schermo dietro cui mantiene a distanza la realt\u00e0. Dopo l'incontro con Ambra non ricerca pi\u00f9 le sue origini paterne, affronta le sue compagne di classe e diventa pi\u00f9 socievole con gli altri.\nFiglio diciassettenne di Eve, custodisce il segreto di essere responsabile del suicidio di una compagna di liceo. Questa morte lo ha spezzato in due: chiama il Magnus di prima \"Hologram Boy\", una creatura bidimensionale grande come un sassolino, che \"parla di pellicole, computer, sistema binario\", mentre percepisce il Magnus del poi come un essere gigantesco, grosso come una balena arenata, un gigante goffo, sgraziato, senza speranze. Ritiene che la realt\u00e0 per essere sopportata, per non \"frantumarsi\", debba essere ricondotta a razionalit\u00e0, misura, calcolo matematico. Funge da coscienza della famiglia, ha la consapevolezza che ognuno di loro fa parte di \"puzzle diversi\", e avverte Ambra come \"asse portante, tiene insieme tutti, tutto ruota attorno a lei\", impedisce che tutto esploda. L'iniziazione sessuale, il piacere corporeo-sensuale cui lo introduce Ambra, opposto al piacere visivo tecno-mediato, lo curer\u00e0 e lo salver\u00e0 dal buco nero del suicidio e del rimorso; attraverso Ambra scoprir\u00e0 l'esistenza di altri corpi, soggettivit\u00e0, ed emotivit\u00e0, abbandonando una visione del mondo fatta di verit\u00e0 astratte, esatte e calcolabili.\nMadre di Astrid e Magnus, \u00e8 una scrittrice di successo che sta attraversando un momento di crisi creativa. Vive in una finzione continua: non \u00e8 una scrittrice produttiva, n\u00e9 una madre amorevole o una moglie felice. Nella vita ha subito numerosi tradimenti; alla morte della madre il padre si \u00e8 risposato e l'ha lasciata, cos\u00ec come il primo marito; il secondo la tradisce con le sue studentesse. Eve si occupa di un filone editoriale - mix interviste/biografie/romanzo - ed applica anche nel dialogo con se stessa la formula dell'intervista, in un processo di alienazione che la estranea da quanto le sta succedendo intorno, a partire dalla propria vita familiare. Eve \u00e8 l'unico personaggio il cui principale segreto - il blocco dello scrittore - rimane tale anche dopo la partenza di Ambra. L'incontro con quest'ultima le far\u00e0 capire di avere vissuto nella finzione, e il bacio che ricever\u00e0 inaspettatamente da lei sar\u00e0 \"un momento epifanico di auto-rivelazione\". Di ritorno nella casa di Londra, Eve decider\u00e0 di cambiare vita, rompendo con la professione e la famiglia. Partita per un lungo viaggio, dopo varie tappe giunger\u00e0 in una casa sconosciuta negli Stati Uniti, dove si trasformer\u00e0 a sua volta in un'ospite imprevista come Ambra.\nSecondo marito di Eve e patrigno di Astrid e Magnus, \u00e8 un professore universitario di letteratura vittoriana, impenitente donnaiolo che pavoneggia la sua cultura e la sua posizione professionale per collezionare relazioni sessuali con le studentesse dei suoi corsi. \u00c8 poco pi\u00f9 di un clich\u00e9, come anche si autodefinisce, un \"uomo in serie\", una parodia dell'esistenza borghese. Le finzioni che costellano la sua esistenza si rendono palesi quando s'innamora di Ambra e viene da lei ignorato. Nei frammenti dei sonetti con i quali rende manifesta la sua \"frantumazione\", Michael rivela la sua insoddisfazione per la famiglia (\"La sua famiglia non era sua / scialba e incolore\"), le sue avventure sessuali (\"Fanculo alle ragazze saputelle / E a quelle che ti disprezzano gi\u00e0 a pelle\"), la sua mediocrit\u00e0 intellettuale (\"Cos\u2019hai imparato dopo tanti anni?/ Che Shakespeare si trasforma in Don Giovanni?\"). Il rifiuto di Ambra, il ritorno della famiglia a Londra, che coincide con la sospensione del suo lavoro all'universit\u00e0, a causa di una denuncia per molestie e la partenza della moglie per un lungo viaggio, lo condurranno a ridefinire la sua vita.\n\u00c8 la sconosciuta che si presenta a casa degli Smart, ed \u00e8 un tropo familiare nella scrittura di Smith: il catalizzatore esterno che rende evidenti ai protagonisti i limiti della loro visione del mondo e di se stessi. Ognuno dei componenti vede Ambra in un modo diverso, confermandone la natura camaleontica. \u00c8 tante persone e caratteri insieme: bugiarda patologica (ad esempio si inventer\u00e0 di aver ucciso un bambino in un incidente stradale), ma anche schietta e franca al punto tale da essere scambiata per una burlona, perch\u00e9 \u00e8 impossibile credere alla verit\u00e0 (come quando dir\u00e0 di aver trovato Magnus in bagno mentre si impiccava); truffatrice (Astrid ricorder\u00e0 di averla vista mentre osservava da lontano la sua casa con un binocolo, prima di farsi accogliere; la famiglia la riterr\u00e0 colpevole di aver svuotato la casa londinese) o salvatrice della famiglia Smart; sensitiva, sociopatica, ecologista, anticonformista, cinica, amorale. Anche i suoi poteri sono multiformi, gli esiti del suo intervento non prevedibili, n\u00e9 solo benevoli. Smith in un'intervista ha ricordato come dietro la figura dell'estraneo, dello sconosciuto, del viaggiatore che bussa alla porta, presente nella Bibbia, nei classici greci e latini, fino al moderno Pasolini, possa nascondersi sia un angelo che un demonio: non si sa se porter\u00e0 del bene o del male. La sconosciuta Ambra offre ad ognuno l'opportunit\u00e0 di uscire da una situazione di stallo e di guardare dentro se stesso; gli effetti catartici saranno diversi a seconda del soggetto coinvolto. Ad Astrid Ambra offrir\u00e0 la sua attenzione, a Magnus il suo corpo; provocher\u00e0 la \"frantumazione\" di Michael con la sua indifferenza, il brusco risveglio di Eve con la sua ruvidezza e il suo bacio. Il sesso, il rapporto con il corpo di un'altra persona, permetteranno a Magnus di riconoscere la sua responsabilit\u00e0 nel suicidio della compagna di scuola, senza mettere in pratica l'autodistruzione. Rompendo la videocamera di Astrid, Ambra la costringer\u00e0 a guardare il mondo senza frapporvi uno schermo, e con il suo comportamento la indurr\u00e0 a interrogarsi sulle convenzioni sociali e ad acquistare maggior fiducia in se stessa. Ignorando Michael, Ambra lo condurr\u00e0 alla \"frantumazione\", mettendolo davanti ai suoi clich\u00e9, alle sue finzioni, mentre scuotendo Eve - non solo metaforicamente - la indurr\u00e0 a cambiare vita e ad adottare la sua stessa ambigua personalit\u00e0. Una volta assolto il suo compito, Ambra scomparir\u00e0 senza fare pi\u00f9 ritorno.\nAssociata, anche se non identica, ad Ambra, \u00e8 l'incarnazione del cinema, della sua storia e della sua discendenza, \u00e8 la fantasia cinematografica, proteiforme e impalpabile. Diversamente dai membri della famiglia Smart, la cui storia \u00e8 raccontata in terza persona, nei segmenti che la riguardano, \u00e8 lei la voce narrante. Rispetto agli Smart, inoltre, non compare solo in ognuna delle tre parti in cui si divide il libro, ma occupa uno spazio supplementare e autonomo, un segmento narrativo collocato in apertura del libro, prima de \"L'inizio\". Qui Alhambra racconta il suo concepimento, avvenuto una sera del 1968 su un tavolo del bar del cinema da cui ha preso il nome; sua madre, uscita dalla sala in cui si stava proiettando \"Poor Cow\" con Terence Stamp eccitata da una scena torrida a cui aveva preso parte questo attore \"divino\", si era offerta al cameriere che stava sistemando le sedie per chiudere. Alhambra \"abita lo spazio interstiziale tra la storia - da qui i riferimenti culturali, dalla rivoluzione studentesca ai Beatles e \"The Sound of Music\", ai (tardi) anni '60 - e l'immaginazione.\" \u00c8 nata dalla fantasia, non \u00e8 un personaggio reale; appartiene a un modo di raccontare per immagini, specifico della razza umana: \"il pi\u00f9 delicato, il pi\u00f9 stupefacente, il pi\u00f9 intimo.\" Smith definisce Alhambra \"l'emblema del racconto, del modo in cui le storie proliferano per la nostra gioia, rendendoci dipendenti dalla fantasia. La fantasia \u00e8 fantasia, se le dai una forma umana qualcosa si rompe, la fantasia \u00e8 la fantasia e la realt\u00e0 \u00e8 la realt\u00e0.\"\nAmbientazione.\nIl romanzo si svolge nell'estate del 2003, quando \u00e8 in corso l'invasione dell'Iraq da parte di una coalizione guidata dagli Stati Uniti, a cui partecipa la Gran Bretagna, che porta al rovesciamento del governo di Saddam Hussein e all'occupazione del paese. Nell'aprile del 2004 vengono resi noti all'opinione pubblica mondiale, provocando un enorme sdegno, gli abusi e le torture commesse contro detenuti iracheni nella prigione di Abu Ghraib da parte dell'Esercito degli Stati Uniti e della Central Intelligence Agency (CIA).\nStile.\nLo stile narrativo, la sperimentazione formale e la solida e controllata struttura compositiva rappresentano gli aspetti pi\u00f9 caratteristici del romanzo e la cifra stessa della creazione letteraria di Ali Smith. In particolare, il linguaggio rappresenta la \"forza costitutiva, piuttosto che un mezzo trasparente, nella costruzione e nella formazione di realt\u00e0 e identit\u00e0 contemporanee\".\nLe tre parti in cui si suddivide il libro si articolano al loro interno in cinque segmenti narrativi, ciascuna espressione del punto di vista di un personaggio, presentati sempre in quest'ordine: Astrid, Magnus, Michael, Eve, Alhambra.\nOgni membro della famiglia Smart racconta gli eventi in terza persona (le \"voci fuori campo\" del titolo italiano), un esercizio di discorso indiretto libero che segue a turno le fluttuazioni emotive dei singoli, rafforzandone l'immagine di entit\u00e0 separate. La crisi che ognuno sta attraversando e i pensieri pi\u00f9 intimi vengono declinati nello stile linguistico che distingue la particolarit\u00e0 del soggetto, come un abito tagliato su misura: per Astrid, la formula \u00e8 il flusso di coscienza, ricco di iperboli e ripetizioni (\"ossia\", \"dozzinale\"); per Magnus - appassionato di matematica - \u00e8 il linguaggio algebrico. Michael - docente di letteratura - crea continuamente giochi linguistici pieni di allusioni sessuali e parla come se dovesse ogni volta stupire con le sue dotte citazioni una platea di studentesse, raggiungendo il culmine nella seconda parte, quando per diverse pagine si esprime esclusivamente nella forma del sonetto. Eve interroga se stessa servendosi della formula domanda/risposta propria dell'intervista, lo stile utilizzato nei suoi libri di successo.\nAd un certo punto anche il libro, come i personaggi, sembra essere a rischio di frammentazione: nella seconda parte, quando Michael utilizza la forma del sonetto, le parole e le lettere collassano fuori dal normale carattere tipografico e si disperdono sulla pagina; altre volte le voci cambiano linguaggio e registro, o riecheggiano una nell'altra, come nella domanda che Ambra pone ad Eve dopo averle raccontato dell'incidente automobilistico in cui sarebbe morto un bambino. Usando il corsivo proprio dello stile di intervista di Eve, e come segno dell'avvenuta incorporazione nella sua coscienza, Ambra le chiede: \"\"Allora?\" ha detto. \"Mi credi?\"\"\nLa famiglia Smart non si comporta nello stesso modo all'arrivo di Ambra: i giovani - Astrid e Magnus - hanno un atteggiamento pi\u00f9 fluido sia verso loro stessi che verso l'esterno, mentre Michael ed Eve sono bloccati su di s\u00e9 e la propria storia. Smith dir\u00e0 in un'intervista di aver voluto rappresentare questa diversit\u00e0 (su ispirazione di James Joyce) utilizzando tempi verbali diversi: i giovani parlano al presente, un tempo aperto; gli adulti usano prevalentemente il passato. Gli Smart vengono inoltre descritti da Smith con metafore che richiamano l'oscurit\u00e0, mentre Ambra la luminosit\u00e0, a rappresentare la tensione fra finzione e autenticit\u00e0.\nI titoli delle tre parti del libro - Inizio, Nel Mezzo, Fine - sono strettamente collegati alle parole immediatamente successive, permettendogli di avere un senso compiuto, e si ripetono - all'interno di ogni parte - per introdurre il punto di vista di ciascun personaggio. Ad esempio la prima parte comincia con: \"L'inizio delle cose: quando avviene con precisione? si chiede Astrid Smart.\" Magnus \u00e8 introdotto con: \"L\u2019inizio di questo = la fine di tutto. Lui era parte dell\u2019equazione\". L'avvio della parte che riguarda Michael \u00e8: \"l\u2019inizio di nuovo! Straordinario. La vita non cessava mai di essere meravigliosa\"; quella di Eve: \"l\u2019inizio non la faceva dormire. Preferiva di gran lunga la fase di revisione\".\nQuesta regola non vale per Ambra, a cui \u00e8 riservata la sezione finale di ognuna delle tre parti, una sorta di prologo, o periferia narrativa, in cui l'ospite inatteso assume le sembianze di Alhambra, l'unico personaggio che interviene con una narrazione in prima persona e che non parla degli eventi in corso, \u00e8 esterno alla dimensione del tempo. Il suo racconto \u00e8 fatto di frammenti, immagini, prodotti culturali degli anni Sessanta e Settanta, nella forma di disordinati flashback. Anche l'apertura del romanzo \u00e8 affidata alla sua voce, e sembra annullare la successiva struttura tripartita dalla quale si dimostra autonoma.\nTemi.\nCentrale nel libro, veicolato dal tropo dello straniero che si introduce in modo accidentale nelle vite degli altri, modificandole, \u00e8 il tema della natura fluida e instabile dell'identit\u00e0, della finzione, dell'inautenticit\u00e0, dell'alienazione dal mondo circostante e da se stessi come cifra del modo di vivere contemporaneo. Ognuno dei membri della famiglia Smart \u00e8 intrappolato nella propria individualit\u00e0, vive un'esperienza surrogata e ingannevole della realt\u00e0, chiuso nel proprio microcosmo, incapace di comunicare con gli altri, di cui ignora i segreti o vuole ignorarli. Per tutti prevale il rifiuto di sentire, conoscere e riconoscere la realt\u00e0. Il critico Daniel Lea ritiene che la famiglia Smart - formata, come indica il suo nome, da individui intelligenti, dotati di buona istruzione e posizione sociale, esperti dei media - incarni collettivamente \"il tipo di disconnessione affettiva che Smith associa alla perdita di fede nel reale da parte della postmodernit\u00e0\", incalzata dai pericoli rappresentati dalla tecnologia: la pervasivit\u00e0 dei sistemi di sorveglianza e di controllo, la diffusione di nuovi strumenti e forme di comunicazione, contribuiscono all'allontanamento da un'esperienza umana autentica, acuiscono la separazione fra la realt\u00e0 percepita - il mondo web di Magnus e la fotografia di Astrid, i docu-fiction di Eve, i sonetti larkinesque di Michael - e l'impegno emotivo o morale.\nIn un'intervista sul Guardian, Smith afferma che se anche sembra difficile pensarlo, questo \u00e8 un romanzo di guerra: \"Abbiamo vissuto una guerra come se non fossimo in guerra in questo paese. L'abbiamo vista in televisione, ma ne abbiamo visto una versione molto diversa, che sarebbe irriconoscibile alle persone di altre parti del mondo. Cos\u00ec \"The Accidental\" diventa un libro che parla anche di ci\u00f2 che \u00e8 reale e di ci\u00f2 che non lo \u00e8; insider e outsider.\" La guerra in Iraq rappresenta lo sfondo del romanzo, contrappuntata dalle descrizioni degli orrori che i membri della famiglia Smart ricevono da giornali e televisione e che per lo pi\u00f9 mettono a tacere nella loro coscienza. L'elenco dei luoghi in cui Eve, girando il mondo, beve Coca-Cola, inclusa l'Etiopia rurale, dove non c'\u00e8 \"niente da mangiare\" ma \u00e8 possibile imbattersi in un distributore di questa bevanda industriale, rappresenta un esempio della critica al consumismo ed evidenzia l'ubiquit\u00e0 e l'iniquit\u00e0 del tardo capitalismo.\nSempre sulla questione del rapporto fra autenticit\u00e0 e finzione, ma anche del valore della storia e della narrazione, l'attivit\u00e0 letteraria di Eve, la sua collana di \"autobiotrueficinterviews\", che Smith commenta con ironiche, fantasiose ma verosimili recensioni di noti giornali, pone il tema della critica a \"un'industria editoriale che non ha pi\u00f9 una visione lunga, dove il potere risiede nel marketing\" e del valore della letteratura come impegno etico. Secondo Ulrike Tancke, la risposta che Eve aveva preparato per la conferenza stampa degli \"UNSAC arrabbiati\", ossia l'Unione nazionale per la salvaguardia dell'autenticit\u00e0 dei propri cari, che le contestava i contenuti dei suoi libri, si potrebbe leggere come un manifesto per la storiografia postmoderna: \"Chi pu\u00f2 dire cos\u2019\u00e8 l\u2019autenticit\u00e0? Chi \u00e8 che stabilisce i limiti della fantasia? Chi ha il diritto di dire che le mie versioni, le storie che io racconto della vita dopo la morte di queste persone, siano meno vere?\" Tuttavia, a questa nozione di storia come narrazione, Ambra contrappone ad Eve la necessit\u00e0 di un racconto fondato su eventi tangibili: \"Oh che palle, sempre io qua io l\u00e0, non la finisci pi\u00f9, che cazzo, diceva Ambra. [...] Sai che dovrei fare? Romperti quella testa di ci a zeta zeta o che ti ritrovi, disse Ambra. Cos\u00ec dopo non rompi pi\u00f9 i coglioni e ce l\u2019hai veramente una bella storia da raccontare.\"\nil cinema \u00e8 filo conduttore del romanzo. Vi \u00e8 un continuo, quasi ossessivo riferimento ai film, scene chiave sono impostate al cinema o davanti alla televisione, sono presenti riflessioni sui film e sulla rappresentazione delle immagini, la stessa Ambra/Alhambra \u00e8 stata definita un \"deus ex machina nato dall'apparato cinematografico\", una \"personificazione dei film\". Nelle parti in cui \u00e8 la voce principale, racconta la storia del cinema e della narrazione cinematografica, elencando i suoi diversi genitori: dalla usherette e dal cameriere da cui \u00e8 stata concepita, agli attori e personaggi interpretati in decine e decine di film. La ricchezza di riferimenti all'immagine fotografica, al cinema e al corpo femminile, ha reso questo romanzo oggetto di studio dal punto di vista della teoria del cinema femminista.\nCritica.\n\"Voci fuori campo\" \u00e8 stato annoverato da alcuni critici tra i testi della \"letteratura del trauma\" post 11/9. Secondo Philip Tew, per il quale l'intrusione di Ambra rappresenta una sfida all\"autorit\u00e0 di Eve, all'identit\u00e0 della famiglia e del suo modello di vita, Ali Smith in questo romanzo, collocato nell'ambito apparentemente ristretto della domesticit\u00e0, \"posiziona il traumatologico nel regno delle paure e dei desideri sottostanti\".\nAnche secondo Emily Horton il libro, in relazione al contesto della guerra in Iraq, esprime un interesse centrale per l'esperienza del trauma, sia in termini di crisi individuale che di catastrofe collettiva, attraverso il motivo della famiglia nucleare invasa. Lungi dal rivestire un carattere di accidentalit\u00e0, di caratteristica fuori luogo, la guerra fa da sfondo costante alla narrazione, connota la nascita del personaggio centrale di Alhambra: \"Sono cresciuta nei giorni di Saigon, i giorni della Rhodesia, i giorni dei fiumi di sangue. DISEMBOWEL ENOCH POWELL, SBUDELLIAMO ENOCH POWELL\". Il romanzo contiene riferimenti generici a invasioni, attacchi dal cielo, attacchi batteriologici, cadaveri, morti, cos\u00ec come a episodi specifici legati alla guerra in Iraq e ai crimini commessi dai soldati statunitensi nella prigione di Abu Ghraib; la stessa Smith ha sostenuto che il testo dovrebbe essere letto come un romanzo di guerra. I diversi aspetti rappresentati dalla guerra si intrecciano con le situazioni di crisi di ogni personaggio: lo stato di \"intorpidimento traumatico\" provato da Magnus a seguito del suicidio della sua compagna di classe, \u00e8 paragonato da Horton alle diagnosi del trauma degli anni '90, descritte da sintomi come immagini, pensieri e percezioni ricorrenti e intrusivi, allucinazioni, estraneit\u00e0 verso gli altri: \"Prima hanno. Poi hanno. Poi lei si \u00e8.\" Anche il lavoro di Eve viene letto come simbolo di una delle preoccupazioni discorsive post-11 settembre: l'ossessione morbosa dei media e degli editori di utilizzare il passato - come il nazismo e l'Olocausto - e rappresentare voyeuristicamente il terrore e la tortura. All'interno di questa catastrofe su larga scala, Horton rileva tuttavia la presenza di un'alternativa ai discorsi prevalenti sul trauma, rintracciabile nel messaggio utopico e nella prospettiva di riabilitazione di cui Ambra si fa tramite: indicando ad ognuno le proprie ossessioni e il proprio grado di dissociazione dalla realt\u00e0, riorienta le energie psichiche dei personaggi e rende possibili forme di autoanalisi critica. Nel suo opposto simbolismo - nascita/incendio; creazione/distruzione; sesso/guerra; palazzo dell'Alhambra come fortezza moresca trasformata in chiesa dopo la riconquista cristiana, ma anche simbolo dell'alterit\u00e0 - Ambra rispecchierebbe il modo con cui l'11 settembre e la guerra in Iraq sconvolgono la cultura post millenaria: fantasia di distruzione imperiale, occasione per un riorientamento, per una riflessione consapevole sul presente.\nUlrike Tancke nel suo studio del 2013 su \"Voci fuori campo\", legge il romanzo dal punto di vista della narrazione ingannevole e dei desideri frustrati, mettendo in evidenza come il romanzo si fondi sull'inganno narrativo del ruolo di Ambra come artefice di un processo di guarigione psicologica, l'intruso come catalizzatore del cambiamento, mentre il suo intento principale sarebbe quello di funzionare come \"esternalizzazione degli impulsi e dei desideri frustrati dei personaggi\". Secondo Tancke la narrazione, i pensieri e i comportamenti della famiglia Smart sono attraversati da correnti sotterranee di volgarit\u00e0 e violenza che non rappresentano difetti individuali, ma le costanti della condizione umana. La fusione fra desiderio sessuale e morte sarebbe ad esempio resa evidente dalla cruda materialit\u00e0 del corpo di Magnus che si eccita pensando alla ragazza morta, manifestando l'aspetto brutale e distruttivo degli impulsi sessuali; Astrid, dopo aver acquistato fiducia in Ambra, nelle sue fantasie assegna alla sconosciuta il compito di vendicare le angherie subite, rendendola protagonista di un raid punitivo contro le sue compagne; il comportamento finale di Eve che abbandona la famiglia, si intromette in una casa sconosciuta negli Stati Uniti, mentendo sulla sua presenza e trattando con sufficienza e sfrontatezza le persone presenti, pi\u00f9 che una mossa liberatoria, \u00e8 secondo Tancke improntato a violenza e distruttivit\u00e0. L'ambientazione contemporanea, corredata da spunti di attualit\u00e0 come gli echi della guerra in Irak e gli episodi di Abu Ghraib rappresenterebbero una ulteriore falsa pista narrativa, messa a disposizione per le facili associazioni e categorizzazioni dei lettori. Quando vengono evocate, le foto dei prigionieri iracheni torturati appaiono come \"immagini globalizzate di corpi violati\", desensibilizzate del loro impatto emotivo, confinate e consumate attraverso i media; la loro rilevanza etica resta remota, come attesta la stessa Eve, incerta se continuare a guardare le immagini di tortura o smettere: \"Pi\u00f9 foto vedeva meno le sembrava che si trattasse di cose accadute davvero a gente reale e pi\u00f9 le sembrava sensato far stendere delle persone vere l\u2019una addosso all\u2019altra, in qualsiasi momento, e farsi fotografare accanto a loro\u201d. Tancke afferma che \"ci\u00f2 che il romanzo suggerisce \u00e8 che l'implicazione degli individui nella violenza e nella crudelt\u00e0 inizia molto pi\u00f9 vicino a casa e che l'indignazione morale dichiarata per cose ben al di l\u00e0 della nostra sfera di influenza personale.\"\nSecondo Katherine Weese il romanzo di Ali Smith, ricco di consapevoli riferimenti all'immagine fotografica, al cinema e al corpo femminile, si presta efficacemente ad uno studio dal punto di vista della teoria del cinema femminista e della teoria narrativa innaturale. Il personaggio di Ambra/Alhambra appare centrale per la sua natura fantastica, ultraterrena, per l'autorit\u00e0 narrativa - collegata in modo specifico alla dimensione cinematografica - svolta in diverse sezioni del romanzo attraverso il racconto in prima persona, e per la sua capacit\u00e0 di mettere in discussione le rappresentazioni convenzionali di femminilit\u00e0 e mascolinit\u00e0. Mentre il cinema tradizionale trova le sue basi nella donna feticizzata e nel controllo maschile della narrativa della storia, secondo Weese nel romanzo di Smith \u00e8 Ambra l'elemento attivo, \u00e8 lei che salva Magnus dal suicidio e che lo inizia al sesso portandolo a superare l'immagine femminile dei corpi frammentati presenti su Internet, \u00e8 lei che lo porta a scoprire il significato e il potere aggregante della parola \"e\". Nella terza parte del romanzo, anche se Ambra non \u00e8 pi\u00f9 presente, persiste sia attraverso la prospettiva di Magnus che scopre il suo lato emotivo, \"femmineo\" nell'esperienza con il cinematografo, sia in quella di Michael, non pi\u00f9 attratto da esperienze seduttive e diventato esempio - anche attraverso l'esercizio di una nuova responsabilit\u00e0 di cura paterna - di una mascolinit\u00e0 non egemonica."}
{"id": "4261251", "revid": "767487", "url": "https://it.wikipedia.org/wiki?curid=4261251", "title": "Tell 'Em Nothing", "text": "Tell'Em Nothing \u00e8 un cortometraggio muto del 1926 diretto da Leo McCarey con protagonista Charley Chase.Il film, una comica, fu distribuito il 17 ottobre 1926.\nTrama.\nCharlie \u00e8 il grande avvocato del divorzio, \u00e8 richiesto da tutte le donne che desiderano disfarsi dei loro mariti. Mentre sta spiegando ad una donna come ottenere il divorzio ottenendo delle foto in una situazione compromettente, Sua moglie inavvertitamente lo vede e pensa il peggio. Con la connivenza di un dottore amico, Charley fa in modo di mandare sua moglie in campagna per una cura di riposo. Piuttosto implausibilmente, egli \u00e8 casualmente scelto dal marito dell'altra donna per fare da amante nelle foto compromettenti di cui hanno bisogno per il divorzio. Ulteriori complicazioni portano l'altra donna ad arrivare all'appartamento di Charlie. Pensa che sua moglie sia stata mandata in campagna e che egli avr\u00e0 una tranquilla serata con se stesso. Ma nessuna di queste supposizioni si rivela corretta. La tipica farsa segue con la donna che si nasconde sotto il letto, Charlie lotta col marito geloso e la moglie di Charlie che insospettabilmente torna.\nProduzione.\nIl film fu prodotto dalla Hal Roach Studios.\nDistribuzione.\nDistribuito dalla Path\u00e9 Exchange, il film - un cortometraggio in due bobine - venne distribuito nelle sale USA il 17 ottobre 1926."}
{"id": "4261267", "revid": "6340", "url": "https://it.wikipedia.org/wiki?curid=4261267", "title": "ARK (gruppo musicale)", "text": ""}
{"id": "4261269", "revid": "124101703", "url": "https://it.wikipedia.org/wiki?curid=4261269", "title": "Socrate (film)", "text": "Socrate \u00e8 un film per la televisione in due parti, del 1970, diretto da Roberto Rossellini.\nIl film \u00e8 stato presentato per la prima volta il 19 agosto 1970 alla XXXI Mostra di Venezia.\nTrama.\nIl film narra le vicende, personali e storiche, degli ultimi tempi della vita di Socrate, il famoso filosofo ateniese. Lo sfondo storico della narrazione coincide con quello che viene considerato il periodo del decadimento della Polis greca e della democrazia di Atene: la scena iniziale mostra l'abbattimento delle mura della citt\u00e0 da parte degli Spartani, ormai vincitori della Guerra del Peloponneso, con la successiva istituzione del Governo dei Trenta tiranni (404 a.C.). Nel contesto, dunque, di una citt\u00e0 in subbuglio per la sconfitta e l'umiliazione sub\u00ecte e in fermento per l'organizzazione delle contromosse militari per la liberazione (che porteranno alla caduta dei Trenta l'anno successivo all'instaurazione del Regime), viene presentata la figura di Socrate, ormai settantenne e impegnato ogni giorno nella sua ricerca filosofica con un nutrito seguito di giovani interessati alla sua persona.\nNel corso del film vengono presentati molti stralci di alcuni dei famosi Dialoghi di Platone, che costituiscono probabilmente la fonte di informazioni e documenti pi\u00f9 corposa e attendibile per la ricostruzione della figura di Socrate (che, come \u00e8 noto, non ha mai scritto alcuna opera di suo pugno, coerentemente alla sua critica ai testi scritti come mezzo di diffusione della conoscenza): tra tali dialoghi vi sono sicuramente \"Ippia maggiore\", \"Eutifrone\", \"Repubblica\", \"Critone\", \"Apologia di Socrate\", \"Fedone\" e altri; vi sono anche alcune citazioni esplicite, da parte di un detrattore di Socrate, de \"Le nuvole\", la commedia di Aristofane in cui il filosofo viene descritto come un cialtrone, esperto di sofismi e di retorica, in grado di rendere sempre giusta la causa ingiusta.\nTutti i riferimenti alle opere presenti nel film contribuiscono a dipingere la figura di Socrate in maniera abbastanza fedele a quella della tradizione e a delinearne, almeno a grandi linee, il pensiero e la filosofia: la consapevolezza della propria ignoranza come presupposto necessario per la ricerca della verit\u00e0, il metodo socratico che si avvale del dialogo come mezzo per l'indagine filosofica, l'ironia e la maieutica come momenti del dialogo stesso, l'importanza della virt\u00f9 nel raggiungimento della felicit\u00e0, il disprezzo per il denaro, il potere e altri valori terreni, la contrapposizione ai Sofisti e al loro abuso della retorica come strumento per ostentare una falsa sapienza, la gi\u00e0 citata critica della validit\u00e0 degli scritti e altri aspetti non meno importanti.\nPosta in secondo piano (ma non meno interessante) \u00e8 la ricostruzione della sua situazione familiare ed economica: il filosofo vive in povert\u00e0 con i suoi tre figli e sua moglie, Santippe, una donna bisbetica e dagli atteggiamenti isterici, continuamente critica nei confronti del marito che non provvede al mantenimento della famiglia e della casa, intento solo alla sua indagine filosofica da lei considerata un'inutile perdita di tempo in chiacchiere e \"belle parole\", con dei \"cialtroncelli\" al seguito.\nGli eventi storici e politici summenzionati, tuttavia, determinano il decadimento della democrazia di Atene anche dopo la cacciata dei Trenta Tiranni: \u00e8 ormai chiaro che gli Ateniesi, sconvolti dagli eventi, sono sempre meno democratici, mentalmente aperti e tolleranti con chi si mostra critico nei confronti della cultura ufficiale e dei valori tradizionali. A pagare il prezzo pi\u00f9 alto per questo clima di tensione e di insicurezza \u00e8 lo stesso Socrate, che viene ingiustamente accusato prima e condannato dopo per avere, secondo gli accusatori, corrotto la giovent\u00f9 con i suoi \"insegnamenti\" e disprezzato gli d\u00e8i e la religione tradizionale di Atene. La difesa di Socrate, presentata nel film in maniera fedele alla \"Apologia\" scritta da Platone, \u00e8 chiara, lineare e pacata, ma non basta ad evitargli la pena capitale: egli stesso rifiuta qualsiasi altro tipo di condanna (come il carcere, l'esilio o il pagamento di un'ammenda), proponendo provocatoriamente, come giusta \"pena\", di essere ospitato al Pritaneo come cittadino benemerito, e accettando il verdetto dei suoi giudici.\nRifiuta anche la possibilit\u00e0, offertagli dagli amici, di fuggire dal carcere prima dell'esecuzione della condanna, fedele alle sue convinzioni filosofiche i cui cardini sono la giustizia e il rispetto incondizionato delle leggi. Il film si conclude dunque con il suicidio imposto del filosofo che \u00e8 costretto a bere un veleno ricavato dalla cicuta e che, fino all'ultimo respiro, non smette di ragionare e di dialogare, con gli amici presenti, sulla vita, la morte e l'immortalit\u00e0 dell'anima."}
{"id": "4261275", "revid": "1005847", "url": "https://it.wikipedia.org/wiki?curid=4261275", "title": "Pier Carlo Boggio", "text": "Biografia.\n\u00c8 considerato uno dei promotori del Risorgimento. Fu figlio di un veterano dell'esercito repubblicano francese. Trascorse la prima giovinezza in Svizzera, ove il padre si era stabilito in volontario esilio.\nFu eletto alla Camera dei deputati del Regno di Sardegna nella VI e VII Legislatura e poi alla Camera dei deputati del Regno d'Italia nella VIII e nella IX legislatura come deputato della Destra storica.\nFu iniziato in Massoneria nella Loggia \"Ausonia\" di Torino il 25 febbraio 1860.\nMor\u00ec nella battaglia di Lissa, tra la marina del Regno d'Italia e la marina Austro Veneziana, alla quale partecip\u00f2 da volontario."}
{"id": "4261285", "revid": "110157", "url": "https://it.wikipedia.org/wiki?curid=4261285", "title": "Blaise Pascal (miniserie televisiva)", "text": "Blaise Pascal \u00e8 una miniserie TV in due parti del 1972 diretta da Roberto Rossellini.\nTrama.\nIn Francia, verso gli inizi del 1650, il giovane Blaise Pascal \u00e8 uno studioso molto abile ed intelligente che vive studiando i principi della matematica e della meccanica gi\u00e0 introdotti da Ren\u00e9 Descartes (meglio noto come Cartesio), l'inventore del piano cartesiano e soprattutto promotore di una filosofia che racchiude le caratteristiche dell'inconscio e dell'essenza che agisce libera (Dio) e dell'essere che \u00e8 costretto a finire e che non agisce liberamente (le creature viventi, in particolare l'uomo). Egli pubblica come prima opera un saggio di geometria e matematica in cui spiega le coniche che formerebbero una stella non di cinque bens\u00ec di sei punte. Tuttavia Pascal non viene compreso completamente dai coetanei, a causa del suo genio precoce.\nEssendo inoltre molto debole di salute, Pascal passa la maggior parte dei suoi giorni a letto con la febbre, quando non s'imbatte in un gruppo di pensatori di una nuova filosofia che aiutarono il padre dopo una brutta caduta: il giansenismo, nato da Giansenio. Blaise Pascal rimane colpito dalle teorie dei giansenisti, ossia che loro si dichiarano membri di una stretta cerchia ordinata da Dio che avrebbe il compito di diffondere il sapere a tutto il mondo; mentre, sempre secondo le loro teorie, la Chiesa sino ad allora aveva pensato solo ai suoi comodi, sfruttando la povera e ignorante gente.\nPascal sino a quel momento aveva concepito Dio come un qualcosa di impalpabile e superiore che avrebbe generato il mondo, i pianeti e tutto ci\u00f2 che l'uomo conosce grazie anche alle recenti scoperte scientifiche. Cos\u00ec, passati due anni, nel 1653 Pascal ha una visione durante una notte in cui gli appare Dio che gli comunica di diffondere le sue leggi e le sue regole scritte sulla Bibbia. Inizialmente Pascal non sa come comportarsi perch\u00e9 ormai tutti dovrebbero conoscere le Sacre Scritture, ma non \u00e8 cos\u00ec. Infatti nei secoli i Papi e i cardinali avevano stravolto i Comandamenti e le Leggi di Cristo e dei profeti, riadattandole in maniera che loro, servendosi di essi, facessero ci\u00f2 che volevano, garantendo la continuit\u00e0 del loro potere assoluto. Pascal quindi analizza i principi e i sermoni principali di Giovanni Battista ed Isaia che annunciano l'arrivo di Ges\u00f9 e minacciano il Castigo Eterno per chi non rispetta le leggi di Dio.\nPartendo dallo spunto di diffondere il giansenismo, Pascal coglie l'occasione per riflettere anche sull'animo umano e sulla complessit\u00e0 delle idee di ognuno, concludendo che Cartesio si era servito di Dio solo per dare un'origine ai suoi principi da trattare sulla meccanica. Secondo Pascal l'animo umano, assieme ai suoi pensieri, \u00e8 sempre travagliato e diviso sulle giuste strade da percorrere per giungere alla Verit\u00e0. Lo spirito \u00e8 sempre caratterizzato da una ricerca interiore e soprattutto diviso dalla filosofia. Questo pensiero, afferma Pascal nella sua ultima opera importante, pu\u00f2 essere concepito sia da un punto di vista cattolico che da uno scientifico per la ricerca delle scoperte. Inoltre Pascal, avrebbe voluto che l'uomo tornasse ai veri valori del Cristianesimo, abbandonando tutte le cose futili, ma muore a 39 anni, dieci anni dopo la sua \"conversione\"."}
{"id": "4261297", "revid": "90693122", "url": "https://it.wikipedia.org/wiki?curid=4261297", "title": "Riley 9 (1907)", "text": "La 9 \u00e8 un'autovettura prodotta dalla Riley dal 1907 al 1911. \nContesto.\n\u00c8 stato il primo modello commercializzato dalla casa automobilistica di Coventry. Faceva parte della categoria delle utilitarie, ed era posizionata alla base della gamma offerta dalla Riley, sotto la 10 e la 12.\nLa 9 possedeva una carrozzeria torpedo a due posti, ed aveva installato un motore V2 a valvole laterali e raffreddato ad acqua, da 1.034 cm\u00b3 di cilindrata. Questo propulsore erogava 9 CV di potenza.\nA differenza di molti modelli contemporanei, la 9 aveva le ruote rimovibili; ci\u00f2 facilitava parecchio il cambio degli pneumatici. Il telaio pesava 457 kg.\nIl modello \u00e8 stato offerto fino al 1911. Venne sostituito dalla Riley 10."}
{"id": "4261299", "revid": "729019", "url": "https://it.wikipedia.org/wiki?curid=4261299", "title": "Tekla Corporation", "text": "Tekla Corporation \u00e8 un'azienda finlandese specializzata in software di progettazione, in particolare settore dell'edilizia, infrastrutture ed energia, di tipo CAD e BIM, e conosciuta per il suo prodotto principale \"Tekla Structures\".\nL'azienda, fondata nel 1966 a Helsinki ha attuale sede a Espoo e da febbraio 2012 la societ\u00e0 appartiene al gruppo californiano \"Trimble Navigation\".\nNonostante il nome \"Tekla\" sia un nome proprio molto utilizzato nei paesi nordici e in Polonia, in questo caso \u00e8 l'abbreviazione della parola finlandese \"Teknillinen laskenta\", che significa \"computazione tecnica\".\nStoria.\nL'azienda viene fondata nel 1966 a Helsinki, in Finlandia, con il nome di \"Teknillinen laskenta Oy\". Tra i fondatori, Reino Heinonen viene nominato amministratore delegato della societ\u00e0. La societ\u00e0 fin dai primi anni si concentra sulla produzione di software per l'ingegneria strutturale e per il settore edile.\nNel 1980 l'azienda adotta \"Tekla Oy\" come il suo nome legale.\nDurante gli anni ottanta l'azienda sviluppa le tecnologie di database virtuale, ambienti tridimensionali e parametrici, mentre durante gli anni novanta escono i primi prodotti denominati \"X\" in ambiente Unix, \"Xroad\" per la pianificazione stradale, \"Xcity\" per la pianificazione urbana, \"Xpower\" per utenze elettriche e \"Xcable\", sistema simile per societ\u00e0 telefoniche. Esce anche il primo prodotto di ingegneria strutturale \"Xsteel\". Nel 1995 il sistema di qualit\u00e0 Tekla \u00e8 certificato, mentre l'anno successivo l'azienda sviluppa i suoi prodotti anche per ambiente Windows creando anche il nuovo \"Xforest\".\nCon la fine del secolo il ruolo di Amministratore Delegato di Reino Heinonen passa a Seppo Ruotsalainen (e un paio di anni dopo a Heikki Multam\u00e4ki) e la societ\u00e0 inizia ad aprire varie filiali in tutto il mondo, venendo quotata nella Borsa di Helsinki e sviluppando servizi extranet per i propri clienti.\nCon l'acquisizione di Ari Kohonen come amministratore delegato, nel 2004, viene lanciato come nuovo software di ingegneria strutturale \"Tekla Structure\" (basato sul precedente \"Xsteel\").\nNel 2010 l'azienda conta ormai clienti in quasi 100 paesi con circa 18'000 licenze di \"Tekla Structures\" vendute e riceve un premio dal Presidente della Repubblica finlandese.\nNel 2011 sono iniziate le trattative di acquisizione della societ\u00e0 da parte di \"Trimble Navigation\", azienda californiana specializzata in tecnologie, conclusasi con l'acquisto di tutte le azioni ed il Marchio \"Tekla\" per circa $450 milioni."}
{"id": "4261303", "revid": "1305772", "url": "https://it.wikipedia.org/wiki?curid=4261303", "title": "Arkanoid Returns", "text": " \u00e8 il terzo gioco della serie di \"Arkanoid\", sviluppato da Taito nel 1997 in versione arcade. Fu poi convertito per la console PlayStation. La storia \u00e8 ridotta ad un incontro con Doh, l'acerrimo nemico, nello spazio che colpisce l'astronave Vaus. Per la prima volta in questa serie, Doh non \u00e8 presente come boss finale ed \u00e8 possibile anche la modalit\u00e0 a due giocatori cooperativa. Il gioco comprende 50 livelli, l'ultimo dei quali \u00e8 particolarmente impegnativo.\nModalit\u00e0 di gioco.\nCome nei due prequel si deve ribattere una pallina su un muro di mattoncini colorati e distruggerli tutti per superare il livello.\nBonus.\nDistruggendo i mattoncini alcuni di essi rilasciano dei bonus che se raccolti danno opzioni aggiuntive, e sono:"}
{"id": "4261312", "revid": "1718925", "url": "https://it.wikipedia.org/wiki?curid=4261312", "title": "Constance Heaven", "text": "Biografia.\nConstance Fecher nasce il 6 agosto del 1911 a Londra, nel quartiere di Enfield. Viene educata presso il Convento di Woodford Green nell'Essex dal 1921 al 1928, poi completa i suoi studi presso il King's College di Londra, dove si laurea in letteratura inglese nel 1931. Nello stesso anno si diploma anche presso il London College of Music.\nIl 5 novembre 1939, Constance Fecher sposa William Heaven. In quegli anni Constance si dedica alla carriera di attrice teatrale. Anche dopo la morte del marito, avvenuta nel 1958, Constance continua per alcuni anni (fino al 1964) a lavorare nel mondo dello spettacolo, arrivando anche ad interpretare piccoli ruoli cinematografici e in televisione come nel film \"So Evil, So Young\" (1961) e nel secondo episodio della serie televisiva del 1964 \"Silas Marner\". \n\"The Leopard Dagger\" \u00e8 il suo primo romanzo ad essere pubblicato nel 1963. Con il nome da ragazza, Constance Fecher, vede successivamente pubblicati altri romanzi di ambientazione storica con giovani protagonisti.\nAgli inizi degli anni '70 pubblica anche due biografie, la prima sull'attrice teatrale Ellen Terry, la seconda sulla figura elisabettiana di Sir Walter Raleigh.\nDal 1972 inizia a firmare i suoi romanzi soprattutto con il suo nome da sposata, Constance Heaven, bench\u00e9 talvolta utilizzi ancora il suo cognome da ragazza. Nel 1973, il primo romanzo ambientato in Russia sulla famiglia dei Kuragin, intitolato \"The House Of Kuragin\", vince il premio \"Romantic Novel of the Year\" indetto dalla Romantic Novelists' Association.\nAgli inizi degli anni '80 pubblica due libri anche con lo pseudonimo di Christina Merlin.\nDal 1981 al 1983 ricopre la carica di undicesimo presidente (in originale \"Chairman\") della Romantic Novelists' Association. \nContinua a scrivere fino alla sua morte, avvenuta nel 1995.\nOpere.\nAlcuni dei suoi romanzi sono stati pubblicati sotto nome diverso o con titolo differente sia nelle edizioni originali, sia nella versione italiana.\nCronache Tudor.\nI primi tre romanzi sono stati pubblicati con il nome Constance Fecher e poi riediti anche con il nome Constance Heaven. L'ultimo, pubblicato per la prima volta diversi anni dopo gli altri tre, \u00e8 stato subito pubblicato con la firma Constance Heaven. \u00c8 anche l'unico ad essere stato tradotto in italiano."}
{"id": "4261313", "revid": "124883241", "url": "https://it.wikipedia.org/wiki?curid=4261313", "title": "L'et\u00e0 di Cosimo de' Medici", "text": "L'et\u00e0 di Cosimo de' Medici \u00e8 una miniserie televisiva in tre puntate del 1972 diretta da Roberto Rossellini.\nTrama.\nLa pellicola propone uno spaccato di storia della Firenze rinascimentale del 1400. Attraverso tre parti, di cui \u00e8 diviso il film: si scoprir\u00e0 come Cosimo de' Medici, detto \"Il Vecchio\", riusc\u00ec nei primi anni del '400 a impadronirsi del potere temporale e delle menti dei cittadini con abili sotterfugi, anche se faceva ci\u00f2 per instaurare un nuovo governo, migliore, che rendesse la citt\u00e0 della Toscana una delle pi\u00f9 fiorenti dell'Italia. Si verr\u00e0 a conoscenza del suo esilio nel 1433 e del suo ritorno successivo. Infine nell'ultima sequenza del film si esplora le visione che aveva l'intellettuale Leon Battista Alberti riguardo ai costumi e alla cultura fiorentina alla corte dei Medici.\nPrima parte: \"L'esilio di Cosimo\".\nCosimo de' Medici, giovane mercante e politico di nobile famiglia, ottiene favori dall'Antipapa Giovanni XXIII. Infatti, entra decisivamente cos\u00ec in politica divenendo priore, dopo aver accompagnato sano e salvo Giovanni XXIII al Concilio di Costanza. Ma Cosimo mira anche ad assoggettare nel suo potere tutte le citt\u00e0 confinanti con Firenze, affinch\u00e9 ne sia l'unico rappresentante e governante. Infatti Cosimo aveva deciso anche di instaurare in Toscana un nuovo regime che avrebbe riportato totalmente in auge la sua famiglia. Ci\u00f2 avverr\u00e0 completamente con Lorenzo il Magnifico, suo nipote, che diverr\u00e0 mecenate di molti intellettuali, quali Machiavelli, e garantir\u00e0 la sua supremazia abbattendo le altre famiglie nobili di Firenze. Tornando a Cosimo, egli era consapevole delle lotte intestine in politica che erano divenute sempre pi\u00f9 frequenti contro i membri delle famiglie Strozzi e Albini. Vi era stato anche un tentato omicidio contro di lui, ma il fratello Lorenzo il Vecchio lo salv\u00f2 con un inganno. Cosimo continua a cercare ciecamente di affermare il suo controllo, ma un nuovo inganno di Rinaldo degli Albizzi lo fa imprigionare e mandare in esilio con l'accusa di aver tentato un colpo di Stato. Tuttavia Cosimo, andando a Venezia, fa le prime amicizie con il pittore Michelozzo e successivamente, con i suoi alleati, compie alcuni sabotaggi e inganni che permettono di farsi desiderare ancora dal popolo fiorentino.\nSeconda parte: \"Potere di Cosimo\".\nQuando Cosimo de' Medici ha pieni poteri sulla citt\u00e0 di Firenze, il gonfaloniere ora pu\u00f2 continuare ad esercitare il suo potere tollerante e poco autoritario sulla zona, scacciando i vecchi nemici Albizzi e Strozzi. Inoltre ottiene il consenso di Papa Eugenio IV di spostare il Concilio di Ferrara nella sua citt\u00e0, e soprattutto di discutere sul da farsi per salvare la citt\u00e0 di Costantinopoli dall'invasione dell'Impero Ottomano. Purtroppo l'alleanza tra De Medici e il Papa non servir\u00e0 a nulla per l'Impero Romano d'Oriente perch\u00e9 Costantinopoli verr\u00e0 conquistata nel 1453 e ribattezzata con il nome Istanbul. Ma i gesti compiuti da Cosimo ormai sono ben noti a tutti i cittadini di Firenze e ci\u00f2 contribuisce a far diventare la citt\u00e0 una delle pi\u00f9 ricche e acculturate dell'Italia del Centro-Nord, avviandola verso l'apogeo del Rinascimento.\nTerza parte: \"Leon Battista Alberti: l'Umanesimo\".\nCon il personaggio di Leon Battista Alberti, scrittore, umanista e architetto, Roberto Rossellini esalta la potenza di Firenze del Rinascimento mediante lo sviluppo massimo della cultura, di nuove teorie di intellettuale e soprattutto di nuovi metodi di pittura e costruzione di palazzi, chiese, statue e quadri. Infatti Alberti introdusse nell'epoca dell'Umanesimo il nuovo ideale del Rinascimento, grazie all'arte. Dopo aver pubblicato il trattato \"De pictura\" che tratta di nuovi modelli per comporre disegni e nuove prospettive visive, prendendo spunto specialmente da Giotto, Leon Battista Alberti stringe amicizia con numerosi pittori contemporanei. Ma tra i suoi amici vi sono anche degli scultori e architetti tra i quali Filippo Brunelleschi il quale si ispirer\u00e0 alle opere di Alberti per celebrare la potenza di Firenze costruendo l'enorme cupola ottagonale del Duomo di Santa Maria del Fiore.\nNote.\nTrasmesso in tre puntate con i seguenti titoli: \"L'esilio di Cosimo\", \"Potere di Cosimo\" e \"Leon Battista Alberti: l'Umanesimo\"."}
{"id": "4261315", "revid": "136198", "url": "https://it.wikipedia.org/wiki?curid=4261315", "title": "Here Hear", "text": ""}
{"id": "4261316", "revid": "503613", "url": "https://it.wikipedia.org/wiki?curid=4261316", "title": "Laran (Darkover)", "text": "Per Laran si intende il particolare sviluppo mentale che possiedono alcuni membri della comunit\u00e0 sviluppatasi sul pianeta di \"Darkover\", dove una complessa civilt\u00e0 di stampo feudale evolve nel corso di decine di libri fantascientifici, nati dalla mente di \"Marion Zimmer Bradley\". Viene anche chiamato \"Donas\", \"Tocco\", \"Dono\", \"Dote\" o semplicemente \"Potere\".\nSi tratta di un'abilit\u00e0 mentale che comprende telepatia, preveggenza, telecinesi, pirocinesi, fino ad arrivare a forme pi\u00f9 complesse e sottili.\nOrigini.\nIl termine \"Laran\" deriva dall'unione di due cognomi comuni nell\"'Insediamento\", \"Lovat\" e \"McAran\", appartenuti a due membri di rilievo apparsi nel primo libro (in ordine cronologico) \"Naufragio sulla terra di Darkover\" (\"Darkover Landfall\", 1972). Unione arrivata per caso, grazie ad una bambina nata dai primi coloni, che volendo vedere una dimostrazione dei poteri telepatici dei genitori, si mise a canticchiare \"Lar-an! Lar-an!\", e da l\u00ec i genitori usarono quel nomignolo ufficialmente.\nAlcuni \"umani\" descritti nell'Insediamento dimostrano di possedere latenti propriet\u00e0 telepatiche, grazie alle facolt\u00e0 inibenti del \"Vento Fantasma\", composto dai pollini dei fiori locali (\"Kireseth\") che hanno potenti principi allucinogeni che liberano i loro canali \"PSI\". Si narra che gli uomini della \"Terra\", in epoche primitive, comunicassero proprio attraverso telepatia per coordinarsi nella caccia, ma con il progredire della tecnologia persero gradualmente questa abilit\u00e0.\nNon tutti gli abitanti del pianeta di Darkover possiedono questo Potere. Solo individui predisposti lo sviluppano, maggiormente se nelle loro vene scorre sangue \"Chieri\" (antichissima civilt\u00e0 in estinzione nativa del pianeta, probabilmente lontana progenitrice dell'umanit\u00e0 stessa) esseri ermafroditi con enormi poteri psichici. Queste unioni fruttifere danno vita a personaggi dalle potenti facolt\u00e0 mentali, che si possono trasmettere ai figli. Proprio quest'ereditariet\u00e0 ha dato vita, durante le \"Ere de Chaos\", a spietate selezioni genetiche, che durante l\"'Insediamento\" erano atte a evitare accoppiamenti fra consanguinei stretti, ma pi\u00f9 avanti ha come unico scopo di selezionare e raffinare specifiche abilit\u00e0.\nLe manifestazioni pi\u00f9 alte di utilizzo e sviluppo \"Laran\" avvengono durante i primi 2000 anni della civilt\u00e0 (\"Insediamento\" e \"Ere del caos\"), poi grazie al \"Patto di Varzil il Saggio\" le Torri detengono via via sempre meno autorit\u00e0, e nelle generazioni nascono sempre meno \"Comyn\" dotati di \"Laran\" sufficientemente forte. Scompaiono quasi del tutto anche Doni rari ed inusuali, non essendo pi\u00f9 fatte selezioni genetiche, ma atte solo a tramandare i casati.\nPeculiarit\u00e0 che contraddistinguono i lettori del pensiero dalla gente comune sono, di norma, i capelli rossi e le iridi chiare, solitamente grigio-verdi, un'alta statura e una prospettiva di vita pi\u00f9 lunga del normale.\nSviluppo.\nIl \"Laran\" nei bambini piccoli \u00e8 latente e si manifesta solitamente nella pubert\u00e0, nel momento in cui il bambino raggiunge lo stadio dello sviluppo sessuale. Ci\u00f2 avviene proprio perch\u00e9 i canali \"PSI\" sono gli stessi di quelli che trasmettono gli impulsi sessuali. Questo passaggio nei bambini dotati del \"Potere\" \u00e8 vario, e pu\u00f2 presentarsi sotto forma di una leggera febbre come pu\u00f2 causare la morte del soggetto, nei casi pi\u00f9 gravi. Viene comunemente chiamato \"Male della soglia\", trattasi di un periodo piuttosto temuto dai genitori proprio perch\u00e9 non se ne pu\u00f2 prevedere con efficacia l'entit\u00e0.\nSuperata questa fase, i ragazzi delle grandi casate vengono solitamente mandati nelle \"Torri\" ad addestrare il loro Potere, e se necessario viene fornita loro una \"Matrice\" o \"Pietra Stella\" per ampliarne i confini; ma possono anche imparare da soli, nel caso di telepati nati nel popolo o da famiglie in conflitto con le Torri, con il rischio per\u00f2 di non saperlo controllare nei momenti di stress o situazioni difficili.\nNoto caso di un Potere pericoloso e non addestrato lo troviamo nel libro \"La signora delle tempeste\" (Stormqueen!, 1978), ambientato nel periodo di frenesia creazionistica da parte delle Torri, dove troviamo Dorilys, adolescente viziata dal precoce sviluppo che manifesta un Donas raro e pericoloso: quello di poter controllare il clima e, probabilmente, il magnetismo terrestre. Da sola annienta un piccolo esercito servendosi dei fulmini, ma ci\u00f2 la porta a compromissioni mentali tanto rapide e prepotenti da rovinare irrimediabilmente la bambina, costringendo i familiari a prendere decisioni drammatiche.\nUtilizzo.\nIl Laran ha permesso ai primi coloni di fondare una civilt\u00e0 non tecnologica basata sulla scienza delle Matrici, oggetti presenti sul pianeta in quantit\u00e0 e donate ai primi coloni dai \"Chieri\" stessi. Grazie all'ampliamento dei poteri mentali, e a cerchi di potere (\"Rel\u00e8\") composti da pi\u00f9 persone collegate fra loro e munite di Matrici, \u00e8 stato possibile costruire intere citt\u00e0 con il pensiero. Le \"Leronis\" prima e i \"Laranzu\" successivamente (coloro che hanno il rango pi\u00f9 elevato, sono i \"Guardiani\" nelle Torri) creano, su commissione dei Re delle varie regioni, armi sempre pi\u00f9 distruttive e potenti; come la \"polvere mangiaossa\", la famosa \"pece stregata\", esseri umanoidi posti al servizio dei \"Comyn\" (per gli scopi pi\u00f9 svariati: servitori, braccianti, oggetti estetici o sessuali). Svolgono anche funzioni socialmente utili come ad esempio guarigioni dalle malattie, difatti il Laran permette di curare il corpo fin dentro la struttura cellulare, guarendo malattie anche gravi, o estrazioni minerarie, operazione difficile in quanto Darkover si dimostra povero di metalli pesanti. Sempre utilizzando i Rel\u00e8, o cerchi di Matrici, le Torri comunicavano fra loro per inviarsi messaggi, caricavano di energia delle torce che funzionavano a tutti gli effetti ad energia Laran, facevano volare dei mezzi leggeri in legno guidati da un Laranzu, e in casi eccezionali potevano addirittura teletrasportare delle persone.\nOgni telepate dotato di abbastanza Potere pu\u00f2 accedere, di volont\u00e0 propria o accidentalmente, ad un luogo astrale chiamato Sopramondo. Trattasi di una terra di mezzo fra i vivi e i morti, una landa infinita di colore grigio, dove le distanze non contano, il \"Tempo\" \u00e8 ambigio, e talvolta \u00e8 possibile trovare gli spiriti dei personaggi deceduti, nonch\u00e9 esseri provenienti da altre dimensioni spazio-temporali. \u00c8 un luogo pericoloso, dove persone non capaci possono smarrirsi. Le Torri rifulgono nel Sopramondo come punti di luce."}
{"id": "4261318", "revid": "158913", "url": "https://it.wikipedia.org/wiki?curid=4261318", "title": "Cartesius (miniserie televisiva)", "text": "Cartesius \u00e8 una miniserie televisiva in due parti del 1974 diretta da Roberto Rossellini. La pellicola \u00e8 nota anche con il titolo Cartesio e narra la vita del filosofo e matematico francese Ren\u00e9 Descartes (\"Cartesio\" in italiano, \"Cartesius\" in latino).\nTrama.\nNel primo trentennio del 1600, in Francia il giovane studioso Descartes, compie ricerche sulla geometria analitica, basandosi inizialmente sulle teorie degli antichi greci come Aristotele ed Euclide. Dopo aver approfondito maggiormente gli studi si accorge che le teorie stabilite da quei pensatori sono ora del tutto infondate e prive di senso, giacch\u00e9 per fare nuove scoperte il progresso necessita di nuove idee e formule matematiche. Cos\u00ec Descartes, dopo aver tentato inutilmente in un viaggio in Italia di far comprendere ai preti e ai suoi interlocutori l'efficienza del copernicanesimo, \u00e8 costretto ad andare altrove. Infatti, essendo il periodo della Controriforma cattolica con cui si scontr\u00f2 e perse anche Galileo Galilei, anche Descartes si trova in un primo momento in pericolo e torna in Francia dove vi \u00e8 tolleranza e fiducia nelle giovani menti rivoluzionarie.\nDopo questa esperienza, Descartes si rende conto anche dell'importanza di Dio riguardo all'origine di tutto ci\u00f2 che conosciamo. Cos\u00ec egli unisce nelle sue opere matematica, geometria e religione, divenendo il primo grande scienziato rivoluzionario del periodo moderno. Infatti nel suo \"Discorso sul metodo\" parla del modo in cui si dovrebbe esprimere e concepire i propri pensieri filosofici, fondandosi su teorie matematiche che siano in grado di stabilire quantit\u00e0 ed esistenza delle cose mediante formule e numeri. Inoltre Descartes comprende l'esistenza di due categorie nettamente differenti ma unite tra loro: la \"res extensa\" e la \"res cogitans\". Una si occupa di tutto ci\u00f2 che ha una fine e che \u00e8 imperfetto e misurabile (le cose, gli animali e l'uomo), mentre la \"res cogitans\" include ci\u00f2 che \u00e8 impalpabile, incomparabile e infinito (Dio e l'anima). Partendo da questi due principi Descartes analizzer\u00e0 anche il composto anima-uomo e dir\u00e0 che il corpo umano \u00e8 un organo perfetto per il suo modo di vivere, ma sarebbe inutile senza quelle particolarit\u00e0 indefinibili che caratterizzano l'anima, personificazione della vita stessa.\nIspirandosi alle \"idee\" di Platone, Descartes elaborer\u00e0 dei principi anche sui pensieri umani, e dir\u00e0 che Dio \u00e8 Colui che ha \"dato una spinta al mondo per farlo partire\", per poi lasciare il controllo di tutto all'uomo. Un altro fatto per cui Descartes \u00e8 conosciuto \u00e8 la sua frase \"Cogito ergo sum\", la quale rappresenta il percorso (mai concluso) dell'uomo riguardo alla ricerca del metodo per comprendere, passo dopo passo, tutto ci\u00f2 che lo circonda, munendosi dell'ingegno. Mediante il dubbio e lo scetticismo, Descartes \u00e8 consapevole di avere una sola certezza: quella di pensare. Perci\u00f2, nel momento in cui egli pensa, significa che sta facendo qualcosa, e da qui deriva la certezza inconfutabile riguardo alla sua esistenza. Giunto alla fine del 1640, Descartes viene invitato a Stoccolma dalla regina Cristina di Svezia per approfondire le sue ricerche filosofiche. Tuttavia, le condizioni climatiche incredibilmente gelide e rigide, unite anche alle abitudini fredde e serrate degli svedesi, sconvolgono la salute di Descartes, il quale morir\u00e0 ormai cinquantenne nel 1650."}
{"id": "4261320", "revid": "53659543", "url": "https://it.wikipedia.org/wiki?curid=4261320", "title": "Liga Adelante 2011-2012", "text": ""}
{"id": "4261321", "revid": "76963", "url": "https://it.wikipedia.org/wiki?curid=4261321", "title": "Tim Tiedemann", "text": "Carriera.\nTiedemann \u00e8 conosciuto soprattutto per aver recitato nel ruolo di \"Laurenz Krogmann\" nella quinta e nella sesta stagione telefilm poliziesco per bambini Grani di pepe, ma nella sua ancor giovane carriera ha recitato anche in molte altre serie televisive, di cui le pi\u00f9 importanti sono indubbiamente le poliziesche Tatort e Hamburg Distretto 21 e quella sul calcio Tefeulkicker, nel quale interpretava il ruolo di \"Mark\". Tim \u00e8 inoltre apparso in numerosi spot pubblicitari, nonch\u00e9 in diversi musical per bambini."}
{"id": "4261327", "revid": "1226", "url": "https://it.wikipedia.org/wiki?curid=4261327", "title": "L'ospite (Sarah Waters)", "text": "L'ospite (\"The Little Stranger\") \u00e8 un romanzo gotico scritto da Sarah Waters e pubblicato nel 2009. Il romanzo \u00e8 stato finalista al Booker Prize, la terza volta per Sarah Waters.\nSi tratta di una storia di fantasmi ambientata in una villa in rovina del Warwickshire negli anni quaranta.\nTrama.\nFaraday, un medico di campagna di umili origini, \u00e8 chiamato a Hundreds Hall, una tenuta del XVIII secolo ha ormai perso il suo antico splendore. Conosce una giovane cameriera che odia la grande casa piena di spifferi, e fa amicizia con Ayres Caroline, la figlia nubile della famiglia, suo fratello Roderick, che sta superando fisicamente e mentalmente le sue esperienze come pilota nella seconda guerra mondiale, e la loro madre, la proprietaria della tenuta. Comincia a curare le ferite mal cicatrizzate di Roderick e diventa un amico di famiglia, arrivando a conoscerli abbastanza da rendersi conto che sono in gravi difficolt\u00e0 finanziarie e non pi\u00f9 in grado di mantenere la casa in condizioni confortevoli senza vendere le loro terre o oggetti di casa.\nNel tentativo di rallegrare la famiglia e trovare un potenziale marito per Caroline, viene organizzata una festa pochi amici di famiglia, durante la quale accade un evento disastroso. La bambina di una coppia viene aspramente ferito dal vecchio e solitamente docile labrador di Caroline. Roderick comincia a manifestare malumore e a bere pesantemente. Faraday ritiene che la colpa stia nello sforzo della gestione della tenuta. Roderick racconta che qualcosa \u00e8 apparso nella sua stanza la notte il cane ha attaccato la bambina, cercando di fargli del male. Macchie somiglianti a bruciature iniziano ad apparire sulle sue pareti, e viene portato in un ospedale psichiatrico dopo che Caroline, svegliatasi nel mezzo della notte, lo trova svenuto e ubriaco mentre la sua stanza \u00e8 in fiamme.\nLa relazione tra Faraday e Caroline oscilla tra romanticismo e amicizia platonica. Altri suoni allarmano Caroline, la madre e le loro due cameriere. Trovano strane scritture infantili sui muri in cui tali attivit\u00e0 sono svolte, i campanelli per le cameriere suonano da soli, il telefono squilla nel cuore della notte senza nessuno in linea. Quando la signora Ayres comincia a indagare, viene chiusa nella stanza dei bambini dove Susan, la sua amatissima prima figlia, mor\u00ec di difterite all'et\u00e0 di otto anni. Vedendo ombre irriconoscibili, la donna tenta freneticamente di fuggire aprendo la finestra a spinte e tagliandosi le braccia. Dopo essersi ripresa, comincia a credere che Susan sia intorno a lei in ogni momento, che sia impaziente di stare con lei anche se a volte le fa male. Una mattina, Caroline e la cameriera trovano la madre impiccata.\nIl giorno del funerale della signora Ayres, Faraday e Caroline decidono di sposarsi di l\u00ec a sei settimane. Caroline, tuttavia, \u00e8 svogliata e non interessata al matrimonio, tanto che alla fine annulla i piani e pensa di vendere Hundreds Hall. Faraday non riesce a crederci e cerca pi\u00f9 volte di farle cambiare idea, senza alcun risultato. La notte in cui si sarebbero dovuti sposare, Faraday riceve una chiamata che lo tiene fuori a lungo, e tornato a casa viene a sapere che Caroline si \u00e8 gettata dal secondo piano, uccidendosi. All'inchiesta la cameriera rivela di aver sentito Caroline andare al piano di sopra per controllare un suono proveniente da una sala buia, e che prima di cadere ha semplicemente detto: \"Tu!\". Tre anni pi\u00f9 tardi, Faraday continua a visitare il palazzo abbandonato, ancora incapace di trovare quello che Caroline aveva visto."}
{"id": "4261334", "revid": "599013", "url": "https://it.wikipedia.org/wiki?curid=4261334", "title": "Billy Johnson", "text": "Carriera professionistica.\nHouston Oilers.\nJohnson fu scelto nel corso del tredicesimo giro del Draft NFL 1974 dagli Oilers, venendo utilizzato inizialmente come ritornatore sui kickoff e occasionalmente in attacco. Nella sua stagione da rookie inizi\u00f2 a festeggiare i suoi touchdown con un balletto chiamato \"Funky Chicken\", basato su una canzone del cantante soul Rufus Thomas. Fu una delle prime particolari esultanze nella storia della lega. La danza, assieme ai suoi passi, rese Johnson popolare tra i tifosi degli Oilers.\nCome kick returner, Johnson ritorn\u00f2 cinque punt in touchdown, oltre a due ritorni in touchdown da kickoff, nei suoi primi quattro anni con gli Oilers, in aggiunta ai suoi 12 touchdown segnati su ricezione. Fu convocato per il Pro Bowl come kick returner nel 1975 e fu nominato miglior giocatore della partita dopo aver ritornato un punt per 90 yard in touchdown. Fu nuovamente convocato per il Pro Bowl nel 1977. Nel 1978 un infortunio al ginocchio lo costrinse a saltare gran parte delle due stagioni successive, condizionandolo per il resto della carriera. Tornato nel 1980 non venne pi\u00f9 impiegato come kick returner ma solo come wide receiver di riserva.\nCFL e Atlanta Falcons.\nJohnson nel 1981 gioc\u00f2 nella Canadian Football League con i Montreal Alouettes, dove fu la stella di una squadra che per\u00f2 vinse 3 sole partite a fronte di 13 sconfitte: Billy ricevette 65 passaggi per 1.060 yard e 5 TD e ritorn\u00f2 59 punt per 597 yard, giocando in squadra con altri giocatori della NFL come Vince Ferragamo, James Scott e David Overstreet.\nBilly fece ritorno nella NFL con gli Atlanta Falcons nel 1982. Nel 1983, Johnson gioc\u00f2 nel doppio ruolo di kick returner a tempo pieno, dove segn\u00f2 il sesto touchdown su ritorno da punt in carriera, e wide receiver titolare, guidando la squadra in ricezioni. Johnson alla fine della stagione fu convocato per il suo terzo Pro Bowl. La stagione successiva la perse in gran parte per un infortunio mentre nel 1985 non fu fatto giocare come ritornatore ma guid\u00f2 i Falcons in ricezioni e yard ricevute. Un ulteriore infortunio nel 1986 fu l'inizio della fine per Johnson, il quale si ritir\u00f2 dopo la stagione 1987, anche se torn\u00f2 brevemente disputando una sola partita coi Washington Redskins nel 1988."}
{"id": "4261335", "revid": "1305772", "url": "https://it.wikipedia.org/wiki?curid=4261335", "title": "Here, Hear II", "text": "Here, Hear II \u00e8 un EP dei La Dispute pubblicato l'11 novembre 2008 con etichetta No Sleep Records. Si tratta del secondo volume della serie \"Here, Hear\", un progetto sperimentale della band in cui vengono letti, recitati, riarrangiati delle poesie, degli stralci di testi letterari o elaborazioni di Jordan Dreyer con un sottofondo musicale. Il 24 dicembre 2009 l'EP \u00e8 stato messo a disposizione per il download su Bandcamp; tutti i ricavati fino al 17 gennaio 2010 sono andati alla Well House Community Living of Grand Rapids, un'organizzazione non profit che si occupa dei senzatetto di Grand Rapids, citt\u00e0 natale dei La Dispute. I ricavi successivi vanno a coprire le spese di registrazione della band.\nBackground.\nJordan Dreyer ha spiegato cos\u00ec i motivi che stanno dietro alla realizzazione di questi lavori: l'obiettivo \u00e8 quello di \"cercare di mostrare un contesto pi\u00f9 ampio per le canzoni che stavo scrivendo e quello che mi influenzava in quel tempo\".\nLe registrazioni, come indicato dalla band stessa all'interno del CD, avvengono tra il 24 ed il 28 agosto 2008 nei dintorni della casa dei genitori di Chad Sterenberg sul Lago Hanna, a Caledonia. Le parti vocali sono state invece registrate circa una settimana dopo nel magazzino di Grand Rapids dove erano gi\u00e0 avvenute le registrazioni per il precedente \"Here, Hear\". L'EP \u00e8 un progetto realizzato completamente in autonomia dalla band: Brad Vander Lugt si \u00e8 occupato dell'intero processo di registrazione e il resto del gruppo ha provveduto all'imballaggio e alla veste grafica. L'unico aiuto dall'esterno \u00e8 arrivato da Troy Otte, che si \u00e8 occupato della masterizzazione.\nCanzoni.\nLa band, nel presentare l'album, afferma: \"Tutti i testi sono stati presi in prestito da persone molto pi\u00f9 adeguate a recitarli. Alcuni sono stati tagliati, riarrangiati e modificati (solo in modo leggero, a volte senza volere) per farli combaciare con il ritmo di ogni canzone e per adattarli il meglio possibile al movimento della musica che accompagnano. La nostra speranza \u00e8 che cos\u00ec facendo, il prodotto finale nelle intenzioni dell'autore non sia stato in qualsiasi modo compromesso.\"\nFive.\nLa musica per la canzone \u00e8 stata interamente composta e suonata dal chitarrista Chad Sterenberg usando una chitarra elettrica accordata in drop C, uno shaker, un tamburello, due assi del pavimento di bamb\u00f9, le sue mani (usate assieme), un piano e la tromba che usava alla \"high school\". La registrazione della chitarra \u00e8 avvenuta su una passerella di alluminio a 20 minuti di distanza dalla spiaggia del Lago Hanna poco prima del tramonto. Il resto \u00e8 stato registrato nel garage e nel viale di casa dei genitori di Chad. Il testo riprende 3 poesie di Charles Bukowski (\"me and Faulkner\", \"alone with everybody\" e \"the crunch\"), di cui Jordan ha messo assieme alcune parti per convogliare un significato generale. Lui stesso ha poi letto il testo.\nSix.\nLa musica per la canzone \u00e8 stata interamente composta e suonata dal bassista Adam Vass usando due chitarre elettriche ed un basso (tutti con accordatura in drop C), pi\u00f9 una batteria e delle campane da slitta. Vass voleva inizialmente sostituire il metronomo con la canzone \"Nothing Else Matters\" dei Metallica, ma poi l'idea \u00e8 stata scartata all'ultimo minuto per una caratteristica della canzone che non permette di seguire il tempo. La registrazione \u00e8 avvenuta un mercoled\u00ec sera nel garage di casa dei genitori di Chad. Il testo \u00e8 un excerptum da \"Il mito di Sisifo\", saggio di Albert Camus, ed \u00e8 letto da Jordan.\nSeven.\nLa musica per la canzone \u00e8 stata interamente composta e suonata dal batterista Brad Vander Lugt usando una tastiera Casio, un tamburello, dei blocchi di legno, una campana da mucca, una batteria, i piedi (contro il pavimento) e le mani (usate assieme). La canzone si svolge attorno alla parte di batteria, improvvisata durante la registrazione \"una notte circa tre settimane fa\". Ad inizio traccia si sente un cane che abbaia. Il testo, letto da Jordan, \u00e8 preso dal primo capitolo de \"Il vento tra i salici\" di Kenneth Grahame.\nEight.\nLa musica per la canzone \u00e8 stata interamente composta e suonata dal chitarrista Kevin Whittemore usando una chitarra elettrica in accordatura standard, una grancassa percossa con un mallet Deschler 116, un rullante ed il suo bordo battuti con una bacchetta, un piatto crash battuto con due mallet Deschler 116, un tamburello ed uno shaker. La parte di chitarra \u00e8 stata registrata due volte: la prima con il microfono vicino all'amplificatore, la seconda con il microfono vicino a Kevin mentre suonava. La maggior parte delle parti delle percussioni \u00e8 stata scritta di getto appena finito di registrare la chitarra e suonata poco dopo. La canzone \u00e8 in 6/8, tranne una parte al centro in 7/8. Il testo, letto da Jordan, \u00e8 preso dalla graphic novel \"Midnight Nation\" da J. Michael Straczynski.\nArtwork.\nIl disco presenta tre differenti copertine: su sfondo color sughero, appare il titolo \"Here, Hear\" in nero in basso a sinistra, mentre al centro troviamo l'immagine a mo' di stencil di una mano verde con in mano una zolla di terra dalla quale spunta una piantina (\"Lovers cover\"), oppure in rosso una mano che pressa un mattone appena posto su un muro (\"Builders cover\"), o infine in blu una mano che sfiora quelli che potrebbero essere capelli oppure una cascata (\"The river cover\"). All'interno si trova un \"booklet\" con i testi delle canzoni e le note sul processo di produzione.\nSulle prime copie in vinile, \u00e8 riportata erroneamente l'indicazione \"45 giri al minuto\", mentre \u00e8 di 33 giri al minuto."}
{"id": "4261337", "revid": "599013", "url": "https://it.wikipedia.org/wiki?curid=4261337", "title": "Dick Schneider", "text": "Carriera.\nClub.\nLa carriera di Dick Schneider inizia nelle giovanili di DVV Sallandia e Go Ahead Eagles, con cui esordisce in prima squadra nel 1965. Nel 1970 avviene il primo trasferimento della sua carriera, che lo porta da Deventer e Rotterdam, tra le file del Feyenoord; rimane al Feyenoord per otto stagioni, nelle quali vince, a livello nazionale, due campionati olandesi e, a livello internazionale, una Coppa UEFA. Nel 1978 torna al Go Ahead Eagles, dove rimane fino al 1983 tranne che per una stagione giocata nel Vitesse. Chiude la carriera nel 1984, dopo aver giocato la sua ultima stagione nel Wageningen.\nNazionale.\nDick Schneider ha giocato in totale 11 partite con la Nazionale olandese, esordendo il 3 maggio 1972 a Rotterdam contro il Per\u00f9, partita nella quale segna anche il suo primo goal in Nazionale; il secondo verr\u00e0 messo a segno il 29 agosto 1973 a Deventer contro l'Islanda. Gioca la sua ultima partita con gli Oranje il 9 ottobre 1974 contro la Svizzera."}
{"id": "4261341", "revid": "767487", "url": "https://it.wikipedia.org/wiki?curid=4261341", "title": "Torre dell'Orologio (Avellino)", "text": "La Torre dell'Orologio, simbolo di Avellino, \u00e8 un monumento in stile barocco che sovrasta la Piazza Amendola, dove si trova il Palazzo della Dogana, anche se la sua base \u00e8 collocata dietro le palazzine che sporgono su tale Piazza, esattamente alla Salita dell'Orologio, nei pressi dell'ingresso delle Grotte longobarde. La torre \u00e8 alta circa 36 metri e presenta un basamento a bugne riquadre. In origine presentava due piani, con quello pi\u00f9 elevato aperto. Successivamente, venne aggiunto un terzo livello dotato di un orologio a campane e della \"diana\" che suonava a martello in caso di pericolo.\nDisputata \u00e8 l'origine della struttura. Stando alla Tradizione la Torre sarebbe stata edificata su una preesistente rocca delle antiche mura di Avellino (precisamente su una precedente torre di avvistamento a sua volta edificata su un precedente campanile). Invece, recentemente, si \u00e8 ritenuto che la sua realizzazione avvenne nel XVII secolo, per volont\u00e0 del principe Francesco Marino Caracciolo. Il principe voleva una struttura che rappresentasse l'idea della nuova citt\u00e0 ridisegnata dalla famiglia caracciolo e ne affid\u00f2 il progetto forse a Cosimo Fanzago(Clusone, 1591 \u2013 Napoli, 1678) , ma documentazione in proposito \u00e8 attualmente mancante. Ci\u00f2 che realmente \u00e8 documentato \u00e8 l'intervento dell'architetto napoletano Giovan Battista Nauclerio (Napoli, 1666 - Napoli, 1739). \u00c8 da escludere una collaborazione tra i due artisti anche solo per un'incompatibilit\u00e0 cronologica, quando muore il Fanzago, Giovan Battista Nauclerio \u00e8 appena dodicenne.\nData la sua altezza e la sua collocazione, la Torre dell'Orologio sovrastava gli edifici circostanti e la sua sommit\u00e0 \u00e8 visibile da lontano, persino dalla fine di via Francesco Tedesco a est e del Corso Vittorio Emanuele II a ovest, che compongono quella che allora era l'asse viario che portava il grano dalla Puglia a Napoli.\nCome tutti i monumenti secolari, la Torre dell'Orologio ha vissuto le conseguenze dei vari terremoti successivi alla sua costruzione, nel XVII e XVIII secolo. Perci\u00f2, venne restaurata nel 1782, impiegando danaro pubblico, secondo quanto recita una lapide, dove si leggono i nomi del Sindaco, Pietro Rossi, e dell'Architetto, Luigi Maria de Conciliis Conciliis.\nLa Torre croll\u00f2 quasi interamente a seguito del terremoto del 23 novembre 1980, il che rese necessaria una ricostruzione con alcuni elementi originali.\nUn'immagine della torre \u00e8 utilizzata come copertina della rivista scientifica Peps."}
{"id": "4261349", "revid": "848247", "url": "https://it.wikipedia.org/wiki?curid=4261349", "title": "Donato Bachi", "text": "\u00c8 stato tra i pi\u00f9 noti socialisti torinesi fino all'avvento del fascismo, aderente alla massoneria nella loggia \"Cavour\" di Torino, nella quale raggiunse il grado di maestro nel 1903. Fu tra i fondatori dell'Istituto Case Popolari e, con Pio Fo\u00e0, dell'Universit\u00e0 Popolare di Torino in cui rivest\u00ec la carica di presidente; per lunghi anni fu anche presidente dell'Istituto Cesare Lombroso di Torino. Di religione ebraica, si salv\u00f2 dalla deportazione rifugiandosi nella casa di cura diretta da Carlo Angela, medico benemerito. Il presidente della Repubblica Luigi Einaudi e Camillo Olivetti furono suoi coetanei ed amici. Nel 1902, il ragioniere Donato Bachi sal\u00ec ai vertici amministrativi della societ\u00e0 torinese \"Nebiolo\", che produceva caratteri tipografici, fondata nel 1880 da Giovanni Nebiolo e Lazzaro Levi.\nQuale figura importante dell'antifascismo torinese, la citt\u00e0 di Torino lo ha inserito nella toponomastica dedicandogli una via nel quartiere Lingotto."}
{"id": "4261351", "revid": "647919", "url": "https://it.wikipedia.org/wiki?curid=4261351", "title": "Teenage Mutant Ninja Turtles (serie animata 2012)", "text": ""}
{"id": "4261352", "revid": "599013", "url": "https://it.wikipedia.org/wiki?curid=4261352", "title": "Guido Leoni (liutaio)", "text": "Biografia.\nNacque in una famiglia di artigiani falegnami, che operarono per pi\u00f9 generazioni a San Benedetto del Tronto.\nFu nominato cannoniere artificiere della Marina Militare, il 16 luglio 1922.\nAppassionatosi di liuteria, nel 1927 costru\u00ec da autodidatta quattro violini. Successivamente, esercit\u00f2 esclusivamente il mestiere di ebanista sino al 1950, quando riprese l'attivit\u00e0 liutaria.\nIl suo laboratorio era nei pressi della Chiesa della Madonna della Marina, in via Spinozzi 24 a San Benedetto del Tronto, cittadina dove abit\u00f2 sempre (la nascita a Genova fu del tutto casuale, a seguito di un breve viaggio in quella citt\u00e0 della madre, incinta al nono mese di gravidanza).\nEbbe amicizia con il liutaio ascolano Cesare Castelli e rapporti con i cultori di liuteria Picena Paolo Falciani, Ezio Tanzi, Ludovico Giovannetti, Giovanni Bozzoni, Luigi Mandolini, Giovanni Cutugno e soprattutto con Gioacchino Pasqualini. Quest'ultimo ebbe un ruolo importante nella formazione liutaria di Guido Leoni, dato che negli anni \u201850 gli forn\u00ec modelli, ricette di vernice e vari attrezzi: egli era solito frequentare la bottega del liutaio sambenedettese per far restaurare propri strumenti, oltre che per condurvi altri musicisti.\nLeoni fu associato all'ANLAI (Associazione Nazionale Liuteria Artistica Italiana, fondata da Gioacchino Pasqualini) ed entr\u00f2 in relazione con i liutai Giuseppe Lucci di Roma e Celestino Farotto di Milano.\nPartecip\u00f2 alla \u201cMostra Nazionale di Liuteria Moderna\u201d tenutasi ad Ascoli nel settembre - ottobre 1955, conseguendo un diploma per l'esposizione di un violino del 1951 e un violino del 1955.\nNel novembre del 1956 prese parte al terzo \u201cConcorso Nazionale di Liuteria Contemporanea\u201d indetto dall'Accademia Nazionale di Santa Cecilia, ottenendo un diploma premio d'incoraggiamento del Pio Sodalizio dei Piceni, per un violino e una viola. Il 4 agosto dell'anno successivo ottenne un diploma attestato di medaglia d'oro alla \u201cMostra Nazionale di Liuteria Moderna Sastrum\u201d, salone dello strumento musicale e della musica di Ancona. Alla \u201cMostra Internazionale di Liuteria\u201d dedicata alla viola moderna, tenutasi ad Ascoli Piceno nel settembre del 1959, consegu\u00ec una medaglia d'oro di medio formato destinata, dal Ministero dell\u2019Industria e Commercio, a un liutaio marchigiano meritevole, presentando due violini, una viola e un violoncello costruiti nel periodo 1956/1959. Al concorso di liuteria, tenutosi ad Ascoli Piceno nel 1969, gli fu assegnata una medaglia d'oro per tre violini, una viola e un violoncello; inoltre, vinse una medaglia vermeil come migliore costruttore marchigiano vivente. Fu inoltre insignito, nel febbraio del 1971, della onorificenza di \u201cCavaliere della Repubblica\u201d.\nPartecip\u00f2, nel 1971, alla prima rassegna \u201cMostra di liuteria moderna di Bagnacavallo\u201d, ottenendo un diploma di merito per un violino. Nel settembre del 1973 concorse alla \u201cQuinta biennale degli strumenti ad arco, strumenti moderni di Cremona\u201d presentando un violino e una viola.\nStrumenti.\nDurante la sua attivit\u00e0 Leoni costru\u00ec settantotto violini, diciassette viole e undici violoncelli.. Nella sua opera venne a volte coadiuvato dal figlio Franco, anch'egli esperto di liuteria e musica. Osservando i suoi strumenti musicali si nota la particolare evidenza delle punte, in ossequio al gusto liberty, imperante all'epoca della sua formazione da artigiano ebanista. Us\u00f2 la forma esterna e un modello personale in un lavoro raffinatissimo con grande cura di tutti i particolari ottenendo un'ottima resa acustica. La vernice usata era ad alcool e di vari colori: arancione bruno, rosso sangue di drago, gialla o ambrata bruna. Alcuni strumenti furono venduti al commerciante americano Malvin Brinser, altri a Monaco, Milano, Roma, oltre che a musicisti locali.\nA testimonianza della perizia e delle capacit\u00e0 tecnico costruttive di Guido Leoni riportiamo in stralcio il contenuto di due lettere di Gioacchino Pasqualini, una indirizzata ad una terza persona e un'altra direttamente al liutaio:\n\"\u201cRoma 21 gennaio 1963. Egr. Dott. Come la S.V.Ill.ma \u00e8 gi\u00e0 a conoscenza, il Maestro Liutaio Guido Leoni, che risiede a San Benedetto del Tronto, in questi ultimi anni ha progredito i lavori di liuteria in modo straordinario. Ci\u00f2 \u00e8 stato constatato non solo dal Presidente dell'A.N.L.A.I., ma anche da esperti competenti italiani e stranieri. Gi\u00e0 nel 1956 il Maestro Leoni aveva costruito ottimi strumenti sia per la perfezione della lavorazione liutistica che per il rendimento acustico. Una sua viola del 1956, esposta alla Mostra Internazionale dedicata alla Viola Moderna, in Ascoli Piceno \u2013 settembre 1959 \u2013 consegu\u00ec infatti un premio di medaglia d'oro del Ministero Industria e Commercio (Direzione Generale Artigianato e Piccole Industrie). Nel Natale del 1962 il Presidente dell'A.N.L.A.I. recatosi a visitarlo (e a tale visita assisteva anche la S.V.) rimase addirittura sorpreso nel vedere un \u201cQuartetto\u201d del Leoni gi\u00e0 quasi ultimato, che egli desidererebbe inviare al prossimo Concorso Internazionale \u201cQuartetto a corda\u201d \u2013 Liegi 1963 -. Senza dubbio tale \u201cQuartetto\u201d \u00e8 degno di figurare in questa massima competizione: infatti gli strumenti sono lavorati in modo magnifico...\"\".\n\"\u201cAscoli Piceno, 23 settembre 1971. Caro Guido Leoni, cav. Maestro liutaio, complimenti sinceri per i tuoi strumenti, specie dal lato acustico; il loro suono \u00e8 veramente simile a quello cremonese, per la qualit\u00e0, dote che ho riscontrato in tutti gli strumenti da me esaminati...\"\"\".\nUs\u00f2 dapprima inserire nei suoi strumenti musicali un'etichetta manoscritta \"...Guido Leoni fece San Benedetto del Tronto\"; poi stampata \"Guido Leoni Liutaio - San Benedetto del Tronto - Fecit Anno...\" o \"Cav.Guido Leoni Fecit Anno - San Benedetto del Tronto (Italia)\". In tutte le etichette stampate sono raffigurati due leoni con le iniziali LG.\nNell'agosto del 2009, l'associazione \u201cSuoni dal Piceno\u201d, nell'ambito del III Festival \u201cMusica e Liuteria per amore, arte e scienza\u201d svoltosi a San Benedetto del Tronto, ha reso omaggio al liutaio sambenedettese attraverso una mostra svoltasi nel giardino della Palazzina Azzurra, dove sono stati esposti due violini, due viole e un violoncello di sua produzione, oltre che alcune forme.\nIl 18 maggio 2013 la stessa associazione, con il patrocinio comunale, ha inaugurato presso il Palazzo Piacentini a San Benedetto del Tronto una mostra permanente sulla liuteria della Provincia di Ascoli Piceno: in questo ambito sono esposti numerosi attrezzi, forme, studi preparatori ed altri vari oggetti provenienti dalla bottega di Guido Leoni."}
{"id": "4261355", "revid": "53660045", "url": "https://it.wikipedia.org/wiki?curid=4261355", "title": "Tanaka Kakuei", "text": ""}
{"id": "4261365", "revid": "466539", "url": "https://it.wikipedia.org/wiki?curid=4261365", "title": "Ladra (romanzo)", "text": "Ladra (\"Fingersmith\") \u00e8 un romanzo di Sarah Waters del 2002, finalista al Booker Prize.\nTrama.\nNel 1862 a Londra, alla vigilia della sua maggiore et\u00e0, Susan Trinder, una giovane orfana allevata dalla signora Sucksby, si vede proporre da Richard Rivers di frodare la giovane e ricca Maud Lilly. Dopo aver vissuto 10 anni nell\u2019ospedale psichiatrico dove mor\u00ec sua madre, Maud Lilly \u00e8 stata accolta dallo zio nella sua villa, dove colleziona con cura libri di genere erotico. Maud offre un posto di lavoro come dama di compagnia a Susan Smith, che non \u00e8 altri che Susan Trinder, assunta su consiglio di Richard Rivers, l\u2019insegnante di pittura della ragazza.\nIl piano \u00e8 che Susan convinca Maud a scappare con Richard, in modo che l\u2019uomo possa poi farla dichiarare pazza e appropriarsi delle sue ricchezze. Tra Maud e Susan si instaura un'amicizia che poi si sviluppa in attrazione fisica, e Susan si accorge di essersi innamorata. Anche se attanagliata dal rimorso, convince Maud a sposare Richard con una cerimonia affrettata nel cuore della notte. Richard non agisce come aveva preannunciato: infatti esiste un piano orchestrato dalla signora Sucksby, che \u00e8 a conoscenza del vero passato di Maud e vuole approfittarne."}
{"id": "4261367", "revid": "177155", "url": "https://it.wikipedia.org/wiki?curid=4261367", "title": "K\u00e1rhozat", "text": ""}
{"id": "4261371", "revid": "606039", "url": "https://it.wikipedia.org/wiki?curid=4261371", "title": "Lemur variegatus", "text": ""}
{"id": "4261372", "revid": "606039", "url": "https://it.wikipedia.org/wiki?curid=4261372", "title": "Vari bianconero", "text": ""}
{"id": "4261375", "revid": "606039", "url": "https://it.wikipedia.org/wiki?curid=4261375", "title": "Lemure variegato", "text": ""}
{"id": "4261376", "revid": "177155", "url": "https://it.wikipedia.org/wiki?curid=4261376", "title": "Werckmeister harm\u00f3ni\u00e1k", "text": ""}
{"id": "4261377", "revid": "729019", "url": "https://it.wikipedia.org/wiki?curid=4261377", "title": "Katherine Harris", "text": "Biografia.\nFormazione e inizi.\nNata in Florida da una famiglia molto benestante, la Harris ottenne un master in amministrazione pubblica dall'Universit\u00e0 di Harvard e durante gli studi lavor\u00f2 nell'ufficio del deputato Andy Ireland. Prima di entrare lei stessa in politica ebbe un impiego da manager per la IBM. Nel 1994 venne eletta come repubblicana all'interno del \"Senato di Stato della Florida\" e dopo quattro anni vinse le elezioni per \"Segretario di Stato della Florida\", sconfiggendo la compagna di partito in carica Sandra Mortham.\nElezioni presidenziali del 2000.\nNella veste di Segretario di Stato la Harris ebbe un ruolo decisivo durante la controversia delle presidenziali del 2000: la Florida era lo stato chiave che avrebbe determinato il nuovo Presidente degli Stati Uniti fra il repubblicano George W. Bush e il democratico Al Gore e la sfida fra i due appariva come un testa a testa. La Harris, che aveva il compito di presiedere le operazioni di spoglio dei voti, ebbe diversi problemi, come quello delle \"punch card\" (cio\u00e8 le schede elettorali andavano punzonate in corrispondenza del nome del candidato scelto, ma talvolta la carta restava attaccata anche dopo la punzonatura e quindi si poneva il dubbio di considerare validi o nulli quei voti), e fin\u00ec per annunciare la vittoria di Bush.\nTuttavia Al Gore present\u00f2 ricorso e ottenne da un giudice distrettuale il riconteggio manuale delle schede, in precedenza respinto dalla Harris, la quale era considerata una fervente sostenitrice di Bush. Inoltre la Harris aveva incaricato la \"Database Technologies\" di togliere dagli elenchi dei votanti i pregiudicati, a cui costituzionalmente era negato il diritto di voto; nel fare ci\u00f2 per\u00f2 vennero commessi diversi errori (soprattutto di omonimia) e la Harris fin\u00ec nella bufera poich\u00e9 erano stati cancellati dalle liste 57.700 afroamericani, che per il 90% erano elettori democratici. Dopo una serie di riconteggi che non portarono ad una soluzione univoca, il caso fin\u00ec in mano alla Corte Suprema, che alla fine consent\u00ec alla Harris di convalidare ufficialmente la vittoria di Bush.\nLa carriera al Congresso.\nNel 2002 la Harris si candid\u00f2 al Congresso per occupare il seggio della Camera lasciato vacante da Dan Miller. La Harris riusc\u00ec a vincere grazie all'elevato numero di elettori repubblicani del distretto e divenne deputata.\nNel 2004, dopo aver vagliato l'ipotesi di una candidatura al Senato, decise di chiedere un altro mandato alla Camera e venne riconfermata. Due anni dopo ufficializz\u00f2 la sua decisione di candidarsi al Senato e la sua campagna elettorale caus\u00f2 alcune polemiche sul tema della religione: la Harris, devota cristiana, afferm\u00f2 che la separazione fra Stato e Chiesa fosse una bugia e che in caso di mancata elezione di cristiani avrebbe vinto il peccato. Alla fine la Harris venne sconfitta con ampio margine dal senatore democratico in carica Bill Nelson.\nOpinione pubblica.\nL'immagine della Harris risent\u00ec fortemente delle vicende in cui si era trovata coinvolta, perlopi\u00f9 sotto una luce negativa: Alan Dershowitz la defin\u00ec \"una volgare truffatrice\", Maureen Dowd la paragon\u00f2 a Crudelia De Mon e di lei Robin Givhan disse \"In un momento nel quale sono essenziali la diplomazia, l'equilibrio e la calma, ci si chiede come possa essere all'altezza una donna repubblicana che non sa usare con moderazione neppure il bastoncino del rimmel e che per l'applicazione del trucco si serve della cazzuola\". Inoltre venne accusata di essere l'amante di Jeb Bush, governatore della Florida e fratello di George W. Bush.\nLa Harris fu poi fatta oggetto di numerose imitazioni satiriche, fra cui quella della comica Ana Gasteyer al \"Saturday Night Live\". Nel 2008 venne girato un film per la televisione dal titolo \"Recount\", che trattava proprio la vicenda del riconteggio delle schede elettorali della Florida; il personaggio di Katherine Harris fu interpretato dall'attrice Laura Dern, che vinse un Golden Globe per la miglior attrice non protagonista in una serie e venne nominata all'Emmy."}
{"id": "4261387", "revid": "809537", "url": "https://it.wikipedia.org/wiki?curid=4261387", "title": "Funzione trappola", "text": ""}
{"id": "4261392", "revid": "1870933", "url": "https://it.wikipedia.org/wiki?curid=4261392", "title": "Stazione di Carini", "text": "La stazione di Carini \u00e8 una stazione ferroviaria posta sulla linea Palermo-Trapani, a servizio dell'omonimo comune.\nMovimento.\nLa stazione \u00e8 servita da treni regionali (cadenza semi-oraria) della relazione Palermo Centrale-Punta Raisi. Nel 2025, anno previsto per la riapertura della ferrovia Palermo-Trapani (via Milo), sono previsti collegamenti diretti da Palermo con Trapani, Castelvetrano e Mazara del Vallo."}
{"id": "4261397", "revid": "119168656", "url": "https://it.wikipedia.org/wiki?curid=4261397", "title": "Roberto Camardiel", "text": "Carriera.\nMolto attivo negli Spaghetti western, lavor\u00f2 anche con Sergio Leone. Mor\u00ec a Barcellona."}
{"id": "4261400", "revid": "606039", "url": "https://it.wikipedia.org/wiki?curid=4261400", "title": "Cladonia endiviaefolia", "text": ""}
{"id": "4261402", "revid": "606039", "url": "https://it.wikipedia.org/wiki?curid=4261402", "title": "Cladonia endiviifolia", "text": ""}
{"id": "4261405", "revid": "1787156", "url": "https://it.wikipedia.org/wiki?curid=4261405", "title": "Stazione di Carini Torre Ciachea", "text": "La stazione di Carini Torre Ciachea \u00e8 una fermata ferroviaria posta sulla linea Palermo-Trapani, a servizio dell'omonima localit\u00e0 del comune di Carini.\nStoria.\nLa fermata di Carini Torre Ciachea venne attivata il 2 luglio 2002, nell'ambito del potenziamento del servizio ferroviario metropolitano di Palermo; tuttavia venne servita solo da pochi treni.\n\u00c8 stata coinvolta dai lavori di ammodernamento del passante ferroviario di Palermo e la nuova fermata \u00e8 stata riaperta al pubblico il 7 ottobre 2018, divenendo fermata regolare per met\u00e0 dei treni percorrenti la tratta."}
{"id": "4261411", "revid": "455046", "url": "https://it.wikipedia.org/wiki?curid=4261411", "title": "Adesione della Serbia all'Unione europea", "text": "Il processo di adesione della Serbia all'Unione europea \u00e8 iniziato con la firma da parte dello stato dell'accordo di stabilizzazione e associazione (ASA) con l'Unione europea a Lussemburgo il 29 aprile 2008; i negoziati per l'ASA iniziarono il 10 ottobre 2005, quando era ancora confederata con il Montenegro. L'ASA \u00e8 entrato in vigore il primo settembre 2013.\nProcesso di adesione.\nLa Serbia ha presentato domanda di adesione all'Unione europea il 22 dicembre 2009. Il Consiglio europeo il 25 ottobre 2010 ha trasmesso alla Commissione europea il relativo dossier invitandola a presentare un parere sullo stesso, a Belgrado sar\u00e0 richiesto di compilare un questionario. La Commissione europea il 12 ottobre 2011 raccomanda che alla Serbia venga attribuito lo status ufficiale di Paese candidato all'adesione. Il Consiglio europeo ha concesso lo \"status\" ufficiale di Paese candidato alla Serbia nella riunione del 1\u00ba marzo 2012; il 28 giugno 2013 esso ha approvato l'inizio dei negoziati d'adesione entro il mese di gennaio 2014. La fase preparatoria (detta \"screening\") dei negoziati d'adesione \u00e8 iniziata il 25 settembre 2013, i negoziati per l'adesione vera e propria sono iniziati il 21 gennaio 2014."}
{"id": "4261416", "revid": "256896", "url": "https://it.wikipedia.org/wiki?curid=4261416", "title": "Mauro Nardi canta Mario Merola", "text": "Mauro Nardi canta Mario Merola \u00e8 il trentatreesimo album in studio del cantante italiano Mauro Nardi, pubblicato nel 2006 dalla Zeus.\nI 14 brani, non appartenenti al genere neomelodico, sono successi originariamente interpretati dal cantante e attore italiano Mario Merola."}
{"id": "4261417", "revid": "729019", "url": "https://it.wikipedia.org/wiki?curid=4261417", "title": "Franti\u0161ek Nov\u00e1k", "text": "Biografia.\nFranti\u0161ek Nov\u00e1k nasce in una povera famiglia contadina del villaggio di Sokole\u010d, vicino a Pod\u011bbrad, il 26 agosto 1902. Durante la giovinezza lavora come fabbro, prima in Moravia e poi a Praga. Il 10 febbraio 1922 entra a far parte delle guardie di frontiera, assegnato al 1\u00ba Battaglione di D\u011b\u010d\u00edn. Il 15 aprile 1923 si arruola nell'esercito, entrando nell'aviazione militare. Svolge il corso di pilotaggio presso la scuola di volo di Cheb, dove diviene allievo di Franti\u0161ek Malkovsk\u00fd. Termina il corso con il grado di caporale. Il 22 settembre dello stesso anno viene assegnato alla 2\u00aa Compagnia del 1\u00ba Reggimento d'Aviazione di Praga, dove presta servizio per i due anni seguenti. Il 21 luglio 1924 viene promosso sergente pilota, ed il 10 gennaio 1926 sergente maggiore. Tra il 1\u00ba luglio ed il 17 agosto 1931 completa un corso di addestramento al volo notturno e strumentale presso l'LP 6 di Praga.\nLa sua prima esibizione acrobatica in pubblico avviene nel 1932 quando, insieme ad alcuni colleghi, viene scelto per rappresentare l'aviazione cecoslovacca nel meeting aeronautico di Varsavia, in Polonia. In questa occasione si classifica al secondo posto, e fu soprattutto grazie a lui che la squadra cecoslovacca divenne vincitrice del raduno aeronautico.\nDopo questa prestazione rientr\u00f2 nella media dei piloti, ottenendo solo una vittoria al \"Ka\u0161parov\u011b memori\u00e1lu\", gara nazionale di velocit\u00e0.\nIl 10 giugno 1934 ottiene la promozione a maresciallo. Nello stesso anno divent\u00f2 l'idolo del pubblico cecoslovacco quando si classific\u00f2 al quarto posto nella gara di acrobazia aerea tenutasi al raduno aeronautico di Vincennes, in Francia. Da allora le sue performance acrobatiche furono le migliori che la \u010ce\u0161koslovenske Vojenske Letectvo potesse offrire al pubblico. Nel 1934 vinse le gare di Vienna, Linz, Praga, Bucarest ed una in Portogallo. Durante l'esibizione portoghese nacque una vera e propria leggenda, per altro mai confermata. Dopo la gara il team acrobatico cecoslovacco invit\u00f2 quello portoghese a prendere il caff\u00e8, ad esso si un\u00ec il Presidente della Repubblica, generale Ant\u00f3nio \u00d3scar Carmona, che aveva ammirato la splendida esibizione di Nov\u00e1k e voleva conoscerlo. Il 21 gennaio 1935 ottiene la nomina a sottotenente.\nIl 15 luglio 1936 arriv\u00f2 in visita a Praga una delegazione militare sovietica. Per l'occasione un trio di piloti acrobatici, composto da Franti\u0161ek Nov\u00e1k, Josef Hub\u00e1\u010dek e Petr \u0160irok\u00fd, si esibirono in uno spettacolo di alta acrobazia. La delegazione sovietica rimase cos\u00ec colpita dallo spettacolo offerto da invitare il trio di piloti ad esibirsi in Unione Sovietica.\nNell'agosto 1936 Nov\u00e1k partecipa alle Olimpiadi di Berlino. La gara di acrobazia aerea viene vinta dal pilota tedesco Otto von Hagenburg, ma al secondo, terzo e ottavo posto si piazzarono i piloti cecoslovacchi (in ordine Petr \u0160irok\u00fd, Franti\u0161ek Nov\u00e1k e Josef Hub\u00e1\u010dek, tutti su Avia B-122). Durante la cena di gala che segu\u00ec alla gara il comandante della Luftwaffe, Hermann G\u00f6ring, ebbe al suo tavolo von Hagenburg e i primi due aviatori cecoslovacchi, cosa che non gli fu affatto gradita. Nel mese di settembre dello stesso anno una formazione di tre addestratori Avia Ba-122, accompagnati da un Fokker F.VII, intrapresero un viaggio che, via Romania, li port\u00f2 in Unione Sovietica. Gli aviatori cecoslovacchi si esibirono a Odessa, Mosca e Kiev, suscitando grande entusiasmo tra gli ufficiali militari, i funzionari governativi e gli appassionati di aviazione locali. L'intera spedizione dur\u00f2 26 giorni.\nNegli anni seguenti vinse numerose gare internazionali, in particolare il raduno acrobatico che ebbe luogo sull'aeroporto di D\u00fcbendorf, nei pressi di Zurigo, nel 1937. In questa occasione il team cecoslovacco occup\u00f2 tre dei primi quattro posti. Nov\u00e1k dopo una spettacolare esibizione di si classific\u00f2 al secondo posto, \u0160irok\u00fd al terzo e Hub\u00e1\u010dek al quarto. Il 1\u00ba agosto 1937 venne promosso tenente. Dal 1\u00ba gennaio 1938 al 30 settembre dello stesso anno comand\u00f2 il 44th Fighter Squadron, basato sull'aeroporto di Praga-Kbely, ed equipaggiato con i caccia Avia B-534 e Bk-534. Il 23 settembre, nel timore di un'invasione tedesca, il governo del generale Jan Syrov\u00fd emise il decreto di mobilitazione generale. In seguito alla Conferenza di Monaco la Cecoslovacchia dovette cedere parte del suo territorio alla Germania.\nIl 12 marzo 1939 Nov\u00e1k si esib\u00ec per l'ultima volta sull'aeroporto di Ruzyne. Il 15 marzo i tedeschi, dopo aver ottenuto l'ordine di resa dell'esercito cecoslovacco dal Presidente della Repubblica Emil H\u00e1cha, invasero la Cecoslovacchia, occupandola interamente. Le autorit\u00e0 tedesche congedarono tutti gli aviatori cecoslovacchi, tranne Franti\u0161ek Nov\u00e1k, destinato a diventare istruttore di volo nella Luftwaffe. Nov\u00e1k, tuttavia, respinse l'offerta e insieme a molti altri aviatori cecoslovacchi fugg\u00ec all'estero.\nAi primi di luglio del 1939, insieme al tenente colonnello Franti\u0161ek Langer ed al sergente Josef Hub\u00e1\u010dek, attravers\u00f2 il confine tra Moravia e Polonia a Ostrava.\nI tre piloti raggiunsero dapprima Cracovia e successivamente il porto di Gdynia, dove si imbarcarono per la Francia. Arrivarono a Parigi il 1\u00ba agosto e Nov\u00e1k fu uno dei primi piloti cecoslovacchi ammessi nell'Arm\u00e9e de l'air. Allo scoppio della Seconda guerra mondiale prest\u00f2 servizio come istruttore di volo sulla base aerea di Chartres. Durante il soggiorno in Francia fu afflitto da problemi allo stomaco, ma continu\u00f2 ad addestrare i piloti. Solo le ripetute pressioni dei colleghi fecero che Nov\u00e1k si decidesse a farsi ricoverare in ospedale a Parigi per essere operato. Purtroppo dopo le dimissione dall'ospedale ignor\u00f2 le raccomandazioni dei medici che gli consigliavano un lungo periodo di riabilitazione. Recatosi a Chartres inizi\u00f2 subito a volare ed a ad addestrare i nuovi piloti a Chartres. Ci\u00f2 si rivel\u00f2 fatale, i punti di sutura chirurgici cuciti sulla recente ferita scoppiarono, ed egli non riusc\u00ec a scendere dal suo aereo senza assistenza. Fu immediatamente portato in un ospedale di Parigi, dove si tent\u00f2 di rimediare ai problemi chirurgici con una seconda operazione, ma in seguito all'insorgere di complicazioni mediche Nov\u00e1k si spense il 27 aprile 1940. Dopo la sua morte il governo cecoslovacco in esilio lo promosse postumo al rango di capitano (con effetto dal 28 ottobre 1938), capitano di stato maggiore (con effetto dal 28 gennaio 1942), e maggiore (a partire dal 28 ottobre 1942).\nVenne sepolto in terra di Francia, in un piccolo cimitero parigino, alla presenza del suo antico compagno di acrobazie Josef Hub\u00e1\u010dek. A partire dal 1963 la salma venne tumulata nel Cimitero di guerra cecoslovacco di Arras. Il suo ultimo desiderio, espresso prima di morire, era di essere riportato in Cecoslovacchia. In occasione del 100\u00ba anniversario della sua nascita i suoi resti furono riesumati il 10 agosto 2002 e trasferiti nella Repubblica Ceca a bordo di un velivolo da trasporto militare Antonov An-26. Il 24 agosto dello stesso anno, alla presenza di numerosi veterani e membri del comando dell'esercito della Repubblica Ceca, Nov\u00e1k venne sepolto nel cimitero di Sokole\u010d, suo paese natale, che per l'occasione gli intitol\u00f2 la locale scuola elementare."}
{"id": "4261418", "revid": "2136684", "url": "https://it.wikipedia.org/wiki?curid=4261418", "title": "Stazione di Capaci (1880)", "text": "La stazione di Capaci era una stazione ferroviaria posta sulla linea Palermo-Trapani, a servizio dell'omonimo comune.\nLa stazione \u00e8 stata chiusa nel giugno del 2015 nell'ambito dei lavori del passante ferroviario di Palermo.\nDal 28 novembre 2021 \u00e8 attiva una nuova fermata ferroviaria, in sotterranea, nel centro cittadino di Capaci, denominata a sua volta stazione di Capaci."}
{"id": "4261429", "revid": "287204", "url": "https://it.wikipedia.org/wiki?curid=4261429", "title": "International Women's Open 1979 - Singolare", "text": "Il singolare del torneo di tennis International Women's Open 1979, facente parte del WTA Tour 1979, ha avuto come vincitrice Chris Evert che ha battuto in finale Martina Navr\u00e1tilov\u00e1 7-5, 5-7, 13-11."}
{"id": "4261430", "revid": "767487", "url": "https://it.wikipedia.org/wiki?curid=4261430", "title": "Casa della Corporazione dei Panettieri", "text": "La Casa della Corporazione dei Panettieri (in tedesco \"B\u00e4ckeramtshaus\") \u00e8 una casa a graticcio che si affaccia sul lato occidentale della Piazza del Mercato di Hildesheim, in Germania.\nStoria e descrizione.\nVenne costruito in stile Biedermeier nell'anno 1825 al posto di un edificio precedente del XVI secolo, accanto al pi\u00f9 imponente e celebre Knochenhaueramtshaus.\nOriginariamente, il lato che guarda sulla Rathausstra\u00dfe era costituito da un portico in legno poggiante su 6 pilastri (si hanno testimonianze fotografiche degli anni 1884 circa), alterato a fine Ottocento.\nIl 22 marzo 1945 il centro storico della citt\u00e0 venne completamente distrutto da un terribile bombardamento incendiario: anche il B\u00e4ckeramtshaus segu\u00ec la sorte di centinaia di case ad intelaiatura in legno, bruciando fino al basamento.\nL'area rimase libera fino al 1960, quando venne deciso di costruirvi sopra l'hotel \"Rose\", un brutto edificio in vetro e cemento nello stile in voga all'epoca; inaugurato nel 1963, l'hotel non fu mai molto amato dagli abitanti di Hildesheim, che avrebbero desiderato invece la riedificazione degli edifici storici.\nNegli anni seguenti, si formarono alcune associazioni cittadine che raccoglievano fondi per ricostruire le case della piazza. La Cassa di Risparmio di Hildesheim finanzi\u00f2 la ricostruzione delle facciate delle case del lato sud della piazza. Poco dopo vennero ricostruite quelle del lato nord. Nel frattempo la gestione dell'hotel \"Rose\" fece bancarotta.\nInfine, il 21 aprile 1986 il concilio cittadino deliber\u00f2 la ricostruzione del Knochenhaueramtshaus e del B\u00e4ckeramtshaus.\nIl 27 ottobre 1987 venne posata la prima pietra; il 31 ottobre dell'anno successivo venne celebrata la festa del completamento del tetto (in tedesco Richtfest). L'inaugurazione dell'edificio terminato avvenne nel dicembre 1989.\nOggi l'edificio ospita al pian terreno una caffetteria.\nIl Knochenhaueramtshaus e il B\u00e4ckeramtshaus sono gli unici due edifici delle piazza ad essere stati interamente ricostruiti secondo l'antico progetto e con la tecnica del legno strutturale, a differenza degli altri, di cui sono state solamente ricreate le facciate.\nNell'opera di ricostruzione \u00e8 stato deciso di ripristinare il porticato in legno originale.\nPer ricostruire il solo B\u00e4ckeramtshaus vennero impiegati 70 metri cubi di legno di quercia."}
{"id": "4261431", "revid": "155634", "url": "https://it.wikipedia.org/wiki?curid=4261431", "title": "International Women's Open 1979 - Doppio", "text": "Il doppio del torneo di tennis International Women's Open 1979, facente parte del WTA Tour 1979, ha avuto come vincitrici Betty St\u00f6ve e Wendy Turnbull che hanno battuto in finale Ilana Kloss e Betty-Ann Dent 6-2, 6-2."}
{"id": "4261434", "revid": "661526", "url": "https://it.wikipedia.org/wiki?curid=4261434", "title": "Ad hominem tu quoque", "text": ""}
{"id": "4261436", "revid": "2730", "url": "https://it.wikipedia.org/wiki?curid=4261436", "title": "US Clay Court Championships 1979 - Singolare", "text": "Il singolare del torneo di tennis US Clay Court Championships 1979, facente parte del WTA Tour 1979, ha avuto come vincitrice Chris Evert che ha battuto in finale Evonne Goolagong 6-4, 6-3."}
{"id": "4261437", "revid": "2730", "url": "https://it.wikipedia.org/wiki?curid=4261437", "title": "US Clay Court Championships 1979 - Doppio", "text": "Il doppio del torneo di tennis US Clay Court Championships 1979, facente parte del WTA Tour 1979, ha avuto come vincitrici Kathy Jordan e Anne Smith che hanno battuto in finale Penny Johnson e Paula Smith 6-1, 6-0."}
{"id": "4261441", "revid": "287204", "url": "https://it.wikipedia.org/wiki?curid=4261441", "title": "Australian Open 1979 - Doppio femminile", "text": "Judy Chaloner e Diane Evers hanno battuto in finale Leanne Harrison-Austin e Marcella Mesker 6-2, 1-6, 6-0."}
{"id": "4261452", "revid": "1442080", "url": "https://it.wikipedia.org/wiki?curid=4261452", "title": "WTA German Open 1978 - Singolare", "text": "Il singolare del torneo di tennis WTA German Open 1978, facente parte del WTA Tour 1978, ha avuto come vincitrice Mima Jau\u0161ovec che ha battuto in finale Virginia Ruzici 6-2, 6-3."}
{"id": "4261454", "revid": "599013", "url": "https://it.wikipedia.org/wiki?curid=4261454", "title": "WTA German Open 1978 - Doppio", "text": "Il doppio del torneo di tennis WTA German Open 1978, facente parte del WTA Tour 1978, ha avuto come vincitrici Mima Jau\u0161ovec e Virginia Ruzici che hanno battuto in finale Katja Ebbinghaus e Helga Masthoff 6-4, 5-7, 6-0."}
{"id": "4261456", "revid": "1442080", "url": "https://it.wikipedia.org/wiki?curid=4261456", "title": "International Women's Open 1978 - Singolare", "text": "Il singolare del torneo di tennis International Women's Open 1978, facente parte del WTA Tour 1978, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-4, 4-6, 9-7."}
{"id": "4261457", "revid": "22475", "url": "https://it.wikipedia.org/wiki?curid=4261457", "title": "Hern\u00e1n Burbano", "text": ""}
{"id": "4261458", "revid": "155634", "url": "https://it.wikipedia.org/wiki?curid=4261458", "title": "International Women's Open 1978 - Doppio", "text": "Il doppio del torneo di tennis International Women's Open 1978, facente parte del WTA Tour 1978, ha avuto come vincitrici Chris Evert e Betty St\u00f6ve che hanno battuto in finale Billie Jean King e Martina Navr\u00e1tilov\u00e1 6-4, 6-7, 7-5."}
{"id": "4261459", "revid": "1528507", "url": "https://it.wikipedia.org/wiki?curid=4261459", "title": "Supermercato virtuale", "text": "Il supermercato virtuale \u00e8 uno spazio espositivo, situato molto spesso in luoghi pubblici, che consente agli utenti di consultare l'assortimento di un dettagliante e ordinare gli articoli di proprio interesse attraverso dispositivi mobili.\nIl primo supermercato virtuale \u00e8 stato inaugurato nel novembre 2010 in Korea e, in seguito al successo riscontrato, \u00e8 stato riproposto in versioni pi\u00f9 o meno simili in Europa e in Italia.\nOrigini: Tesco Home plus in Korea.\nIl primo supermercato virtuale nasce nel novembre 2010 in Korea dove la catena discount Homeplus, nata dalla \"joint-venture\" tra Samsung e il dettagliante inglese Tesco, lancia il suo negozio virtuale all'interno della rete metropolitana della capitale Seul.\nL'interazione con gli scaffali del supermercato - realizzati con dei pannelli retroilluminati e posizionati sulle pareti delle stazioni - si basa sulla lettura dei codici QR associati agli articoli raffigurati. Scansionando con uno smartphone il codice \u00e8 possibile consultare la schede dei prodotti e costruire il proprio carrello virtuale. Al termine della spesa, il consumatore processa l'ordine selezionando il luogo e l'orario di consegna.\nA seguito del successo conseguito, il supermercato virtuale di Tesco Home plus si aggiudica i premi marketing, pubblicit\u00e0 e comunicazione alla 58\u00aa edizione del Festival internazionale della creativit\u00e0 Leoni di Cannes.\nI casi europei: Carrefour, Tesco e Sorli Discau.\n\u00c8 Sorli Discau, catena di supermercati spagnola, a portare in Europa per la prima volta il supermercato virtuale. Nel luglio del 2012 viene, infatti, inaugurato il supermercato virtuale nella fermata della metropolitana di Sarri\u00e0 a Barcellona.\nSempre nell'estate del 2012 \u00e8 nuovamente Tesco a riproporre il supermercato virtuale. Dalla metropolitana si passa per\u00f2 all'aeroporto. Viene infatti installato un virtual supermarket nell'area partenze del terminal nord dell'aeroporto londinese di Gatwick. Scopo dell'iniziativa: dare la possibilit\u00e0 ai passeggeri di ordinare la propria spesa e vedersela recapitata a casa al ritorno delle loro vacanze. Il supermercato virtuale di Tesco \u00e8 stato costruito con l'utilizzo di dieci pannelli retroilluminati.\nNei mesi di settembre e ottobre 2012 \u00e8 invece il dettagliante francese Carrefour ad inaugurare due supermercati virtuali nelle stazioni metropolitane di Gare du Nord a Parigi e Part Dieu a Lione. Sulla scia di quanto sperimentato dalla catena belga, \"Delhaize\", Carrefour ha deciso di installare un cubo di 9 metri dal quale gli utenti possono scannerizzare i codici di 301 prodotti.\nIl caso italiano: Klikkapromo.\nIl primo caso in Italia di supermercato virtuale \u00e8 offerto dal motore di ricerca delle offerte promozionali, Klikkapromo.it, che ha realizzato uno scaffale virtuale all'interno della metropolitana di Milano.\nA differenza degli altri casi, con lo scaffale virtuale di Klikkapromo i consumatori non ordinano la propria spesa ma ricercano le offerte promozionali dei supermercati presenti a Milano."}
{"id": "4261460", "revid": "2730", "url": "https://it.wikipedia.org/wiki?curid=4261460", "title": "US Clay Court Championships 1978 - Singolare", "text": "Il singolare del torneo di tennis US Clay Court Championships 1978, facente parte del WTA Tour 1978, ha avuto come vincitrice Dana Gilbert che ha battuto in finale Viviana Segal 6-2, 6-3."}
{"id": "4261461", "revid": "2730", "url": "https://it.wikipedia.org/wiki?curid=4261461", "title": "US Clay Court Championships 1978 - Doppio", "text": "Il doppio del torneo di tennis US Clay Court Championships 1978, facente parte del WTA Tour 1978, ha avuto come vincitrici Helena Anliot e Helle Viragh che hanno battuto in finale Barbara Hallquist e Sheila McInerney 6-3, 6-1."}
{"id": "4261462", "revid": "1442080", "url": "https://it.wikipedia.org/wiki?curid=4261462", "title": "Toray Pan Pacific Open 1978 - Singolare", "text": "Il singolare del torneo di tennis Toray Pan Pacific Open 1978, facente parte del WTA Tour 1978, ha avuto come vincitrice Virginia Wade che ha battuto in finale Betty St\u00f6ve 6-4, 7-6."}
{"id": "4261463", "revid": "767487", "url": "https://it.wikipedia.org/wiki?curid=4261463", "title": "Barcelona Ladies Open 1978 - Singolare", "text": "Hana Mandl\u00edkov\u00e1 ha battuto in finale Sabina Simmonds 6-1, 5-7, 6-3."}
{"id": "4261467", "revid": "599013", "url": "https://it.wikipedia.org/wiki?curid=4261467", "title": "WTA Christchurch 1978 - Singolare", "text": "Il singolare del torneo di tennis WTA Christchurch 1978, facente parte del WTA Tour 1978, ha avuto come vincitrice Regina Mar\u0161\u00edkov\u00e1 che ha battuto in finale Sylvia Hanika 6-2, 6-1."}
{"id": "4261468", "revid": "599013", "url": "https://it.wikipedia.org/wiki?curid=4261468", "title": "WTA Christchurch 1978 - Doppio", "text": "Il doppio del torneo di tennis WTA Christchurch 1978, facente parte del WTA Tour 1978, ha avuto come vincitrici Lesley Hunt e Sharon Walsh-Pete che hanno battuto in finale Katja Ebbinghaus e Sylvia Hanika 6-1, 7-5."}
{"id": "4261470", "revid": "767487", "url": "https://it.wikipedia.org/wiki?curid=4261470", "title": "Concerto per Michelangelo", "text": "Concerto per Michelangelo \u00e8 un documentario del 1977 diretto da Roberto Rossellini. Questo medio-metraggio di circa un'ora fu commissionato a Rossellini dal TG2 e dal Secondo programma (oggi l'odierna Rai 2). Fu trasmesso il sabato santo del 9 aprile 1977.\nTrama.\nRoberto Rossellini esplora gli affreschi di Michelangelo Buonarroti della Cappella Sistina in Vaticano durante un concerto del coro della cappella Musicale Pontificia diretta dal Maestro Monsignor Domenico Bartolucci."}
{"id": "4261474", "revid": "104458", "url": "https://it.wikipedia.org/wiki?curid=4261474", "title": "New South Wales Open 1978 - Singolare femminile", "text": ""}
{"id": "4261475", "revid": "104458", "url": "https://it.wikipedia.org/wiki?curid=4261475", "title": "New South Wales Open 1978 - Doppio femminile", "text": ""}
{"id": "4261476", "revid": "235890", "url": "https://it.wikipedia.org/wiki?curid=4261476", "title": "Sistema lineare tempo-invariante a tempo discreto", "text": ""}
{"id": "4261477", "revid": "235890", "url": "https://it.wikipedia.org/wiki?curid=4261477", "title": "Sistema LTI discreto", "text": ""}
{"id": "4261479", "revid": "287204", "url": "https://it.wikipedia.org/wiki?curid=4261479", "title": "178263 Wienphilo", "text": "178263 Wienphilo \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 3,1585105\u00a0UA e da un'eccentricit\u00e0 di 0,2252526, inclinata di 27,77397\u00b0 rispetto all'eclittica."}
{"id": "4261480", "revid": "287204", "url": "https://it.wikipedia.org/wiki?curid=4261480", "title": "Australian Open 1978 - Doppio femminile", "text": "Betsy Nagelsen e Ren\u00e1ta Tomanov\u00e1 hanno battuto in finale Naoko Sat\u014d e Pam Whytcross 7-5, 6-2."}
{"id": "4261483", "revid": "1745361", "url": "https://it.wikipedia.org/wiki?curid=4261483", "title": "Cascadia (movimento indipendentista)", "text": "Cascadia \u00e8 una bioregione e un movimento bioregionale situato nella regione occidentale dell'America del Nord, la cui istituzione \u00e8 stata proposta a pi\u00f9 riprese dall'organizzazione \"CascadiaNow!,\" e che \u2013 nelle intenzioni dei suoi ideatori \u2013 dovrebbe essere costituito dall'unione della provincia canadese della Columbia Britannica con gli stati di Washington e Oregon negli Stati Uniti d'America. La linea di demarcazione proposta per la Cascadia coinciderebbe quasi perfettamente con il fiume Columbia, in modo tale da permettere l'inclusione di alcuni territori limitrofi attualmente appartenenti ad Idaho, Montana occidentale, Wyoming, Utah e Nevada. La collocazione della linea confinaria in corrispondenza del corso del fiume Columbia sarebbe essenziale ai fini dell'integrit\u00e0 territoriale della stessa Cascadia, oltre che per il rispetto del suo ecosistema naturale."}
{"id": "4261484", "revid": "1543377", "url": "https://it.wikipedia.org/wiki?curid=4261484", "title": "Camille Radou", "text": ""}
{"id": "4261485", "revid": "1498232", "url": "https://it.wikipedia.org/wiki?curid=4261485", "title": "Targhe d'immatricolazione della Cambogia", "text": "Le targhe d'immatricolazione della Cambogia sono formate da una lettera, seguite da quattro cifre. \u00c8 indicata, in piccolo, anche la provincia di appartenenza.\nIndicazione della provincia.\nCome detto, sulla targa cambogiana viene indicato il nome della provincia o distretto in cui il proprietario del veicolo (sia persona che ditta) \u00e8 registrato."}
{"id": "4261486", "revid": "115536875", "url": "https://it.wikipedia.org/wiki?curid=4261486", "title": "Prologo di Harry Potter", "text": "Il prologo di \"Harry Potter\" consiste in un racconto breve scritto dall'autrice J. K. Rowling nel 2008 per contribuire ad un'asta di beneficenza.\nNascita del racconto.\nL'11 giugno 2008 la catena di librerie Waterstones organizz\u00f2 un'asta di beneficenza dal titolo \"What's Your Story?\" (\"Qual \u00e8 la tua storia?\") il cui ricavato era destinato all'associazione Dyslexia Action impegnata nel dare supporto a bambini affetti da dislessia e alla divisione inglese dell'organizzazione letteraria PEN International. Oggetto dell'asta furono tredici racconti brevi di circa 800 parole, scritti, su fogli autografi formato A5, da tredici diversi autori, tra i quali J. K. Rowling. Il racconto di quest'ultima fu venduto per \u00a325,000 a Hira Digpal, presidente della compagnia di consulenza finanziaria giapponese Red-33. \nIn totale, l'asta raccolse \u00a347,150.\nTrama.\nDue poliziotti babbani inseguono una motocicletta, cavalcata da Sirius Black e James Potter, riuscendo a bloccarla in un vicolo cieco. Durante l'arresto, tre uomini su delle scope volanti tentano di raggiungere il vicolo, ma finiscono per sbattere contro l'auto dei poliziotti fatta levitare dai due giovani motociclisti grazie alle loro bacchette magiche. Questi si dileguano, poi, in volo a cavallo della motocicletta.\nJ. K. Rowling chiude il racconto cos\u00ec: \"Dal prologo sul quale non sto lavorando - ma \u00e8 stato divertente!\""}
{"id": "4261491", "revid": "1442080", "url": "https://it.wikipedia.org/wiki?curid=4261491", "title": "Virginia Slims of Washington 1977 - Singolare", "text": "Il singolare del torneo di tennis Virginia Slims of Washington 1977, facente parte del WTA Tour 1977, ha avuto come vincitrice Martina Navr\u00e1tilov\u00e1 che ha battuto in finale Chris Evert 6-2, 6-3."}
{"id": "4261493", "revid": "287204", "url": "https://it.wikipedia.org/wiki?curid=4261493", "title": "Australian Open 1977 (gennaio) - Doppio femminile", "text": "Dianne Balestrat e Helen Cawley hanno battuto in finale Betsy Nagelsen e Kerry Reid 5-7, 6-1, 7-5."}
{"id": "4261496", "revid": "1442080", "url": "https://it.wikipedia.org/wiki?curid=4261496", "title": "Virginia Slims of Florida 1977 - Singolare", "text": "Il singolare del torneo di tennis Virginia Slims of Florida 1977, facente parte del WTA Tour 1977, ha avuto come vincitrice Chris Evert che ha battuto in finale Margaret Court 6-3, 6-4."}
{"id": "4261500", "revid": "1442080", "url": "https://it.wikipedia.org/wiki?curid=4261500", "title": "US Indoors 1977 - Singolare", "text": "Il singolare del torneo di tennis US Indoors 1977, facente parte del WTA Tour 1977, ha avuto come vincitrice Martina Navr\u00e1tilov\u00e1 che ha battuto in finale Sue Barker 6-0, 6-1."}
{"id": "4261501", "revid": "1442080", "url": "https://it.wikipedia.org/wiki?curid=4261501", "title": "Virginia Slims of Seattle 1977 - Singolare", "text": "Il singolare del torneo di tennis Virginia Slims of Seattle 1977, facente parte del WTA Tour 1977, ha avuto come vincitrice Chris Evert che ha battuto in finale Martina Navr\u00e1tilov\u00e1 6-2, 6-4."}
{"id": "4261503", "revid": "1442080", "url": "https://it.wikipedia.org/wiki?curid=4261503", "title": "Virginia Slims of Chicago 1977 - Singolare", "text": "Il singolare del torneo di tennis Virginia Slims of Chicago 1977, facente parte del WTA Tour 1977, ha avuto come vincitrice Chris Evert che ha battuto in finale Margaret Court 6-1, 6-3."}
{"id": "4261510", "revid": "1442080", "url": "https://it.wikipedia.org/wiki?curid=4261510", "title": "Salzburg Challenger 1990 - Doppio", "text": "Il doppio del torneo di tennis Salzburg Challenger 1990, facente parte dell'ATP Challenger Series, ha avuto come vincitori Il tabellone di doppio del Salzburg Challenger 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stato vinto da Horacio de la Pe\u00f1a e Horst Skoff (tds n. 1). In finale hanno sconfitto la coppia formata da Johan Donar e Ola Jonsson con il punteggio di 7-5, 6-4."}
{"id": "4261518", "revid": "119766420", "url": "https://it.wikipedia.org/wiki?curid=4261518", "title": "Norton Commando 961", "text": "La Norton Commando 961 \u00e8 una motocicletta realizzata dalla Norton nel 2010.\nSviluppo.\nLa motocicletta, disegnata da Simon Skinner, riprendeva i tratti principali della Commando degli anni settanta, sia per quanto riguarda l'estetica che alcuni dettagli della configurazione meccanica.\nVersioni.\nSport.\nLa versione Sport della Commander 961 implementava un telaio in tubi di acciaio con serbatoio dell'olio integrato e Forcellone con doppio braccio in acciaio. Le sospensioni erano costituite all'anteriore da un ammortizzatore Ohlins da 43mm, mentre al posteriore erano presenti due 2 Ohlins con serbatoio integrato. L'impianto frenante era formato da due dischi Brembo da 320\u00a0mm semiflottanti in acciaio con pinze a 4 pistoncini nella parte anteriore, mentre in quella posteriore era presente un unico disco da 220\u00a0mm con pinza a due pistoncini. Il propulsore era un bicilindrico parallelo con aste e bilancieri, coppa dell'olio a secco, alberi su cuscinetti e albero di bilanciamento con raffreddamento ad aria che erogava la potenza di 80 cv e 90 Nm di coppia. Quest'ultimo era gestito da un cambio a cinque velocit\u00e0.\nCaf\u00e8 Racer.\nRispetto alla versione sport, la versione Caf\u00e8 Racer aveva una configurazione differente della sospensione anteriore (che era rovesciata), un semi-manubrio al posto del manubrio in acciaio cromato e un nuovo cupolino.\nSF.\nIl modello SF, a differenza della Sport, monta cerchioni di colore nero e non cromati, dei freni a disco Brembo anteriori con pinze radiali, forcella di tipo rovesciato e un manubrio in alluminio nero a sezione variabile sormontato da un cupolino in carbonio."}
{"id": "4261523", "revid": "1345938", "url": "https://it.wikipedia.org/wiki?curid=4261523", "title": "Monkey Me", "text": "Monkey Me \u00e8 il nono album in studio della cantautrice francese Myl\u00e8ne Farmer, pubblicato il 3 dicembre 2012 dalla Polydor Records.\nProduzione.\nL'album rappresenta un vero ritorno alle origini per la cantante che torna a produrre quest'opus insieme al suo pigmalione di sempre Laurent Boutonnat. A differenza di \"Bleu noir\" (2010), album in cui Myl\u00e8ne fu prodotta da artisti come Moby, RedOne e Archive, \"Monkey Me\" viene interamente prodotto da Boutonnat per le musiche mentre i testi sono sempre affidati alla Farmer. Le tracce presentano una base di pop, a volte affiancata dall'utilizzo di chitarre elettriche o di sintetizzatori. La tonalit\u00e0 dell'album ricorda molto le musiche composte da Boutonnat per la cantante Aliz\u00e9e.\nPromozione.\nIl primo singolo estratto dall'album \u00e8 \"\u00c0 l'Ombre\", traccia elettro-pop in stile Boutonnat caratterizzata dal crescendo del ritornello e in particolare dalla insolita voce grave di Myl\u00e8ne. Poco prima dell'uscita dell'album viene pubblicata in anteprima la ballad \"Quand\", accompagnata da una originale video-lyrics realizzata dal regista Fran\u00e7ois Hanss.\nIl secondo singolo estratto dall'album \u00e8 la traccia \"Je te dis tout\", ballad presentata in anteprima agli NRJ Music Awards 2013.\nA differenza del precedente album, \"Monkey Me\" godr\u00e0 di una promozione anche dal punto di vista live: infatti a partire dal 7 settembre 2013 Myl\u00e8ne Farmer inizier\u00e0 una tourn\u00e9e chiamata Timeless 2013 con 10 date a Bercy ed in seguito numerose date in tutta la Francia, Svizzera, Belgio, Russia e Bielorussia.\nCertificazioni e vendite.\nCome il precedente album, anche \"Monkey Me\" viene certificato disco di Diamante dopo solo un mese dalla sua pubblicazione . In Belgio viene certificato disco di platino . Ad oggi (gennaio 2013) l'album ha gi\u00e0 venduto pi\u00f9 di 300.000 copie ."}
{"id": "4261533", "revid": "1543377", "url": "https://it.wikipedia.org/wiki?curid=4261533", "title": "Federico Garelli", "text": "\u00c8 considerato il fondatore del teatro dialettale piemontese. Per vivere, fece anche lo stenografo alla Camera dei Deputati.\nMassone, non si sa dove e quando \u00e8 stato iniziato, ma nel 1863 era membro effettivo della Loggia \"Cavour\" di Torino. \nLa sua citt\u00e0 di origine Villanova Mondov\u00ec gli ha intitolato il teatro civico.\nFederico Garelli \u00e8 famoso per la sua frase \"Noi suma i fieui 'd Giandouja, noi suma i bugianen\".\nOpere.\nCompose le seguenti opere in lingua piemontese:"}
{"id": "4261536", "revid": "599013", "url": "https://it.wikipedia.org/wiki?curid=4261536", "title": "Alessandro D'Errico", "text": ""}
{"id": "4261540", "revid": "22475", "url": "https://it.wikipedia.org/wiki?curid=4261540", "title": "Game Boy Player", "text": ""}
{"id": "4261541", "revid": "28592", "url": "https://it.wikipedia.org/wiki?curid=4261541", "title": "Alessandro Maria d'Errico", "text": ""}
{"id": "4261543", "revid": "110157", "url": "https://it.wikipedia.org/wiki?curid=4261543", "title": "Chiesa di Sant'Ambrogio (Cademario)", "text": "La chiesa di Sant'Ambrogio, fino al 1833 chiesa di Santa Maria del Popolo, \u00e8 un edificio religioso barocco che si trova a Cademario.\nStoria.\nLa chiesa sorse nel 1600 circa per volont\u00e0 di Francesco Fontana e deve probabilmente il suo nome originario alla basilica di Santa Maria del Popolo di Roma. Nel 1626, con la separazione dalla parrocchia di Agno, divent\u00f2 parrocchiale, e nella seconda met\u00e0 dello stesso secolo fu modificata secondo il gusto barocco allora in voga. Nel 1934 Carlo Tami progett\u00f2 il rialzamento del campanile, nel quale nel 2008 vennero installate otto campane: cinque sono della ditta Barigozzi di Milano. Fra il 1965 e il 1966 la chiesa sub\u00ec un restauro."}
{"id": "4261544", "revid": "404338", "url": "https://it.wikipedia.org/wiki?curid=4261544", "title": "Sentieri (disambigua)", "text": ""}
{"id": "4261548", "revid": "287204", "url": "https://it.wikipedia.org/wiki?curid=4261548", "title": "Bily Kamen", "text": ""}
{"id": "4261549", "revid": "599013", "url": "https://it.wikipedia.org/wiki?curid=4261549", "title": "Ben Stom", "text": "Carriera.\nA livello di club, Ben Stom ha giocato prima tra le file del Velocitas Breda e, poi, nell'Haarlem.\nHa giocato il primo match ufficiale della nazionale olandese, il 30 aprile 1905, ad Anversa, contro il Belgio, dove ha segnato un autogoal; in totale ha giocato nove partite con la nazionale."}
{"id": "4261554", "revid": "1305772", "url": "https://it.wikipedia.org/wiki?curid=4261554", "title": "B\u00edtov\u010dice", "text": "B\u00edtov\u010dice \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4261555", "revid": "113095192", "url": "https://it.wikipedia.org/wiki?curid=4261555", "title": "Dark Castle", "text": "Dark Castle \u00e8 un videogioco a piattaforme sviluppato da Silicon Beach Software per Apple Macintosh e pubblicato nel 1986, e successivamente per numerose altre piattaforme. Di questo titolo sono stati realizzati due sequel: \"Beyond Dark Castle\" (1987) e \"Return to Dark Castle\" (2008).\nTrama.\nQuando il malvagio Cavaliere Nero minaccia i suoi cittadini, il principe Duncan decide di rovesciare il suo trono, avventurandosi all'interno del suo castello, zeppo di nemici e di trappole.\nModalit\u00e0 di gioco.\nIl gioco si apre con la schermata del titolo, che mostra il castello del Cavaliere Nero e una tempesta in lontananza. I crediti sono mostrati anch'essi in questa schermata. L'unico tema della colonna sonora \u00e8 l'apertura della \"Toccata e fuga in Re minore\" di Johann Sebastian Bach, udibile solo in questa schermata (tranne nella versione per Mega Drive, dove continua per tutto il gioco). Le capacit\u00e0 del personaggio sono quelle tipiche del genere platform: Duncan pu\u00f2 infatti saltare, correre e chinarsi. L'unica arma a sua disposizione \u00e8 una pietra che pu\u00f2 tirare contro i nemici, per ucciderli o stordirli; oltre a lanciare la pietra bisogna anche direzionare il braccio di Duncan in direzione del nemico che si vuole colpire. Alcuni sacchetti all'interno del castello aumenteranno il numero di pietre. Altri oggetti utili sparpagliati per il castello sono gli elisir, la cui funzione \u00e8 quella di antidoto contro i morsi di ratti e pipistrelli (un elisir protegge da un solo morso).\nIl gioco comincia nella Sala Grande (\"Great Hall\"), e subito al giocatore viene imposto di scegliere una fra le quattro porte presenti: la porta centrale conduce al Cavaliere Nero. La porta a destra \u00e8 marcata col simbolo di uno scudo. Le due porte a sinistra accedono a differenti livelli, che variano casualmente da una partita all'altra. Il castello \u00e8 suddiviso in 14 livelli in tutto.\nPer sconfiggere il Cavaliere Nero, Duncan deve raggiungerlo nella sala del trono e tirare quattro leve presenti nell'area, che rimuoveranno i sostegni sotto il trono, facendo precipitare il cavaliere.\nIl gioco pu\u00f2 essere impostato su tre livelli di difficolt\u00e0; il pi\u00f9 elevato, \"Advanced\", contiene pi\u00f9 nemici (alcuni dei quali non presenti negli altri livelli) e altri contenuti esclusivi.\nDuncan viene facilmente disorientato: quando cammina contro un muro o cade da una bassa altezza senza saltare rotea su s\u00e9 stesso per qualche secondo, borbottando incoerentemente; in quelle condizioni \u00e8 molto vulnerabile agli attacchi.\nCadere nei buchi sul pavimento non causer\u00e0 la perdita di una vita, ma condurr\u00e0 sempre Duncan ad uno specifico livello (Trouble 3), dal quale \u00e8 molto difficile uscire. Nei livelli di difficolt\u00e0 pi\u00f9 bassi questo \u00e8 solo un ritardo e una fonte di fastidio, mentre nelle difficolt\u00e0 pi\u00f9 avanzate pu\u00f2 rivelarsi utile per rifornirsi di pietre ed elisir.\nUn easter egg \u00e8 presente in \"Dark Castle\" (oltre che nel remake \"Color Dark Castle\" e nel sequel \"Beyond Dark Castle\"): giocando con la data del computer impostata al 25 dicembre o a un qualsiasi venerd\u00ec 13, la Sala Grande o la sala del trono (rispettivamente) presenteranno delle decorazioni natalizie.\nConversioni.\nNel 1987 venne distribuita la versione per MS-DOS, forse la pi\u00f9 fedele all'originale per Macintosh, ma presentava comunque una grafica leggermente meno curata.\nSempre nel 1987 vennero distribuite le versioni per Amiga e Commodore 64, e nel 1989 quella per Apple IIGS. Queste versioni sono identiche tra loro e molto simili all'originale, tranne per una risoluzione inferiore, una grafica a colori e alcuni comandi cambiati.\nNel 1991 Electronic Arts distribu\u00ec una versione del gioco per Sega Mega Drive. Questo porting \u00e8 stato criticato poich\u00e9 non rende giustizia alla versione originale, a causa dei controlli sciatti e di una grafica e un sonoro non al meglio delle possibilit\u00e0 della console.\nNel 1992 venne distribuita la versione per CD-i, dotata di una resa grafica e sonora eccellente, grazie alle potenzialit\u00e0 della console. Anche questa versione per\u00f2 venne in parte criticata per via dei controlli complicati.\nNel 2006 venne distribuita la versione per cellulari, sviluppata da Super Happy Fun Fun (che comprendeva anche Mark Stephen Pierce, uno dei due ideatori del gioco) e pubblicata da Bandai. La grafica \u00e8 a colori e leggermente migliorata, il design dei livelli \u00e8 leggermente diverso, e riprende alcune location da \"Beyond Dark Castle\".\nNel 2009 inizi\u00f2 lo sviluppo di una versione per iPhone OS, ma non \u00e8 ancora stata distribuita.\nRemake.\nNel 1994 la Delta Tao Software acquis\u00ec i diritti di pubblicazione di alcuni vecchi titoli della Silicon Beach, tra cui anche \"Dark Castle\". Un nuovo team svilupp\u00f2 un remake del gioco, distribuendolo nel 1998 col nome \"Color Dark Castle\". Questa versione include una grafica migliorata e completamente a colori, e la sostituzione dell'acqua con della lava nei livelli Fireball 2 e Fireball 3. Viene inoltre introdotta la difficolt\u00e0 \"Novice\", nella quale si possono saltare alcuni livelli, i nemici sono in numero inferiore e la meccanica di gioco \u00e8 pi\u00f9 semplice. Un'altra novit\u00e0 \u00e8 la possibilit\u00e0 di salvare la partita.\nAccoglienza.\nIl gioco venne recensito sul numero 122 della rivista \"Dragon\" da Hartley e Patricia Lesser, che lo acclamarono definendolo \u00abil pi\u00f9 bel videogioco d'avventura arcade mai progettato per Macintosh - difatti, il miglior computer\u00bb, e continuando affermando che \u00abla grafica e le animazioni sono letteralmente stupende\u00bb. Successivamente, sempre loro lo votarono 4/5.\nLa rivista giudic\u00f2 molto positivamente (85%) le versioni a 16 bit, mentre furono pi\u00f9 moderati i giudizi di per la versione Commodore 64 e di per la versione CDi."}
{"id": "4261556", "revid": "287204", "url": "https://it.wikipedia.org/wiki?curid=4261556", "title": "Bitovcice", "text": ""}
{"id": "4261557", "revid": "38120", "url": "https://it.wikipedia.org/wiki?curid=4261557", "title": "Chiesa di Sant'Ambrogio (Faido)", "text": "La chiesa di Sant'Ambrogio' \u00e8 un edificio religioso romanico che si trova a Chironico, frazione del comune svizzero di Faido.\nStoria.\nLa prima menzione dell'edificio \u00e8 del 1223 e la sua costruzione risale al periodo fra il tardo XII secolo e il primo Duecento, anche se un'indagine archeologica condotta nel 1941 ha rivelato l'esistenza di un'aula dotata di abside risalente all'Alto Medioevo. Nel corso dei secoli, tuttavia, la chiesa sub\u00ec importanti rimaneggiamenti: una prima modifica, consistente nella trasformazione in un edificio romanico davanti al quale si trovava un portico, fu operata all'inizio del XIV secolo, per concludersi nel 1338 (come indica un'iscrizione all'interno dell'edificio). Nel 1580, inoltre, fu realizzato il soffitto, in legno dipinto, poi sostituito nel 1897 da una volta a botte. Anche questa, tuttavia, and\u00f2 perduta per un crollo avvenuto nel 1923 e fu rimpiazzata, nel 1952, da un nuovo soffitto ligneo. Nel XVIII secolo le absidi furono decorate con stucchi. Nel 1897, inoltre, fu realizzato il campanile, furono rimossi gli affreschi presenti sulla facciata, le pareti della navata furono rialzate e l'arco ribassato a divisione delle campate fu eliminato. Nel 1952, infine, furono recuperati gli affreschi e gli stucchi delle absidi, furono ripristinate le monofore che davano loro luce e fu recuperato l'antico campanile a vela."}
{"id": "4261559", "revid": "767487", "url": "https://it.wikipedia.org/wiki?curid=4261559", "title": "Bohuslavice (Vyso\u010dina)", "text": "Bohuslavice \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4261560", "revid": "110157", "url": "https://it.wikipedia.org/wiki?curid=4261560", "title": "Chiesa di Sant'Ambrogio (Blenio)", "text": "La chiesa di Sant'Ambrogio \u00e8 un edificio religioso tardobarocco che si trova a Dangio, nel territorio di Blenio.\nStoria.\nSebbene la prima menzione dell'edificio risalga al 1567, il suo aspetto si deve per lo pi\u00f9 alle modifiche operate nel 1742, quando la chiesa assunse dimensioni pi\u00f9 imponenti e fu dotata di volta a botte e coro. Nel 1953 Attilio Balmelli ed Emilio Ferrazzini realizzarono sul fianco sinistro della chiesa un \"San Cristoforo\". Nel 1978 e nel 2003 la chiesa fu restaurata."}
{"id": "4261561", "revid": "767487", "url": "https://it.wikipedia.org/wiki?curid=4261561", "title": "Il segreto (Barry)", "text": "Il segreto (\"The Secret Scripture\") \u00e8 un romanzo di Sebastian Barry del 2008. Il romanzo ha vinto il James Tait Black Memorial Prize ed \u00e8 stato tra i finalisti del Booker Prize.\nTrama.\nIl personaggio principale \u00e8 una donna centenaria, Roseanne McNulty, che ora risiede presso l'ospedale psichiatrico di Roscommon in Irlanda. Essendo stata una paziente per una cinquantina d'anni, Roseanne decide di scrivere un'autobiografia. In esso ripercorre la sua vita e quella dei suoi genitori, che vissero a Sligo a cavallo del XX secolo. Tiene il suo libro nascosto sotto una lastra del pavimento della sua stanza, senza essere sicura se vuole che sia trovato. \nUna seconda narrazione \u00e8 fatta dal capo dell'ospedale, il dottor Grene. L'ospedale sta per essere demolito, e deve decidere chi dei suoi pazienti deve essere trasferite e chi deve essere rilasciato nella comunit\u00e0. \u00c8 particolarmente preoccupato per Roseanne, e timidamente comincia a tentare di scoprire la sua storia. Diventa ben presto evidente che Roseanne e il dottor Grene raccontano diversamente il suo internamento e la sua vita precedente.\nAdattamento cinematografico.\n\u00c8 stato realizzato un adattamento cinematografico del romanzo diretto da Jim Sheridan. Il cast comprende Vanessa Redgrave, Rooney Mara, Eric Bana, Theo James, Aidan Turner e Jack Reynor."}
{"id": "4261564", "revid": "767487", "url": "https://it.wikipedia.org/wiki?curid=4261564", "title": "Borovn\u00e1", "text": "Borovn\u00e1 \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4261566", "revid": "110157", "url": "https://it.wikipedia.org/wiki?curid=4261566", "title": "Zbtb7", "text": "Zbtb7 (POKEMON), inizialmente chiamata Pokemon, \u00e8 un gene che sarebbe in grado di agire da interruttore generale nella genesi del cancro, ed \u00e8 responsabile della proliferazione ed invasivit\u00e0 del cancro tra le cellule circostanti. Il leader del team di ricerca che scopr\u00ec questo gene, il genetista Pier Paolo Pandolfi del Memorial Sloan-Kettering Cancer Center (MSKCC) di New York, riferisce che questo gene \u00e8 unico in quanto necessario ad altri oncogeni nella genesi del cancro. La scoperta del gene fu per la prima volta pubblicata nel Gennaio del 2005 sulla rivista \"Nature\".\nIl nome originale, \"Pokemon\", sta per \"POK erythroid myeloid ontogenic factor\" ed \u00e8 un acronimo inverso del franchise Pok\u00e9mon. La The Pok\u00e9mon Company, sussidiaria della Nintendo, temendo una perdita di immagine conseguente all'associazione del nome del proprio marchio con quello di un gene che causa il cancro, intraprese un'azione legale nei confronti del centro nel Dicembre del 2005. In conseguenza di ci\u00f2 la MSKCC decise di rinominare il gene con l'attuale sigla Zbtb7."}
{"id": "4261567", "revid": "287204", "url": "https://it.wikipedia.org/wiki?curid=4261567", "title": "Borovna", "text": ""}
{"id": "4261569", "revid": "810012", "url": "https://it.wikipedia.org/wiki?curid=4261569", "title": "MAGA - Museo Arte Gallarate", "text": ""}
{"id": "4261570", "revid": "6923", "url": "https://it.wikipedia.org/wiki?curid=4261570", "title": "Soci\u00e9t\u00e9 Alsacienne de Constructions M\u00e9caniques", "text": "La Soci\u00e9t\u00e9 Alsacienne de Constructions M\u00e9caniques (acronimo SACM, in italiano Societ\u00e0 Alsaziana di costruzioni meccaniche) era una societ\u00e0 di costruzioni meccaniche dell'Alsazia con sede a Mulhouse che produceva locomotive, macchine tessili e tipografiche, motori diesel, caldaie, armi da fuoco e attrezzature minerarie. la \"SACM\" ha anche prodotto il primo reattore nucleare di Marcoule.\nStoria.\nLa societ\u00e0 fu fondata da Andr\u00e9 Koechlin nel 1826, a Mulhouse in Alsazia, per la produzione di macchine tessili; nel 1839 inizi\u00f2 la fabbricazione di locomotive a vapore. Gli affari andarono bene ma nel 1871 l'annessione dell'Alsazia-Lorena alla Germania imperiale lo costrinse al trasferimento di parte della produzione a Belfort in Francia. Nel 1872 la societ\u00e0 si fuse con la Graffenstaden di Illkirch-Graffenstaden, un sobborgo di Strasburgo dando luogo alla SACM.\nLa nuova societ\u00e0 diversific\u00f2 la produzione giungendo ad impiegare ben 4500 operai nel 1910. Tornata ad essere francese dopo il Trattato di Versailles del 1919, nel 1922 apr\u00ec una nuova fonderia per produrre macchinari tessili. Nel 1928 la divisione elettrica della SACM si fuse con la Thomson-Houston Electric Company formando una nuova societ\u00e0 denominata Alsthom-Alsace-Thomson (in seguito divenuta solo Alstom).\nNel 1940 Alsazia e Lorena furono nuovamente annesse al Terzo Reich cos\u00ec la produzione di locomotive venne svolta al servizio della Germania ma al termine della seconda guerra mondiale torn\u00f2 ad essere francese.\nNel dopoguerra le divisioni della SACM continuarono ad operare indipendentemente fino al 1966 quando la societ\u00e0 divenne una sussidiaria della \"Hispano-Alsatian machine-building\" (SHACM). Nel 1970 venne creata la nuova societ\u00e0 Alcatel fondendo la \"Industrial Telephone Company\" (dipendente dalla General Electricity Company) con il dipartimento di Energia nucleare, telecomunicazioni ed elettronica della SACM.\nNel 1982 la rimanente parte della SACM fu separata dalla divisione macchine tessili (chiusa poi nell'agosto 1986) e divenne SACM DIESEL nel 1989.\nNel 1993 cambi\u00f2 nome in \"W\u00e4rtsil\u00e4 SACM Diesel\" dato che il gruppo finlandese \"W\u00e4rtsil\u00e4 Diesel\" assunse il totale controllo della societ\u00e0 di Mulhouse e infine venne chiusa nel 1999.\nLocomotive a vapore.\nLa produzione delle locomotive a vapore inizialmente venne parzializzata; quella di Mulhouse e Graffenstaden era destinata alla Germania mentre quella di Belfort alla Francia. Tutti i siti produttivi tuttavia esportavano verso altri paesi. Dopo la prima guerra mondiale gli stabilimenti di Mulhouse e Graffenstaden continuarono a costruire le locomotive a vapore francesi mentre Belfort si specializz\u00f2 nella costruzione di locomotive elettriche .\nDurante gli anni attorno al 1890 la societ\u00e0 fu nota particolarmente per le sue veloci ed efficienti locomotive compound progettate da Alfred de Glehn."}
{"id": "4261574", "revid": "767487", "url": "https://it.wikipedia.org/wiki?curid=4261574", "title": "Bor\u0161ov", "text": "Bor\u0161ov \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4261576", "revid": "287204", "url": "https://it.wikipedia.org/wiki?curid=4261576", "title": "Borsov", "text": ""}
{"id": "4261579", "revid": "599013", "url": "https://it.wikipedia.org/wiki?curid=4261579", "title": "Ion Pool", "text": "Partecip\u00f2 ai Giochi olimpici di nella maratona che non riusc\u00ec a completare. Fu scelto per la maratona olimpica dopo essere arrivato terzo alla Londra-Brighton nel 1899. Dopo la maratona, denunci\u00f2 al \"South London Harriers Gazette\" la scarsa organizzazione della medesima."}
{"id": "4261580", "revid": "422900", "url": "https://it.wikipedia.org/wiki?curid=4261580", "title": "E. Ion Pool", "text": ""}
{"id": "4261581", "revid": "167900", "url": "https://it.wikipedia.org/wiki?curid=4261581", "title": "Dayan Khan", "text": ""}
{"id": "4261583", "revid": "92723", "url": "https://it.wikipedia.org/wiki?curid=4261583", "title": "Chiesa di Sant'Ambrogio (Riviera)", "text": "La chiesa di Sant'Ambrogio \u00e8 un edificio religioso esistente sin dall'XI-XII secolo a Lodrino, frazione del comune di Riviera in Canton Ticino.\nStoria.\nL'edificio, risalente all'inizio del Basso Medioevo secondo alcune ricerche archeologiche, fu ricostruito nel 1363 in stile romanico. Nel XVI secolo furono realizzati gli accessi: il portale con un \"Monogramma di Cristo\" scolpito e una lunetta con la \"Nascita di Ges\u00f9\" affrescata e la porta che d\u00e0 sul fianco nord. Nel XVIII secolo, inoltre, la chiesa fu modificata secondo il gusto tardobarocco: prima, fra il 1745 e il 1765, fu rovesciato l'asse e fu costruito il coro, poi, fra il 1782 e il 1784, fu ulteriormente rimaneggiata su un progetto di Tommaso Colonetti. Allo stesso secolo risalgono anche il campanile, dotato di un coronamento di forma poligonale e realizzato trasformando quello romanico precedente, e l'affresco con \"San Cristoforo\" (1718) in facciata."}
{"id": "4261587", "revid": "1543377", "url": "https://it.wikipedia.org/wiki?curid=4261587", "title": "James Jones (calciatore)", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro. In tale occasione ricopr\u00ec anche il ruolo di allenatore della squadra."}
{"id": "4261591", "revid": "81103", "url": "https://it.wikipedia.org/wiki?curid=4261591", "title": "Desta Damtew", "text": ""}
{"id": "4261592", "revid": "110157", "url": "https://it.wikipedia.org/wiki?curid=4261592", "title": "Chiesa di Sant'Ambrogio (Ponte Capriasca)", "text": "La chiesa di Sant'Ambrogio \u00e8 un edificio religioso neoclassico costruito su una preesistente chiesa duecentesca a Ponte Capriasca.\nStoria.\nLa prima menzione dell'edificio risale al 9 maggio 1356, quando fu consacrato. Il 14 febbraio 1455 divent\u00f2 sede di una parrocchia. Il suo aspetto attuale, tuttavia, si deve alle modifiche operate da Carlo Brilli nel 1835: la nuova chiesa, che inglobava il campanile romanico della struttura precedente e la sua navata, fu impostata su una pianta a croce greca e dotata di coro. Dell'edificio preesistente restano una torre campanaria, che nonostante le modifiche apportate in tre riprese (nel 1717, nel 1818 e nel 1913) per tre piani conserva lo stile romanico ed \u00e8 dotata di monofore e bifore originarie, e l'affresco con l'\"Ultima cena\", copia della celeberrima opera di Leonardo da Vinci."}
{"id": "4261596", "revid": "767487", "url": "https://it.wikipedia.org/wiki?curid=4261596", "title": "Tom Burridge", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro."}
{"id": "4261598", "revid": "984922", "url": "https://it.wikipedia.org/wiki?curid=4261598", "title": "M\u00e1rton Keleti", "text": "Il regista ha partecipato numerose volte al Festival di Cannes con i suoi film in selezione ufficiale: nel concorso 1947 con \"A tan\u00edt\u00f3n\u0151\", nel 1951, con \"K\u00fcl\u00f6n\u00f6s h\u00e1zass\u00e1g\", nel 1954 con \"Kiskrajc\u00e1r\"; nel 1957, con \"K\u00e9t vallom\u00e1s\""}
{"id": "4261601", "revid": "1543377", "url": "https://it.wikipedia.org/wiki?curid=4261601", "title": "Reyer Venezia Mestre 2012-2013", "text": "Questa voce raccoglie le informazioni riguardanti la Reyer Venezia Mestre nelle competizioni ufficiali della stagione 2012-2013.\nStagione.\nLa stagione 2012-2013 della Reyer Venezia Mestre, sponsorizzata \"Umana\", \u00e8 la 43\u00aa in Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 7 giocatori stranieri di cui massimo 3 non appartenenti a Paesi appartenenti alla FIBA Europe o alla convenzione di Cotonou.\nRisultati.\nSerie A.\nPlay-off.\nTutti i turni di playoff si giocano al meglio delle 7 partite. La squadra con il miglior piazzamento in classifica al termine della stagione regolare gioca in casa gara-1, gara-2 e le eventualia gara-5 e gara-7."}
{"id": "4261602", "revid": "1543377", "url": "https://it.wikipedia.org/wiki?curid=4261602", "title": "Jake Bugg (album)", "text": "Jake Bugg \u00e8 l'album di debutto del musicista inglese Jake Bugg, edito il 15 ottobre 2012.\nRiscontro di pubblico e critica.\nIl 17 ottobre, due giorni dopo la sua uscita, \u00e8 balzato in testa alla Official Chart Update, con 4.000 copie in pi\u00f9 rispetto a \"Glassheart\" di Leona Lewis. L'indomani l'album \u00e8 entrato al decimo posto nella classifica irlandese degli album, dove ha raggiunto l'ottavo posto nella seconda settimana. Il 21 ottobre \u00e8 entrato nella classifica britannica degli album direttamente al primo posto.\nBarry Nicolson della rivista \"NME\" ha giudicato l'album positivamente, dandogli una valutazione di 9 stelle su 10. Anche Chris Roberts di BBC ha recensito il disco in modo positivo.\nIl disco ha ricevuto la nomination ai Mercury Prize 2013."}
{"id": "4261603", "revid": "767487", "url": "https://it.wikipedia.org/wiki?curid=4261603", "title": "Alfred Chalk", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro."}
{"id": "4261607", "revid": "729019", "url": "https://it.wikipedia.org/wiki?curid=4261607", "title": "1st King's Dragoon Guards", "text": "Il 1st King's Dragoon Guards era un reggimento di cavalleria del British Army. Il reggimento venne formato nel 1685 col nome di The Queen's Regiment of Horse, cos\u00ec chiamato in onore della regina Maria Beatrice d'Este, consorte di re Giacomo II. Venne rinominato The King's Own Regiment of Horse nel 1714 in onore di Giorgio I. Il reggimento ebbe il nome di 1st King's Dragoon Guards nel 1751.\nIl reggimento prest\u00f2 servizio come reparto di cavalleria sino al 1937 quando venne meccanizzato con carri armati leggeri. Il reggimento \u00e8 divenuto parte dei Royal Armoured Corps nel 1939 per poi essere definitivamente unito al The Queen's Bays (2nd Dragoon Guards) nel 1959 per formare il 1st The Queen's Dragoon Guards.\nStoria.\nI legami con gli Asburgo.\nNel marzo del 1896 l'imperatore Francesco Giuseppe I d'Austria venne nominato Colonnello in capo del reggimento, incarico che mantenne sino alla scoppio della Prima guerra mondiale nel 1914. Fu a quell'epoca che sull'elmo delle guardie di questo reggimento venne posta l'aquila bicipite, emblema degli Asburgo d'Austria, rimpiazzata poi nel 1915. Il 2 dicembre 1908 l'imperatore istitu\u00ec la \"Inhaber-Jubil\u00e4ums-Medaille f\u00fcr Ausl\u00e4nder\" (Medaglia del giubileo del comandante per stranieri) per celebrare i suoi 60 anni di regno. Ai soldati inglesi di questo reggimento vennero concesse quindi 40 medaglie d'oro, 635 d'argento e 2000 di bronzo. Nel 1938 il reggimento pose nuovamente l'aquila bicipite quale proprio simbolo ma senza la pergamena sottostante.\nLa prima guerra mondiale (1914-18).\nAllo scoppio della guerra nel 1914 i KDGs erano di stanza a Lucknow, in India, come parte della brigata di cavalleria locale. Il reggimento venne fatto rientrare per essere destinato al teatro di guerra francese e giunse a Marsiglia il 7 novembre 1914. Il KDGs formava parte della 1st Indian Cavalry Division che prest\u00f2 servizio sul Fronte occidentale. Il reggimento torn\u00f2 in India nel 1917 ed ader\u00ec alla 1st (Peshawar) Division e durante il 1919 prese parte alla Terza guerra afghana.\nTerza guerra afghana (1919).\nIl KDGs rimase aquartierato a Meerut sino all'ottobre del 1918 quando venne spostato con il 21st (Empress of India's) Lancers a Risalpur. Il 2 maggio 1919 le truppe afghane attraversarono il confine indiano ed all'emiro Am\u0101null\u0101h Kh\u0101n venne intimato di ritirarsi, ma al suo rifiuto il Regno Unito invi\u00f2 nuove truppe di rinforzo sul confine. I KDGs vennero mobilitati il 6 maggio e formarono parte della 1\u00aa brigata di cavalleria del British Indian Army. Il reggimento prest\u00f2 servizio quindi nella Terza guerra afghana e prese parte agli scontri presso il Passo Khyber e Dakka. L'8 agosto venne siglato un trattato di pace con l'Afghanistan ed i KDGs fecero ritorno a Risalpur il 28 agosto di quell'anno.\nLa seconda guerra mondiale (1939-1945).\nIl reggimento combatt\u00e9 con distinzione nel nord Africa ed in Sicilia ed Italia, sbarcando a Salerno sotto una fitta opposizione nemica. Essi furono la prima unit\u00e0 alleata ad entrare a Napoli. Lo scrittore gallese Norman Lewis nel suo diario a Napoli disse non solo che l'unit\u00e0 fu la prima ad entrare a Napoli nel 1943, ma che i suoi ufficiali furono i primi a strappare opere e dipinti dai palazzi dell'aristocrazia locale.\nDopo la guerra.\nIl reggimento venne posto in servizio dopo la guerra a Omagh, nell'Irlanda del Nord prima di essere spostato in Germania nel 1952 come parte del British Army of the Rhine (BAOR) (Armata Britannica del Reno), inizialmente di stanza ad Amburgo, poi a Celle ed infine a Wolfenb\u00fcttel. Nel 1956 i KDG vennero inviati per servizio attivo in Malaya durante l'emergenza che scoppi\u00f2 per l'unit\u00e0 del paese e vennero stazionati a Ipoh. Durante questo stesso periodo il reggimento prese parte alle operazioni nella giungla. Il reggimento fece ritorno in sede nel 1959 e stazion\u00f2 a Jahore Beru nella caserma Majedee per poi tornare in patria."}
{"id": "4261611", "revid": "767487", "url": "https://it.wikipedia.org/wiki?curid=4261611", "title": "William Gosling", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro."}
{"id": "4261612", "revid": "124123", "url": "https://it.wikipedia.org/wiki?curid=4261612", "title": "Jimmy Conzelman", "text": "Carriera professionistica.\nJimmy fu allenatore e giocatore della defunta franchigia dei Providence Steam Roller che vinse il titolo di campione della lega nel 1928 e il capo-allenatore dei Chicago Cardinals, che guid\u00f2 all'ultimo titolo della loro storia nel 1947.\nFu inserito nella Pro Football Hall of Fame nel 1964, nella seconda annata di giocatori inseriti. Mor\u00ec il 5 agosto 1970 di cancro ai polmoni."}
{"id": "4261613", "revid": "287204", "url": "https://it.wikipedia.org/wiki?curid=4261613", "title": "185554 Bikushev", "text": "185554 Bikushev \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,9654454\u00a0UA e da un'eccentricit\u00e0 di 0,0383807, inclinata di 9,45651\u00b0 rispetto all'eclittica."}
{"id": "4261614", "revid": "767487", "url": "https://it.wikipedia.org/wiki?curid=4261614", "title": "A. Haslam", "text": "Con l'Upton Park, di cui fu capitano, Haslam partecip\u00f2 ai Giochi olimpici di , nel torneo calcistico, riuscendo a vincere la medaglia d'oro."}
{"id": "4261618", "revid": "287204", "url": "https://it.wikipedia.org/wiki?curid=4261618", "title": "189347 Qian", "text": "189347 Qian \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 3,0045253\u00a0UA e da un'eccentricit\u00e0 di 0,0921112, inclinata di 9,16356\u00b0 rispetto all'eclittica."}
{"id": "4261619", "revid": "599013", "url": "https://it.wikipedia.org/wiki?curid=4261619", "title": "John Nicholas", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro. Nel torneo olimpico segn\u00f2 due gol nella partita contro la rappresentativa francese."}
{"id": "4261623", "revid": "339392", "url": "https://it.wikipedia.org/wiki?curid=4261623", "title": "A.S.D. Mazara Calcio 1946", "text": ""}
{"id": "4261625", "revid": "767487", "url": "https://it.wikipedia.org/wiki?curid=4261625", "title": "Che fine ha fatto il cavallo di Winky?", "text": "Che fine ha fatto il cavallo di Winky? (\"Waar is het paard van Sinterklaas?\") \u00e8 un film del 2007 diretto da Mischa Kamp e scritto da Tamara Bos. \u00c8 il sequel del film del 2005 \"Il desiderio di Winky\".\nTrama.\nA Winky viene affidato Amerigo, il cavallo di Babbo Natale (in originale Sinterklaas) che nel frattempo \u00e8 partito per la Spagna. Winky prende lezioni di equitazione presso la stalla di zio Siem e zia Cor con l'aiuto del pony Naf-Naf, tuttavia non le viene concesso il permesso di cavalcare Amerigo e ci\u00f2 la rende triste.\nUn giorno per\u00f2 Winky cavalca Amerigo senza alcun permesso, ma mentre passeggia il cavallo viene spaventato dal cane di Bram, il suo compagno di classe. Winky cade a terra e Amerigo fugge. Prima di andare a cercarlo, Winky deve confessare tutto a zia Cor, poi si mette alla ricerca insieme a Bram, zio Siem e Samir (un aiutante del ristorante del padre di Winky), ma invano. Intanto per\u00f2 la madre partorisce una figlioletta, ma Winky non se ne cura molto e continua a pensare al cavallo. Alla fine Amerigo viene ritrovato in un campo di propriet\u00e0 di un uomo."}
{"id": "4261627", "revid": "767487", "url": "https://it.wikipedia.org/wiki?curid=4261627", "title": "Fred Spackman", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro. Nella partita contro la rappresentativa francese fu definito, da un giornale inglese dell'epoca, uno dei migliori in campo."}
{"id": "4261630", "revid": "121738317", "url": "https://it.wikipedia.org/wiki?curid=4261630", "title": "Tsongkhapa", "text": "Tsongkhapa ud\u00ec gli insegnamenti di Buddha da maestri di tutte le tradizioni buddhiste tibetane, e ricevette i lignaggi trasmessi nelle migliori scuole.\nLa sua principale fonte d'ispirazione fu la tradizione Kadampa, l'eredit\u00e0 di Ati\u015ba. In base all'insegnamento di Tsongkhapa, le due caratteristiche distintive della tradizione Gelug sono:\nPrimi anni.\nNato nel 1357 in una famiglia nomade nella provincia di Amdo, Tsongkhapa ricevette l'ordinazione da laico (sanscr. \"Upasaka\") all'et\u00e0 di tre anni dal 4\u00ba Karmapa, Rolpe Dorje, e gli fu attribuito il titolo \u201cKunga Nyingpo\u201d \"(kun dga' snying po)\". All'et\u00e0 di sette anni prese l'ordinazione da novizio (sanscr. \"Sramanera\", tib. \"Getsul\") da Choje Dhondup Rinchen (chos rje don 'grub rin chen) e gli fu dato il nome \u201cLobsang Drakpa\u201d \"(blo bzang grags pa)\". Fu in questa precoce et\u00e0 che fu in grado di ricevere i conferimenti delle facolt\u00e0 di Heruka Chakrasamvara, Hevajra e Yamantaka, tre delle pi\u00f9 importanti divinit\u00e0 colleriche del buddhismo tibetano, nonch\u00e9 di recitare moltissimi Sutra, dei quali il non meno importante era Manjushri-nama-samgiti. Sarebbe divenuto un grande studente del Vinaya, la dottrina del comportamento, e in seguito perfino dei Sei yoga di Naropa, del Tantra Kalachakra e dell'acclamata pratica del Mah\u0101mudr\u0101. All'et\u00e0 di 24 anni Tsongkhapa ricevette l'ordinazione a monaco regolare (sanscr. \"Bhikshu\", tib. \"Gelong\") nella tradizione Sakya.\nDa Zh\u00f6nnu Lodr\u00f6 \"(gzhon nu blo gros)\" e Rendawa \"(red mda' pa)\" ricevette il lignaggio del Pramanavarttika trasmesso da Sakya Pandita \"(sa skya pandita)\". Padroneggi\u00f2 tutti i corsi di studio al Monastero di Drikung Kagyu nel Tibet centrale, un importante centro Kagy\u00fc, e viaggi\u00f2 estesamente alla ricerca della conoscenza, studiando con pi\u00f9 di 100 maestri di tutte le tradizioni buddhiste esistenti tutti gli argomenti della dottrina, compreso lo Dzogchen.\nTsongkhapa, che era considerato da molti come un'emanazione di Ati\u015ba, ricevette i lignaggi Kadam, e studi\u00f2 i principali Tantra Sarma \"(gsar ma)\" (i Tantra della \"Scuola della Nuova Traduzione\") sotto i maestri Sakya e Kagy\u00fc. Studi\u00f2 anche con Nyingma siddha Legpey Dorje \"(Wylie: legs gyi rdo rje)\" e con lo Zalupa Ch\u00f6kyi-pal \"(zha lu pa chos kyi dpal)\", e il suo principale maestro Dzogchen fu Lodrak Drupchen Kekyi Dorje (\"lho brag grub chen las kyi rdo je\"), noto anche come Namkha Gyaltsen (\"nam mkha' rgyal mtshan\", 1326-1401).\nIn aggiunta ai suoi studi, fu impegnato in lunghi ritiri di meditazione. Si ritiene che abbia eseguito milioni di prostrazioni, offerte ma\u1e47\u1e0dala e altre forme di pratiche di purificazione. Tsongkhapa ebbe spesso visioni delle divinit\u00e0 meditative e specialmente di Ma\u00f1ju\u015br\u012b, con il quale, secondo la tradizione, avrebbe comunicato direttamente per chiarire alcuni difficili punti delle scritture.\nFu un efficace maestro del buddhismo tibetano e divenne una figura dominante tra i suoi pari come pure tra i suoi studenti. Molti dei suoi insegnanti alla fine si unirono a lui come studenti, come Rendawa, Umapa, il Nyingma Lama Lhodrak, insegnandosi e onorandosi a vicenda. Venerato per la sua forte influenza, la sua compassione e la sua saggezza, Tsongkhapa \u00e8 considerato come un secondo Buddha.\nOtto Grandi Punti Difficili.\nLe \"Note sugli Otto Grandi Punti Difficili\" del \"M\u016blamadhyamakak\u0101rik\u0101\"' (Wylie: \"ba shes rab kyi dka' gnad chen po brgyad kyi brjed byang\") dettate da Tsongkhapa furono trascritte dal suo discepolo rGyal-tshab-rje. Il quinto punto tratta dell'\"appercezione\", (Wylie: \"rang rig\").\nEredit\u00e0.\nCon la fondazione del monastero di Ganden nel 1409, Tsongkhapa gett\u00f2 le basi per quello che fu in seguito chiamato l'ordine Gelug (\"i virtuosi\"). Al tempo della fondazione del monastero, i suoi seguaci divennero noti come \"Gandenbas.\" Tsongkhapa stesso non annunci\u00f2 mai l'istituzione di un nuovo ordine monastico. Gli insegnamenti di Tsongkhapa attingevano alla dottrina di Ati\u015ba, enfatizzando lo studio di Vinaya, del Tripi\u1e6daka e degli Shastra. Il Lamrim di Atisha ispir\u00f2 il \"Lamrim Chenmo\" di Tsongkhapa, che divent\u00f2 un testo fondamentale tra i suoi seguaci. Pratic\u00f2 ed insegn\u00f2 estesamente anche il Vajrayana, specialmente su come riunire gli insegnamenti Sutra e Tantra, scrisse opere che riassumevano gli insegnamenti basilari delle scuole filosofiche buddhiste, nonch\u00e9 commentari sul Pratimoksha, sul Prajnaparamita, sul Madhyamakavatara di Candrakirti, sulla logica e sui Sarma Tantra. Tsongkhapa enfatizzava un forte Sangha monastico. Inoltre, promosse lo studio della logica, incoraggi\u00f2 dibattiti formali come parte degli studi sul Dharma, ed istru\u00ec di discepoli nei Tantra Guhyasamaja, Kalacakra ed Hevajra.\nTsongkhapa fu una delle pi\u00f9 eminenti autorit\u00e0 del buddhismo tibetano al tempo. Compose una preghiera devozionale chiamata \"Preghiera di Migtsema\" per il suo maestro Sakya Rendawa, che fu riofferta a Tsongkhapa, con un biglietto del suo maestro che diceva che questi versi erano applicabili pi\u00f9 a Tsongkhapa che a lui stesso. Dopo la dipartita di Tsongkhapa, furono scritte varie biografie da Lama di diverse tradizioni, e tutte concordarono che egli era stato un insegnante senza eguali. Il 9\u00ba Karmapa, Wangchuk Dorje, lod\u00f2 Tsongkhapa come uno \"spazz\u00f2 via le opinioni sbagliate con quelle corrette e perfette.\" L'8\u00ba Karmapa, Gyalwa Miky\u00f6 Dorje, scrisse nella sua poesia \"In Lode dell'Incomparabile Tsong Khapa\":\nQuando gli insegnamenti delle sette Sakya, Kagyue, Kadam\nE Nyingma in Tibet stavano declinando,\nTu, O Tsong Khapa, facesti rivivere la Dottrina di Buddha,\nPerci\u00f2 io canto questa lode a te dalla Montagna di Ganden.\nInoltre, si dice che il Buddha Sakyamuni parlasse della sua venuta come un'emanazione del Bodhisattva Ma\u00f1ju\u015br\u012b nel breve verso dalla \"Radice Tantra di Manjushri\" (tib. \"Jam-dpal rtsa-rgyud\"):\nDopo che io mi sar\u00f2 spento\nE la mia pura dottrina sar\u00e0 assente,\nTu apparirai come un normale essere umano,\nSvolgendo gli atti di un Buddha\nE istituendo la Terra Gioiosa, il grande Protettore,\nNella Terra delle Nevi.\nSebbene Tsongkhapa si fosse spento nel 1419 all'et\u00e0 di 62 anni, lasci\u00f2 al mondo 18 volumi di insegnamenti raccolti, la maggior parte dei quali sul Guhyasam\u0101ja tantra. Questi 18 volumi contengono centinaia di titoli relativi a tutti gli aspetti degli insegnamenti buddhisti e chiariscono alcuni dei temi pi\u00f9 difficili degli insegnamenti Sutrayana e Vajrayana.\nLe opere principali tra di esse sono:\nQueste scritture costituiscono la fonte primaria per gli studi della tradizione Gelugpa: questi e altri insegnamenti di Tsongkhapa hanno resistito fino all'et\u00e0 moderna e sono visti come una protezione contro le errate concezioni nel buddhismo Mahayana e Vajrayana.\nIl 14\u00ba Dalai Lama ha messo in evidenza la fedelt\u00e0 dell'opera di Tsongkhapa al significato che si ritrova nell'opera di Buddhapalita. L'opera di Tsongkhapa \u00e8 lodata come profonda e fedele alla tradizione, essenzialmente un chiarimento e un compendio degli insegnamenti trasmessi, che, dopo tutto, sono destinati a contenere la verit\u00e0.\nDopo che Tsongkhapa ebbe fondato il monastero di Ganden nel 1409, esso divenne la sua sede principale. Egli ebbe molti studenti, tra i quali Gyaltsab Dharma Rinchen (1364\u20131431), Khedrup Gelek Pelzang (1385-1438), Togden Jampal Gyatso, Jamyang Choje, Jamchenpa Sherap Senge e il primo Dalai Lama, Gyalwa Gend\u00fcn Drup (1391\u20131474), furono quelli di maggior spicco. Dopo la scomparsa di Tsongkhapa i suoi insegnamenti furono posseduti e custoditi da Gyaltsab Dharma Rinchen e Khedrub Gelek P\u00e4lsang. Da allora in poi, il suo lignaggio \u00e8 stato detenuto dai Ganden Tripa, i detentori del trono del Monastero di Ganden, tra i quali l'attuale \u00e8 Thubten Nyima Lungtok Tenzin Norbu, il 102\u00ba Ganden Tripa.\nDopo la fondazione del Monastero di Ganden da parte di Tsongkhapa, furono fondati il Monastero di Drepung da Jamyang Choje e il Monastero di Sera da Ch\u00f6je Shakya Yeshe, mentre Gend\u00fcn Drup fond\u00f2 il Monastero di Tashilhunpo. Furono costruiti molti monasteri Gelug in tutto il Tibet, ma anche in Cina e Mongolia. Tsongkhapa trascorse qualche tempo come un eremita nell'Eremo di Pabonka, costruito durante l'epoca di Songsten Gampo, approssimativamente 8 chilometri a nord ovest di Lhasa. Oggi, anch'esso fa parte di Sera.\nTra i molti detentori del lignaggio della Tradizione dei Berretti Gialli (Gelugpa) ci sono le successive incarnazioni del Panchen Lama nonch\u00e9 Chagkya Dorje Chang, Ngachen K\u00f6nchok Gyaltsen, Kyish\u00f6 Tulku Tenzin Thrinly, Jamyang Shepa, Phurchok Jampa Rinpoche, Jamyang Dewe Dorje, Takphu Rinpoche, Khachen Yeshe Gyaltsen, Trijang Rinpoche, Domo Geshe Rinpoche e molti altri.\nIl festival annuale della preghiera tibetana di Monlam fu istituito da Tsongkhapa. L\u00e0 egli celebr\u00f2 la funzione per diecimila monaci. L'istituzione del Grande Festival della Preghiera \u00e8 vista come una delle Quattro Grandi Imprese di Tsongkhapa. Esso celebra le imprese miracolose del Buddha Shakyamuni.\nCritiche.\nIl Madhyamaka di Tsongkhapa ha significative deviazioni rispetto ad altri autori indiani e tibetani, malgrado esso asserisca di seguire la tradizione di Buddhapalita e di Candrak\u012brti. Il Madhyamaka di Tsongkhapa fu ampiamente condannato, al punto che uno studioso tibetano, Gorampa, insinu\u00f2 che Tsongkhapa fosse stato ispirato non da Ma\u00f1ju\u015br\u012b ma da un demone malvagio. Karl Brunnh\u00f6lzl afferma ulteriormente:"}
{"id": "4261632", "revid": "184755", "url": "https://it.wikipedia.org/wiki?curid=4261632", "title": "Organo della chiesa di Rysum", "text": "Con organo della chiesa di Rysum ci si riferisce a un organo monumentale costruito a Rysum, in Germania.\nStoria.\nLo strumento venne acquistato dalla chiesa nel 1457 presso l'organaro Meister Harmannus di Groningen, il quale ricevette due mucche come pagamento. Si tratta dell'organo pi\u00f9 antico ancora esistente e funzionante in Germania.\nLo strumento venne rinnovato, una prima volta, nel 1513. Joachim Kayser, nel 1680, effettu\u00f2 alcune riparazioni, alle quali ne seguirono altre operate da Valentin Ulrich Grotian fra il 1689 e il 1699. Altri interventi furono eseguiti fra il 1736 e il 1738 da Matthias Amor, un allievo di Arp Schnitger. Durante il XIX secolo l'organo venne pesantemente manipolato, fino a fargli perdere le sue caratteristiche foniche originarie.\nKarl Puchar, nel 1941, esegu\u00ec un restauro, seguito da una ricostruzione completa effettuata da J\u00fcrgen Ahrend e Gerhard Brunzema fra il 1959 e il 1960. Ahrend e Brunzema rimossero completamente i materiali ottocenteschi, ricostruirono alcuni registri originali andati perduti, montarono nuovo mantici e ricostruirono la consolle secondo il suo progetto originario, riportando lo strumento alle sue condizioni del 1513.\nUn ultimo restauro \u00e8 stato effettuato nel 2009, quando Hendrik Ahrend esegu\u00ec una pulitura generale e sostitu\u00ec alcune canne.\nCaratteristiche tecniche.\nAttualmente l'organo \u00e8 dotato di un solo manuale e di sette registri, la trasmissione \u00e8 interamente meccanica, l'aria \u00e8 fornita da due mantici a cuneo, la pressione del vento \u00e8 di 70 mm in colonna d'acqua, il corista del La corrisponde a 445 Hz e il temperamento \u00e8 il mesotonico modificato. La disposizione fonica \u00e8 la seguente:"}
{"id": "4261633", "revid": "767487", "url": "https://it.wikipedia.org/wiki?curid=4261633", "title": "Arthur Turner", "text": "Nonostante nel 1900 giocasse con i Crouch End Vampires FC di Londra, Turner partecip\u00f2 ai Giochi olimpici di , con l'Upton Park, nel torneo calcistico. Nell'unica partita dei britannici, contro la rappresentativa francese, Turner segn\u00f2 uno dei quattro gol dell'Upton Park."}
{"id": "4261638", "revid": "767487", "url": "https://it.wikipedia.org/wiki?curid=4261638", "title": "Shark Night - Il lago del terrore", "text": "Shark Night - Il lago del terrore (\"Shark Night\") \u00e8 un film del 2011 di David R. Ellis. Uscito negli Stati Uniti il 2 settembre 2011, in Italia \u00e8 arrivato direttamente in televisione, trasmesso dal canale Sky Cinema. Viene spesso confuso con il film Shark 3D, altro film di squali, per alcune scene simili. Il film non \u00e8 stato accolto da critiche molto positive, incassando, in tutto il mondo, solo 40 milioni di dollari.\nTrama.\nLago Pontchartrain, Louisiana. Una ragazza in bikini si sta rilassando finch\u00e9 il suo ragazzo non le toglie il reggiseno e lo lancia in acqua. La ragazza \u00e8 cos\u00ec costretta a nuotare per recuperare l'indumento, ma poi viene attaccata da uno squalo. Le urla strazianti della ragazza non sono sufficienti ad attirare l'attenzione del suo amico.\nNick Laduca \u00e8 un brillante studente universitario di medicina che convive con il nerd Gordon. Un giorno il suo amico Malik li va a trovare e li invita a passare un weekend in vacanza sul Lago Vittoria soggiornando nella casa della bella Sara Palski. Nick e Gordon accettano, e il giorno dopo partono insieme allo stesso Malik, con Sara, Maya, la fidanzata di Malik , Blake e Beth, la ragazza di Blake e il cane, il Golden Retriever di Sara. Durante una fermata presso un supermercato nei pressi del lago, Sara e Beth si ritrovano nel bagno a spettegolare sul narcisismo di Blake e della sua tendenza a prendere le cose con eccessiva superficialit\u00e0. Nel frattempo Gordon cerca di convincere Nick a svelare a Sara il suo amore, insistendo di non perdere l'occasione delle vacanze. Fuori intanto Malik ha una discussione con un uomo di nome Red, che gli rivolge insulti a sfondo razziale. Red \u00e8 accompagnato da Dennis, un amico di infanzia di Sara, che cerca di calmare la acque tra Malik e Red.\nGiunti sul lago i ragazzi si trovano ad affrontare l'inaspettato arrivo degli squali che iniziano presto a seminare il terrore. In realt\u00e0 gli animali non erano giunti nel lago a causa delle forti correnti, ma grazie ad un diabolico piano escogitato da Red, Dennis e dallo Sceriffo: i tre avevano installato sugli squali delle Gopro, che registravano in diretta le strazianti morti dei ragazzi. Le riprese venivano poi vendute dal trio per la realizzazione di una fantomatica \"Settimana dello squalo\". La mente criminale che aveva organizzato tutto pareva essere Dennis: cercava vendetta per essere stato sfregiato da Sara tre anni prima, quando lei, lasciandolo solo durante un'immersione subacquea, lo aveva colpito con l'elica della barca.\nProduzione.\nInizialmente il film avrebbe dovuto avere il titolo \"Untitled 3d Shark Thriller\" , ma una volta annunciato nel 2010, David R. Ellis scelse un titolo diverso: \"Shark Night 3d\".\nVideo musicale.\nAlla fine dei titoli di coda \u00e8 presente un video musicale della canzone \"Shark Bite!\" cantata dal cast principale del film."}
{"id": "4261641", "revid": "647919", "url": "https://it.wikipedia.org/wiki?curid=4261641", "title": "Shark Night 3D", "text": ""}
{"id": "4261645", "revid": "809148", "url": "https://it.wikipedia.org/wiki?curid=4261645", "title": "Coppa Italia (canoa polo under 21)", "text": "La Coppa Italia di canoa polo under 21 \u00e8 un trofeo nazionale italiano di canoa polo organizzato annualmente dalla Federazione Italiana Canoa Kayak. Vi partecipa una parte delle squadre iscritte al campionato, nell'ultima edizione erano 9 ma spesso si \u00e8 giocata solo fra 4 squadre, e nel 2008 non si \u00e8 nemmeno tenuta. Assieme alla Coppa Italia femminile si organizza assieme a quella maschile senior. Come per il campionato sono ammesse squadre miste, anche se la stragrande maggioranza degli atleti \u00e8 maschio. Al contrario rispetto a quella maschile e a quella femminile, non c'\u00e8 una squadra che la fa da padrona nell'albo d'oro: infatti solo il Canoa Club Bologna e la Societ\u00e0 Canottieri Ichnusa (Cagliari) sono riusciti a vincerla almeno due volte. Da notare che mentre a livello maschile e femminile \u00e8 stato molto frequente il double \"Coppa Italia-Scudetto\" nello stesso anno, a livello under 21 \u00e8 capitato solo una volta (2007). Ci\u00f2 \u00e8 dovuto anche al fatto che le squadre che hanno vinto gli scudetti successivi (KST e Katana) non hanno partecipato alla Coppa Italia."}
{"id": "4261646", "revid": "287204", "url": "https://it.wikipedia.org/wiki?curid=4261646", "title": "133243 Essen", "text": "133243 Essen \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,5980585\u00a0UA e da un'eccentricit\u00e0 di 0,0490212, inclinata di 7,10838\u00b0 rispetto all'eclittica.\nL'asteroide \u00e8 dedicato all'omonima citt\u00e0 della Germania."}
{"id": "4261648", "revid": "767487", "url": "https://it.wikipedia.org/wiki?curid=4261648", "title": "William Quash", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro.\nQuash gioc\u00f2 anche a cricket per il Barking CC."}
{"id": "4261651", "revid": "647919", "url": "https://it.wikipedia.org/wiki?curid=4261651", "title": "Shark Night 3D - Il lago del terrore", "text": ""}
{"id": "4261654", "revid": "767487", "url": "https://it.wikipedia.org/wiki?curid=4261654", "title": "James Zealley", "text": "Partecip\u00f2 ai Giochi olimpici di , con l'Upton Park, nel torneo calcistico, riuscendo a vincere la medaglia d'oro. Di professione fu fabbro ferraio."}
{"id": "4261656", "revid": "422900", "url": "https://it.wikipedia.org/wiki?curid=4261656", "title": "James Zealey", "text": ""}
{"id": "4261661", "revid": "76261", "url": "https://it.wikipedia.org/wiki?curid=4261661", "title": "Televis Edizioni Musicali", "text": ""}
{"id": "4261663", "revid": "767487", "url": "https://it.wikipedia.org/wiki?curid=4261663", "title": "Az ez\u00fcst kecske", "text": "Az ez\u00fcst kecske \u00e8 un cortometraggio muto del 1916 diretto da Kert\u00e9sz Mih\u00e1ly che ha come interprete principale V\u00e1rkonyi Mih\u00e1ly.\nProduzione.\nIl film fu prodotto dalla Kino-Riport.\nCast.\nSia il regista che l'attore lasceranno l'Ungheria per approdare alla fine a Hollywood, dove diventeranno internazionalmente conosciuti con il loro nome anglicizzato, Michael Curtiz e Victor Varconi. Tra gli altri interpreti anche la futura moglie (dal 1918 al 1923) di Curtiz, l'attrice ungherese Kov\u00e1cs Ilonka (poi Lucy Doraine)."}
{"id": "4261664", "revid": "76261", "url": "https://it.wikipedia.org/wiki?curid=4261664", "title": "La Chiocciola", "text": ""}
{"id": "4261665", "revid": "481666", "url": "https://it.wikipedia.org/wiki?curid=4261665", "title": "V\u00e1rkonyi Mih\u00e1ly", "text": ""}
{"id": "4261666", "revid": "481666", "url": "https://it.wikipedia.org/wiki?curid=4261666", "title": "Kert\u00e9sz Mih\u00e1ly", "text": ""}
{"id": "4261669", "revid": "76261", "url": "https://it.wikipedia.org/wiki?curid=4261669", "title": "Back2Back", "text": ""}
{"id": "4261681", "revid": "1543377", "url": "https://it.wikipedia.org/wiki?curid=4261681", "title": "Here, Hear III", "text": "Here, Hear III \u00e8 un EP dei La Dispute autopubblicato il 24 dicembre 2009. Si tratta del terzo volume della serie \"Here, Hear\", un progetto sperimentale della band in cui vengono letti, recitati, riarrangiati delle poesie, degli stralci di testi letterari o elaborazioni di Jordan Dreyer con un sottofondo musicale. L'EP \u00e8 stato messo a disposizione per il download su Bandcamp; tutti i ricavati fino al 17 gennaio 2010 sono andati alla Well House Community Living of Grand Rapids, un'organizzazione non profit che si occupa dei senzatetto di Grand Rapids, citt\u00e0 natale dei La Dispute. I ricavi successivi vanno a coprire le spese di registrazione della band.\nBackground.\nJordan Dreyer ha spiegato cos\u00ec i motivi che stanno dietro alla realizzazione di questi lavori: l'obiettivo \u00e8 quello di \"cercare di mostrare un contesto pi\u00f9 ampio per le canzoni che stavo scrivendo e quello che mi influenzava in quel tempo\".\nLe registrazioni, come indicato dalla band stessa all'interno del CD, avvengono nello scantinato di casa di Chad Sterenberg, \"freddo, non finito e abbastanza rumoroso\", ad eccezione delle finte parti di batteria in \"Nine\", registrate a Valparaiso, nell'Indiana. L'EP \u00e8 un progetto realizzato completamente in autonomia dalla band: Brad Vander Lugt si \u00e8 occupato dell'intero processo di registrazione e il resto del gruppo ha provveduto all'imballaggio e alla veste grafica. Il materiale per la registrazione, acquistato tre settimane prima, non \u00e8 arrivato per\u00f2 che una settimana prima dell'inizio dei lavori, cos\u00ec che Brad ha dovuto compensare il breve tempo a disposizione per impararne il funzionamento affidandosi all'orecchio musicale, e facendo leva sulle differenti caratteristiche delle varie stanze dello scantinato, ha saputo creare delle atmosfere diverse per ognuna delle canzoni, in modo da adattarsi alle diverse personalit\u00e0 dei 4 autori delle musiche.\nCanzoni.\nJordan, nel presentare l'album, afferma: \"Il terzo [volume di \"Here, Hear\"] l'abbiamo fatto un po' meno legato al disco con il quale usciva, credo che ho cercato piuttosto di far vedere cosa succedeva nella mia vita in quel tempo, o di far vedere le cose alle quali stavo lavorando in quel tempo come scrittore di testi.\"\nNine.\nLa musica per la canzone \u00e8 stata interamente composta e suonata dal bassista Adam Vass usando la chitarra elettrica di Kevin con accordatura standard, un basso elettrico, una melodica, delle campane, tre libri, un temperino ed un pennarello indelebile della Sharpie contro un foglio di carta. Il basso \u00e8 stato collegato direttamente alla rete di Brad; la chitarra elettrica \u00e8 stata registrata col microfono attraverso l'amplificatore Peavey di Kevin. Le campane e la melodica sono state registrate con due microfoni diversi in due stanze diverse. I tre libri in questione sono \"Avanti nel tempo\" di Robert J. Sawyer, \"Y - L'ultimo uomo sulla Terra\" di Bryan K. Vaughan e l'annuario scolastico di Vass del 2006 (Valparaiso High School): li si \u00e8 registrati girando le pagine o sbattendo la copertina vicino al microfono interno del laptop di Vass. Assieme al suono del temperino e al disegno con l'indelebile, questi suoni sono stati registrati a Valparaiso e, opportunamente sequenziati a computer, costituiscono le parti di batteria della canzone. Il testo \u00e8 stato scritto e letto da Jordan, ed \u00e8 \"dedicato ad AMV e a tutti i suoi fantastici amici (in particolare tutti quelli presenti alla settima storia quel giorno di tanto tempo fa). E a tutti quelli che, in qualsiasi parte si trovino, stanno leggendo queste righe\".\nTen.\nLa musica per la canzone \u00e8 stata interamente composta e suonata dal batterista Brad Vander Lugt usando una chitarra elettrica Gibson, una chitarra acustica appartenente a suo padre, diverse tastiere, un piano, il battito delle mani e dei piedi, due pezzi di polistirene sbattuti e strofinati assieme, un vecchio timpano rovinato, un rullante della Pearl, lo schioccare delle dita ed un piatto della batteria. L'ispirazione per la canzone \u00e8 tratta dai grandi jazzisti del presente e del passato. Il testo, letto e urlato da Jordan, \u00e8 stato scritto da lui e dedicato \"di nuovo a lei, alla citt\u00e0 di Louisville, e a Colin - per una meravigliosa conversazione\".\nEleven.\nLa musica per la canzone \u00e8 stata interamente composta e suonata dal chitarrista Chad Sterenberg usando una chitarra elettrica suonata con un pacchetto usato di corde, un basso, una grancassa rotta suonata coi pugni, due lastre con un tamburello attaccato ad una di esse, e il tamburello stesso -con un solo set di sonagli non rotto. La chitarra ed il basso sono stati registrati con lo stesso amplificatore, un Peavey a transistor da 10 watt. L'amplificatore \u00e8 stato registrato con un riverberatore a molla d'epoca ed un pedale per gli effetti fabbricato da Chad usato per distorcere la cassa. L'assolo di chitarra a met\u00e0 canzone, per risultare naturale e spensierato, \u00e8 stato registrato al primo tentativo. Ogni strumento \u00e8 stato registrato con lo stesso microfono e non \u00e8 stato utilizzato un metronomo.\nIl testo \u00e8 stato scritto e cantato da Jordan ed \u00e8 dedicato a tutti coloro che vivono o hanno vissuto nello Stato dei Grandi Laghi, ed anche a tutti quelli che organizzano feste o concerti a casa propria e che vanno in tour con la propria band.\nTwelve.\nLa musica per la canzone \u00e8 stata interamente composta e suonata dal chitarrista Kevin Whittemore usando la sua chitarra elettrica Gibson SG Special collegata ad un amplificatore della Peavey e ad un microfono SM57, un rullante d'epoca della Ludwig suonato con una bacchetta, un tamburello ed una scatola di cartone suonata con le mani e registrata con un microfono Audix 15. I testi sono scritti e cantati da Jordan e sono dedicati \"a Jesse, per le sue spalle immensamente larghe\".\nArtwork.\nIl disco presenta, come al solito, tre differenti copertine. Si tratta di tre foto scattate presso il Rogers Lakewood Park di Valparaiso (Indiana) da David Summers ad Adam Vass mentre regge tre oggetti differenti: nella copertina verde un quadro da lui realizzato per l'esposizione della sua \"high school\" nel 2006; in quella rossa un pezzo di cartone usato per la consegna dell'EP \"Untitled 7\"\"; in quella blu uno schermo usato per stampare una tuta dei La Dispute con il disegno di una balena nel 2007. Lo stesso Vass ha poi aggiunto col computer le scritte in bianco e ritoccato i colori per renderli pi\u00f9 appariscenti."}
{"id": "4261683", "revid": "765341", "url": "https://it.wikipedia.org/wiki?curid=4261683", "title": "Syco", "text": "La Syco Entertainment, nota anche come Syco o SYCO, era un'azienda britannica gestita da Simon Cowell e Sony Music Entertainment. Produceva e commercializzava principalmente musica, programmi televisivi e film, inizialmente suddivisa in Syco Music, Syco TV e Syco Film. Aveva pi\u00f9 di 30 sedi, che spaziavano da Londra a Los Angeles, e possedeva numerosi marchi televisivi. Inoltre, altre aziende affiliate sono la Sony Music e FremantleMedia. Cowell e Sony Music si spartiscono il 50% dei ricavati; stando alle dichiarazioni dei due, aumenter\u00e0 il possesso e la produzione di etichette televisive. Charles Garland, capo primario ed esecutivo della Crystal Entertainment e della Simon Fuller's 19 Entertainment, \u00e8 direttore generale e operativo, responsabile del lavoro della compagnia. Il milionario Philip Green, collega intimo di Cowell, lavora come consulente della compagnia. Direttore di sport e vicepresidente della West Ham United FC, \u00e8 Karren Brady, anche consulente della compagnia.\nSyco Music.\nLa Syco Music, nota anche come Syco Records, \u00e8 un'etichetta discografica che opera principalmente in Inghilterra. Dal luglio 2020 Cowell ha accettato di rilevare la quota di Sony Music, che ha mantenuto l'elenco degli artisti e le distribuzioni della societ\u00e0. Da quel momento in poi Syco Music fa completamente parte della Sony Music Entertainment.\nSyco TV.\nLa Syco Television (abbrev. Syco TV o SYCOtv) opera principalmente in America e in Inghilterra dove, nel 2011, ha totalizzato 200 ore di trasmissioni televisive per canali quali Fox, NBC, ITV1 e ITV2. I due programmi che le permettono di avere un ruolo imponente nel commercio sono The X Factor e America's Got Talent.\nThe X Factor.\nThe X Factor, trasmesso per la prima volta nel settembre 2004, sin dal 2008 \u00e8 stato il pi\u00f9 seguito in Inghilterra. Nel settembre 2011, Syco ha trasmesso The X Factor USA, che nella prima stagione \u00e8 stato seguito da circa 12 milioni di spettatori, portando la Fox ad un numero di ascolti molto alti, superando cos\u00ec tutti gli altri reality.\nAmerica's Got Talent.\nSin dal lancio, avvenuto nel 2006, \u00e8 stato lo show pi\u00f9 seguito in estate, in America, e ha raggiunto voti molto alti.\nBritain's Got Talent.\nBritain's Got Talent ottiene risultati molto positivi in Inghilterra. Nel 2009, durante la terza serie, circa 20 milioni di spettatori si sono sintonizzati per guardare i vincitori di Diversity (street-dance troupe).\nAltri programmi.\nSyco produce anche altri programmi. Nel 2011, le nuove serie dello show Red or Black?, sia in America che in Inghilterra, non \u00e8 stato accolto benevolmente, e ITV ha accennato ad una probabile continuazione di quest'ultimo. Syco ha prodotto, inoltre, un'altra serie televisiva, American Inventor, trasmessa per due stagioni su ABC, e un altro show, purtroppo con pochi ascolti, Celebrity Duets su Fox. Oltre alla produzione di programmi, si propone come etichetta musicale e intrattenimento speciale. Questo include , che ha superato ogni record in America, sulla rete televisiva TV Guide, e ha avuto circa 10 milioni di spettatori su ITV1 in Inghilterra. Ha, inoltre, prodotto : quando Take That \u00e8 stato rinnovato nel 2010, la compagnia ha prodotto una puntata, intitolato \"Piers Morgan's Life Stories\"; 8 milioni di persone hanno seguito la puntata."}
{"id": "4261708", "revid": "1442080", "url": "https://it.wikipedia.org/wiki?curid=4261708", "title": "Virginia Slims of California 1977 - Singolare", "text": "Il singolare del torneo di tennis Virginia Slims of California 1977, facente parte del WTA Tour 1977, ha avuto come vincitrice Sue Barker che ha battuto in finale Virginia Wade 6-3, 6-4."}
{"id": "4261709", "revid": "1442080", "url": "https://it.wikipedia.org/wiki?curid=4261709", "title": "Virginia Slims of Dallas 1977 - Singolare", "text": "Il singolare del torneo di tennis Virginia Slims of Dallas 1977, facente parte del WTA Tour 1977, ha avuto come vincitrice Sue Barker che ha battuto in finale Terry Holladay 6-1, 7-6."}
{"id": "4261710", "revid": "124123", "url": "https://it.wikipedia.org/wiki?curid=4261710", "title": "Paddy Driscoll", "text": "Carriera professionistica.\nMalgrado non fosse di grossa stazza, Driscoll ebbe un grande impatto nel football americano negli anni 20. Era particolarmente conosciuto per i suoi calci e i suoi punt.\nDopo aver frequentato la Northwestern University, gioc\u00f2 nel 1919 con gli Hammond Pros, quando la squadra non apparteneva ancora alla NFL, n\u00e9 la lega era ancora stata creata. Nel periodo 1920-1925 gioc\u00f2 per i Chicago Cardinals di cui fu anche capo-allenatore dal 1920 al 1922.\nNel 1926, per paura che Driscoll firmasse con la appena formata AFL, i Cardinals lo scambiarono coi Chicago Bears dove rimase fino al suo ritiro nel 1929. In seguito allen\u00f2 i Bears per due stagioni (1956 e 1957), con un record di 14-10-1.\nDriscoll gioc\u00f2 brevemente anche nella Major League Baseball, giocando 13 gare per i Chicago Cubs nel 1917.\nDriscoll mor\u00ec il 29 giugno 1968, a Chicago, Illinois, all'et\u00e0 di 73 anni."}
{"id": "4261712", "revid": "599013", "url": "https://it.wikipedia.org/wiki?curid=4261712", "title": "Toray Pan Pacific Open 1977 - Singolare", "text": "Il singolare del torneo di tennis Toray Pan Pacific Open 1977, facente parte del WTA Tour 1977, ha avuto come vincitrice Virginia Wade che ha battuto in finale Martina Navr\u00e1tilov\u00e1 7-5, 5-7, 6-4."}
{"id": "4261718", "revid": "599013", "url": "https://it.wikipedia.org/wiki?curid=4261718", "title": "Australian Open 1977 (dicembre) - Doppio femminile", "text": "Evonne Goolagong e Helen Cawley con Mona Guerrant e Kerry Reid non hanno disputato la finale a causa della pioggia."}
{"id": "4261719", "revid": "533647", "url": "https://it.wikipedia.org/wiki?curid=4261719", "title": "Ordine al Merito della Repubblica Italiana", "text": ""}
{"id": "4261722", "revid": "599013", "url": "https://it.wikipedia.org/wiki?curid=4261722", "title": "Mazda Sports Club Toyo Kogyo Soccer Club 1983", "text": "Questa voce raccoglie le informazioni riguardanti il Mazda Sports Club Toyo Kogyo Soccer Club nelle competizioni ufficiali della stagione 1983.\nStagione.\nPresto piombato sul fondo della classifica della Japan Soccer League e nonostante la decisione di affiancare all'allenatore Teruo Nimura il tedesco Eckard Krautzun per il girone di ritorno, il Mazda non riusc\u00ec a risollevarsi, aggianciando solo all'ultima giornata l'Hitachi, che occupava il penultimo posto valevole per gli spareggi interdivisionali. La peggior differenza reti condann\u00f2 il Mazda alla retrocessione diretta, la prima della sua storia.\nAlla fine della stagione il Mazda giunse sino ai quarti di finale di Coppa dell'Imperatore, dove fu eliminato dai futuri finalisti dello Yanmar Diesel. Precedentemente la squadra era stata eliminata al primo turno della coppa di Lega, sconfitto di misura dal Fujita Kogyo.\nMaglie e sponsor.\nLe divise sono prodotte dall'Adidas, sul petto della maglia campeggia il logo della Mazda."}
{"id": "4261723", "revid": "1442080", "url": "https://it.wikipedia.org/wiki?curid=4261723", "title": "Limburg Open 2012 - Singolare", "text": "Il singolare del torneo di tennis Limburg Open 2012, facente parte della categoria ITF Women's Circuit, ha avuto come vincitrice Maryna Zanevs'ka che ha battuto in finale Tatjana Maria 6-2, 6-2."}
{"id": "4261724", "revid": "1573940", "url": "https://it.wikipedia.org/wiki?curid=4261724", "title": "Palazzo Basadonna Giustinian Recanati", "text": "Palazzo Basadonna Giustinian Recanati \u00e8 un palazzo veneziano sito nel sestiere di Dorsoduro al numero civico 1012, affacciato sulle Fondamenta Priuli, poco distante da Palazzi Contarini degli Scrigni e Corf\u00f9 e di fronte a Palazzo Bollani.\nStoria.\nTale edificio fu edificato da un anonimo architetto per la famiglia Contarini durante il XIV secolo. Pass\u00f2 nel 1626 ai fratelli Alvise, Antonio e Giovanni Basadonna, che incaricarono Baldassare Longhena della modernizzazione stilistica. Nel 1758 il Palazzo pass\u00f2 nuovamente di mano, arrivando alla famiglia Priuli. In questa occasione, avvenne un importante restauro delle parti interne. Giunto nelle mani dei conti Giustinian Recanati, fu da questi ultimi donato al Comune di Venezia affinch\u00e9 diventasse la sede di una scuola. Tra il 1970 e il 1975 fu completamente ristrutturato e convertito alla nuova funzione. Il palazzo ospita attualmente la sede del liceo artistico statale di Venezia ma \u00e8 aperto alle visite guidate. Nel 2002 sono stati realizzati lavori per proteggere l'androne dall'acqua alta.\nArchitettura.\nSi tratta di un complesso architettonico la cui facciata principale, risalente all'inizio del XVII secolo, appare semplice e lineare, quasi in contrasto con le forme barocche che cominciavano a farsi strada nella tradizione architettonica veneziana. Anche la facciata posteriore ricalca questo stile. La tradizionale forma architettonica del palazzo non sembra rimandare all'intervento di Baldassare Longhena, che probabilmente prefer\u00ec rifarsi a un modello cinquecentesco come gi\u00e0 fatto per Palazzo Giustinian Lolin. Tale intervento \u00e8 per\u00f2 documentato da numerosi documenti dell'epoca. \nLa facciata principale presenta in altezza tre livelli: il piano terra, mosso da piccole aperture quadrangolari e spezzato dal vasto portale, il primo piano, contraddistinto dalla presenza di un'imponente serliana affiancata a tre coppie di monofore, disposte in modo asimmetrico, il secondo piano, che riprende questo schema sostituendo alla serliana tre aperture ad arco leggermente distanziate. Tutti i livelli sono segnalati da marcapiani e le varie aperture presentano in chiave d'arco delle teste muliebri. La facciata posteriore, di impatto ben pi\u00f9 semplice, riprende l'ampia serliana e le tre aperture ad arco, che circonda con numerose monofore. Al piano terra si apre un ampio portale di terra che immette nel portego. \nLa tradizionale forma architettonica del palazzo veneziano a \"fontego\", con portico e magazzini al piano terra e struttura tripartita ai piani superiori, trova riscontro anche in questa opera. All'interno e in particolar modo nel piano nobile si trovano ancora oggi alcuni ambienti originari recanti stucchi e affreschi neoclassici, databili a differenti epoche: le decorazioni dei camici furono realizzate intorno alla met\u00e0 del XVIII secolo, mentre risalgono ai primi anni del Settecento e dell'Ottocento molti affreschi. Il tutto \u00e8 stato in parte recuperato grazie agli interventi della Provincia di Venezia che ne ha curato il restauro. Al contrario, la vasta collezione di dipinti dei Basadonna and\u00f2 dispersa. Rilevante pure il giardino sito sul retro del complesso, sul quale insiste la facciata posteriore. Fu probabilmente progettato da Giuseppe Jappelli (1783-1852) e divenne molto celebre in quanto sapeva ospitare in spazi ristretti variazioni sul tema dell'architettura romantica inglese, proponendo collinette e sentieri tortuosi."}
{"id": "4261725", "revid": "1442080", "url": "https://it.wikipedia.org/wiki?curid=4261725", "title": "Limburg Open 2012 - Doppio", "text": "Il doppio del torneo di tennis Limburg Open 2012, facente parte della categoria ITF Women's Circuit, ha avuto come vincitrici Demi Schuurs e Maryna Zanevs'ka che hanno battuto in finale Tatjana Maria e Stephanie Vogt 6-4, 6-3."}
{"id": "4261726", "revid": "767487", "url": "https://it.wikipedia.org/wiki?curid=4261726", "title": "A Nagymama", "text": "A Nagymama \u00e8 un cortometraggio muto del 1916 diretto da Korda S\u00e1ndor (Alexander Korda)."}
{"id": "4261728", "revid": "481666", "url": "https://it.wikipedia.org/wiki?curid=4261728", "title": "Korda S\u00e1ndor", "text": ""}
{"id": "4261731", "revid": "1442080", "url": "https://it.wikipedia.org/wiki?curid=4261731", "title": "St. Dominic USTA Pro Circuit $25,000 Women's Challenger 2012 - Singolare", "text": "Il singolare del torneo di tennis St. Dominic USTA Pro Circuit $25,000 Women's Challenger 2012, facente parte della categoria ITF Women's Circuit, ha avuto come vincitrice Heidi El Tabakh che ha battuto in finale Elena Bovina 6-0, 6-4."}
{"id": "4261732", "revid": "1442080", "url": "https://it.wikipedia.org/wiki?curid=4261732", "title": "St. Dominic USTA Pro Circuit $25,000 Women's Challenger 2012 - Doppio", "text": "Il doppio del torneo di tennis St. Dominic USTA Pro Circuit $25,000 Women's Challenger 2012, facente parte della categoria ITF Women's Circuit, ha avuto come vincitrici Elena Bovina e Tereza Mrde\u017ea che hanno battuto in finale Mailen Auroux e Mar\u00eda Irigoyen 6-3, 6-3."}
{"id": "4261746", "revid": "1442080", "url": "https://it.wikipedia.org/wiki?curid=4261746", "title": "Pelham Racquet Club Women's $25K Pro Circuit Challenger 2012 - Singolare", "text": "Il singolare del torneo di tennis Pelham Racquet Club Women's $25K Pro Circuit Challenger 2012, facente parte della categoria ITF Women's Circuit, ha avuto come vincitrice Heidi El Tabakh che ha battuto in finale Edina Gallovits-Hall 3-6, 6-2, 6-4."}
{"id": "4261747", "revid": "1442080", "url": "https://it.wikipedia.org/wiki?curid=4261747", "title": "Pelham Racquet Club Women's $25K Pro Circuit Challenger 2012 - Doppio", "text": "Il doppio del torneo di tennis Pelham Racquet Club Women's $25K Pro Circuit Challenger 2012, facente parte della categoria ITF Women's Circuit, ha avuto come vincitrici Julie Coin e Marie-\u00c8ve Pelletier che hanno battuto in finale Elena Bovina e Ekaterina By\u010dkova 7-5, 6-4."}
{"id": "4261756", "revid": "287204", "url": "https://it.wikipedia.org/wiki?curid=4261756", "title": "King Animal", "text": "King Animal \u00e8 il sesto album del gruppo statunitense dei Soundgarden, pubblicato nel 2012 dalla Universal Republic.\nIl disco.\nL'album esce a sedici anni (1996) di distanza dal loro ultimo disco in studio (\"Down on the Upside\")."}
{"id": "4261769", "revid": "599013", "url": "https://it.wikipedia.org/wiki?curid=4261769", "title": "Torneo Tirreno Power 2012 - Singolare", "text": "Il singolare del torneo di tennis Torneo Tirreno Power 2012, facente parte della categoria ITF Women's Circuit, ha avuto come vincitrice Mar\u00eda Teresa Torr\u00f3 Flor che ha battuto in finale Julija Bejhel'zymer 3-6, 7-5, 6-2."}
{"id": "4261770", "revid": "92723", "url": "https://it.wikipedia.org/wiki?curid=4261770", "title": "Torneo Tirreno Power 2012 - Doppio", "text": "Il doppio del torneo di tennis Torneo Tirreno Power 2012, facente parte della categoria ITF Women's Circuit, ha avuto come vincitrici Elena Bogdan e Ioana Raluca Olaru che hanno battuto in finale Claudia Giovine e Marina \u0160amajko 6-3, 7-5."}
{"id": "4261771", "revid": "1782831", "url": "https://it.wikipedia.org/wiki?curid=4261771", "title": "Namangan Women's Tournament 2012 - Singolare", "text": "Il singolare del torneo di tennis Namangan Women's Tournament 2012, facente parte della categoria ITF Women's Circuit, ha avuto come vincitrice Ol'ga Alekseevna Pu\u010dkova che ha battuto in finale Donna Veki\u0107 3-6, 6-3, 6-2."}
{"id": "4261772", "revid": "1782831", "url": "https://it.wikipedia.org/wiki?curid=4261772", "title": "Namangan Women's Tournament 2012 - Doppio", "text": "Il doppio del torneo di tennis Namangan Women's Tournament 2012, facente parte della categoria ITF Women's Circuit, ha avuto come vincitrici Oksana Kala\u0161nikova e Marta Sirotkina che hanno battuto in finale Naomi Broady e Paula Kania 6-2, 7-5."}
{"id": "4261792", "revid": "80030", "url": "https://it.wikipedia.org/wiki?curid=4261792", "title": "Ordine di Ges\u00f9", "text": ""}
{"id": "4261793", "revid": "136198", "url": "https://it.wikipedia.org/wiki?curid=4261793", "title": "Here Hear III", "text": ""}
{"id": "4261795", "revid": "136198", "url": "https://it.wikipedia.org/wiki?curid=4261795", "title": "Here Hear 3", "text": ""}
{"id": "4261797", "revid": "136198", "url": "https://it.wikipedia.org/wiki?curid=4261797", "title": "Here, Hear 3", "text": ""}
{"id": "4261799", "revid": "136198", "url": "https://it.wikipedia.org/wiki?curid=4261799", "title": "Here, Hear 2", "text": ""}
{"id": "4261801", "revid": "136198", "url": "https://it.wikipedia.org/wiki?curid=4261801", "title": "Here Hear 2", "text": ""}
{"id": "4261802", "revid": "136198", "url": "https://it.wikipedia.org/wiki?curid=4261802", "title": "Here Hear II", "text": ""}
{"id": "4261804", "revid": "136198", "url": "https://it.wikipedia.org/wiki?curid=4261804", "title": "La Dispute (gruppo musicale)", "text": ""}
{"id": "4261810", "revid": "1543377", "url": "https://it.wikipedia.org/wiki?curid=4261810", "title": "Bunsan", "text": "Secondo alcune fonti, sal\u00ec al trono nel 1767 alla morte del fratello maggiore Ong Long. Il laotiano Maha Sila Viravong, uno degli studiosi pi\u00f9 autorevoli della storia del paese, sostenne invece che sia diventato re dopo la morte del padre Setthathirat II nel 1730.\nParte delle informazioni che riguardano Bunsan provengono dalle missioni dei gesuiti italiani presenti nel paese, che erano state ammesse a Lan Xang (l'antico regno che agli inizi del XVIII secolo si era smembrato dando vita ai regni di Luang Prabang, di Champasak e di Vientiane) per la prima volta da Surigna Vongsa, il grande sovrano che aveva regnato dal 1638 al 1690 e che aveva portato Lan Xang al massimo splendore. I resoconti dei missionari si limitarono per\u00f2 a descrivere principalmente gli aspetti religiosi della vita del paese.\nBiografia.\nIl regno del padre.\nBunsan nacque a Vientiane con il titolo di principe Bugna, era il secondogenito del re Setthathirat II e di una nobile vietnamita di Hu\u1ebf, la citt\u00e0 dell'odierno Vietnam centrale dove era nato il padre. Setthathirat II era stato l'ultimo re di Lan Xang; era salito al trono nel 1698 guidando un'armata vietnamita che aveva invaso Vientiane, ed aveva deposto il precedente re Nan Tharat in un periodo di grave instabilit\u00e0 dell'antico regno. Gli antichi conflitti interni all'aristocrazia di corte e ai vari rami della casa reale si erano acuiti maggiormente con la sua ascesa al trono ed avevano portato al frazionamento di Lan Xang nel 1707.\nCon l'intermediazione del re del Siam Phetracha, Setthathirat II ed il cugino Kitsarat si erano accordati per la spartizione dello Stato, al primo era toccato il Regno di Vientiane Lan Xang ed al secondo quello di Luang Prabang Lan Xang. Nel 1713 si era staccato da Vientiane anche il Regno di Champasak, il cui trono era stato affidato a Soi Sisamut, fratellastro di Setthathirat II.\nIl regno del fratello maggiore.\nSetthathirat II mor\u00ec nel 1730 ed il Consiglio di Stato proclam\u00f2 re Ong Long, durante il cui regno Vientiane conobbe un periodo di pace. Il nuovo sovrano dovette soffocare due gravi ribellioni, quella del principe Thao Kukeo, che si concluse senza particolari ripercussioni, e quella dell'alto ufficiale Phra Vorarad Vongsa, che nel 1766 si ribell\u00f2 fondando un regno nell'odierna Provincia di Nongbua Lamphu, nel territorio sotto la giurisdizione di Vientiane, e dopo la sconfitta per mano degli alleati di Korat si rifugi\u00f2 a sud, nell'odierna Provincia di Ubon Ratchathani, che era allora parte del Regno di Champasak. La perseveranza di Vorarad avrebbe giocato un ruolo importante nella conquista di Vientiane da parte dei siamesi qualche anno pi\u00f9 tardi.\nAscesa al trono.\nOng Long mor\u00ec a Vientiane nel 1767, e gli succedette il fratello Bugna, che era dal 1735 governatore dell'odierna Provincia di Xiangkhoang e divenne re di Vientiane con il nome regale Ong Bun, ma fu conosciuto da tutti come Bunsan o Bugnasan. Dovette affrontare subito grandi difficolt\u00e0 nei rapporti con i potenti Stati vicini. Gli anni Sessanta del XVIII secolo avevano visto il ritorno della Birmania al ruolo di protagonista nelle vicende politiche del sudest asiatico. La nuova Dinastia Konbaung, fondata dal re Alaungpaya, nel 1759 aveva portato a termine la riunificazione del paese dopo la dissoluzione del Regno di Taung\u00f9. L'espansione ad est si era arrestata nel 1760 per la morte accidentale di Alaungpaya durante l'assedio di Ayutthaya, la capitale del Siam. Era seguito un periodo di turbolenze interne in Birmania e nel 1763 il nuovo re Hsinbyushin, figlio di Alaungpaya, aveva riconquistato la sovranit\u00e0 sul Regno Lanna, persa durante il declino di Taung\u00f9. Nel 1765 le armate birmane avevano sottomesso il Regno di Luang Prabang ed il 7 aprile 1767 avevano posto fine al Regno di Ayutthaya, radendo al suolo la capitale. La pressione a cui fu sottoposto dai birmani, costrinse il Regno di Vientiane a collaborare con i sovrani Konbaung.\nCoinvolgimento nel conflitto tra Siam e Birmania.\nI siamesi si riorganizzarono in fretta nell'odierna Thailandia dell'Est sotto la guida del generale Taksin, messosi in salvo con alcune truppe prima della capitolazione di Ayutthaya. Aggreg\u00f2 un numero di effettivi che fu sufficiente a cacciare i birmani dal Siam il 7 novembre 1767 e fond\u00f2 il nuovo Regno di Thonburi, la nuova capitale situata 70 km a sud di Ayutthaya. Incoronato re nel 1768, Taksin si dedic\u00f2 alla riunificazione del paese sconfiggendo i signori della guerra che si erano installati nel Siam spaccato dopo la sconfitta con i birmani. Riusc\u00ec nei suoi intenti anche grazie ai vani tentativi di invasione della Birmania da parte della Cina, che costrinsero i sovrani Konbaung a richiamare il grosso dell'esercito in patria e ad allentare il controllo sui territori conquistati all'estero.\nNel 1770, impressionato dai successi di Taksin, Bunsan invi\u00f2 a Thonburi dei messaggeri a trattare un'alleanza militare con il sovrano siamese, che accett\u00f2 l'offerta e l'anno successivo chiese a Bunsan l'appoggio per una campagna contro i birmani. Nel 1773 le armate del Regno di Luang Prabang assediarono Vientiane e Bunsan, prossimo alla capitolazione, chiese segretamente l'intervento in suo aiuto dei birmani, il cui re invi\u00f2 il governatore di Chiang Mai ad attaccare Luang Prabang. Le truppe che assediavano Vientiane tornarono a difendere la propria citt\u00e0 e Bunsan offr\u00ec un'alleanza anche ai birmani, che erano a conoscenza del trattato firmato tre anni prima tra Vientiane e Thonburi. L'offerta fu accettata dai birmani, che a titolo di garanzia deportarono come ostaggi due figli di Bunsan ed alcuni cortigiani. Nel 1774 i siamesi, dopo che la corte di Luang Prabang li aveva informati della nuova alleanza tra Vientiane e la Birmania, intercettarono un messaggio in cui il re birmano chiedeva a Bunsan l'invio di truppe di appoggio per l'imminente attacco a Thonburi, la capitale siamese. Non furono presi provvedimenti contro i laotiani in quanto questi non aderirono alla richiesta birmana, ma la scoperta suscit\u00f2 violente proteste da parte di Taksin ed il congelamento dei rapporti tra la corte di Vientiane e quella di Thonburi.\nNello stesso anno, i siamesi sottrassero il controllo del Regno Lanna ai birmani, che da oltre 200 anni se ne erano impossessati. Le armate di Thonburi si impegnarono a difendere i nuovi confini sconfiggendo i tentativi di rivalsa dei birmani anche in altre zone del Paese e, sulle ali dell'entusiasmo, riuscirono ad espandere i propri territori anche a sud e a est, penetrando sia nella penisola malese che in Cambogia.\nConquista siamese dei regni laotiani.\nNel 1777, il re di Champasak Saya Kuman appoggi\u00f2 una ribellione anti-siamese del governatore di Nang Rong, situata nell'odierna Provincia di Buriram, ai confini tra i due regni. Taksin invi\u00f2 due armate guidate dai suoi pi\u00f9 valorosi generali, i fratelli Chao Phraya Chakri, che sarebbe nel 1782 divenuto il successore di Taksin come Rama I, e Chao Phraya Surasi, conosciuto anche con il nome Bunma. Chakri giunse a Champasak via terra passando per Korat, mentre Surasi risal\u00ec da sud il Mekong. Le due armate si ricongiunsero nei pressi di Champasak, che si arrese senza combattere nel 1778. Il re Saya Kuman fugg\u00ec e si consegn\u00f2 ai siamesi quando fu raggiunto.\nMalgrado l'apparente calma tornata tra Vientiane e Thonburi, i siamesi approfittarono dell'occasione per invadere i territori di Bunsan data loro da Vorarad Vongsa. Questi era stato sconfitto nel 1766 dalle truppe di Korat e si era rifugiato dapprima nella zona di Ubon e, nel 1768, nella capitale del Regno di Champasak. Nel 1770, Bunsan aveva mandato delle truppe ad arrestare il ribelle, ma l'intercessione del sovrano di Champasak Saya Kuman aveva scongiurato un conflitto tra i due regni. Nel 1777, Vorarad Vongsa ruppe i rapporti con Champasak e torn\u00f2 nella sua roccaforte di Ubon, dalla quale fece atto di sottomissione a re Taksin di Thonburi inviandogli omaggi, ottenendo in cambio il riconoscimento del proprio potere sul territorio circostante in qualit\u00e0 di vassallo del Siam. Bunsan venne a sapere del distacco di Vorarad Vongsa da Champasak e invi\u00f2 delle truppe guidate dal generale Phraya Supho che uccisero il ribelle. Fu questo il pretesto che scaten\u00f2 l'offensiva siamese.\nBunsan fece disporre diverse armate difensive nei punti strategici delle province del regno; alcune riuscirono ad arrestare provvisoriamente l'avanzata nemica, ma tutte vennero sistematicamente sconfitte dal potente esercito di Thonburi. L'ultimo baluardo cadde nei primi mesi del 1779 ed ebbe inizio l'assedio di Vientiane. Le truppe siamesi furono coadiuvate da quelle di Luang Prabang, il cui sovrano Surigna Vongsa II si pose personalmente al comando delle operazioni attaccando da nord. Dopo 4 mesi di aspri combattimenti Bunsan si rese conto dell'imminente sconfitta e fugg\u00ec nelle zone montuose dell'odierna Provincia di Bolikhamxai, lasciando la capitale in mano al figlio Anandasen. Questi si arrese ed i siamesi entrarono a Vientiane, fra le varie cose che trafugarono e portarono a Thonburi vi furono le sacre statue del Phra Bang, palladio della monarchia laotiana, ed il Buddha di Smeraldo, che lo sarebbe diventato e lo \u00e8 tuttora di quella siamese.\nVennero arrestati e deportati a Thonburi tutti i membri della famiglia reale che non erano fuggiti e gli ufficiali di alto grado dell'esercito. Molte famiglie del popolo furono invece deportate a Saraburi, nell'odierna Thailandia Centrale. Non fu premiato l'aiuto dato ai siamesi dall'esercito del Regno di Luang Prabang, che fu reso vassallo di Thonburi. Nel giro di pochi mesi persero cos\u00ec l'indipendenza tutti i regni laotiani eredi del glorioso Lan Xang, che aveva dominato il medio bacino del Mekong per oltre 4 secoli. Il popolo lao si vedeva privato della supremazia nella regione a distanza di 1.000 anni da quando vi si era insediato. In particolare, il Regno di Vientiane sarebbe stato annesso al Siam dopo la sconfitta nel 1828 di re Anuvong, il figlio di Bunsan che aveva tentato di liberare il paese dal dominio siamese.\nUltimi anni di Bunsan e successione.\nI siamesi affidarono il governo di Vientiane al generale laotiano Phraya Supho, mantenendo le truppe di occupazione nella capitale per qualche mese. Quando queste si ritirarono, Bunsan fece ritorno a Vientiane nei primi mesi del 1780 e riprese il potere, approfittando della libert\u00e0 che a quei tempi era concessa in Indocina agli Stati vassalli. Il sovrano mor\u00ec nel novembre del 1781 per mano di emissari del governo di Thonburi. Subito dopo, re Taksin dispose la scarcerazione di Chao Fa Jaya, il primogenito di Bunsan, e lo invi\u00f2 a Vientiane nominandolo nuovo sovrano del Regno vassallo con il nome regale Nanthasen.\nGenealogia.\nBunsan ebbe diverse mogli e concubine, spos\u00f2 una principessa di nome Ong Ta ed una di Nongbua Lamphu. Ebbe molti figli, di cui alcuni dalle concubine:\nTra le figlie di Bunsan vi furono:"}
{"id": "4261812", "revid": "51032", "url": "https://it.wikipedia.org/wiki?curid=4261812", "title": "Mustang P-51", "text": ""}
{"id": "4261826", "revid": "247222", "url": "https://it.wikipedia.org/wiki?curid=4261826", "title": "Elvira Madigan (film svedese 1967)", "text": ""}
{"id": "4261838", "revid": "287204", "url": "https://it.wikipedia.org/wiki?curid=4261838", "title": "Cirrhitidae", "text": "Cirrhitidae \u00e8 una famiglia di pesci ossei marini appartenenti all'ordine Perciformes.\nDistribuzione e habitat.\nSono presenti in tutte le aree tropicali degli oceani e sono particolarmente frequenti nell'Oceano Indiano e dell'Oceano Pacifico occidentale. Sono completamente assenti dal mar Mediterraneo e da tutti i mari europei.\nFanno vita bentonica in genere su fondali duri poco profondi. Sono molto comuni nelle barriere coralline.\nDescrizione.\nHanno un aspetto che si pu\u00f2 descrivere come intermedio tra i Labridae e gli Scorpaenidae. Hanno testa, occhi e bocca moderatamente grandi. In alcune specie il muso pu\u00f2 essere allungato. La pinna dorsale ha 10 raggi spinosi. Le pinne pettorali sono caratteristiche: i raggi inferiori di queste pinne sono allungati e rigidi. La pinna caudale \u00e8 in genere tronca o arrotondata.\nLa colorazione spesso \u00e8 vivace, in alcune specie per\u00f2 pu\u00f2 essere mimetica.\n\"Cirrhitus rivulatus\" raggiunge i 60\u00a0cm ma di solito le misure sono inferiori, spesso minori di 10\u00a0cm.\nBiologia.\nAlimentazione.\nSi cibano di crostacei e piccoli pesci.\nRiproduzione.\nSi tratta di pesci ermafroditi proterogini.\nPesca.\nDi scarsa importanza.\nAcquariofilia.\nSono comuni ospiti degli acquari marini, a cui si adattano molto bene."}
{"id": "4261843", "revid": "104458", "url": "https://it.wikipedia.org/wiki?curid=4261843", "title": "Beno\u00eet Chauvet", "text": "Biografia.\nIn Coppa del Mondo ha esordito l'8 dicembre 2001 a Cogne (72\u00b0) e ha ottenuto il primo podio il 21 novembre 2004 a G\u00e4llivare (3\u00b0). Dal 2011 gareggia prevalentemente in Marathon Cup.\nIn carriera ha preso parte a un'edizione dei Campionati mondiali, Oberstdorf 2005 (45\u00b0 nella sprint il miglior risultato).\nPalmar\u00e8s.\nMarathon Cup.\nMarathon Cup - vittorie.\nLegenda:\nTL = tecnica libera\nMS = partenza in linea"}
{"id": "4261844", "revid": "287204", "url": "https://it.wikipedia.org/wiki?curid=4261844", "title": "Benoit Chauvet", "text": ""}
{"id": "4261861", "revid": "104458", "url": "https://it.wikipedia.org/wiki?curid=4261861", "title": "Johan Kj\u00f8lstad", "text": "Biografia.\nIn Coppa del Mondo ha esordito il 13 marzo 2002 a Oslo (48\u00b0), ha ottenuto il primo podio il 4 dicembre 2004 a Berna (3\u00b0) e la prima vittoria il 16 gennaio 2005 a Nov\u00e9 M\u011bsto na Morav\u011b.\nIn carriera ha preso parte a due edizioni dei Giochi olimpici invernali, (7\u00b0 nella sprint) e (9\u00b0 nella sprint), e a una dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nSP = sprint"}
{"id": "4261863", "revid": "287204", "url": "https://it.wikipedia.org/wiki?curid=4261863", "title": "Johan Kjolstad", "text": ""}
{"id": "4261864", "revid": "104458", "url": "https://it.wikipedia.org/wiki?curid=4261864", "title": "Johan Kjoelstad", "text": ""}
{"id": "4261865", "revid": "1444345", "url": "https://it.wikipedia.org/wiki?curid=4261865", "title": "C'est la vie (album Khaled)", "text": "C'est la vie \u00e8 il dodicesimo album in studio del cantante algerino Khaled, pubblicato nel 2012. Segna la sua prima collaborazione con il produttore RedOne. Esso \u00e8 stato pubblicato dall'etichetta discografica AZ e ha raggiunto il posto numero 18 sulla Syndicat national de l'\u00e9dition phonographique, la classifica ufficiale francese degli album.\nLe canzoni sono principalmente in francese, alcune in arabo e inglese. Il \"singolo omonimo\" \u00e8 stato un successo nella \"French Singles Chart\" finendo nelle prime 4 posizioni della classifica francese. Nell'album ci sono collaborazioni con Pitbull, Mazagan e Marwan."}
{"id": "4261867", "revid": "452415", "url": "https://it.wikipedia.org/wiki?curid=4261867", "title": "Saveur Lecomte", "text": ""}
{"id": "4261868", "revid": "767487", "url": "https://it.wikipedia.org/wiki?curid=4261868", "title": "Il perduto amore (film)", "text": "Il perduto amore (\"Immensee - Ein deutsches Volkslied\") \u00e8 un film del 1943 diretto da Veit Harlan.\nTrama.\nSognando una carriera di compositore, Reinhart Torsten parte per la grande Amburgo, abbandonando la piccola e sonnolenta Immensee, la citt\u00e0 dov'\u00e8 nato e cresciuto. Dietro di s\u00e9, lascia anche Elisabeth Uhl, la ragazza di cui \u00e8 innamorato e che conosce dall'infanzia.\nIl musicista torna a casa qualche tempo dopo, per il suo compleanno. Tutto sembra tornare come prima tra lui ed Elisabeth, che viene poi a fargli visita ad Amburgo. Un amico di Reinhart, Eric J\u00fcrgens, figlio di un ricco proprietario terriero, comincia a dimostrare interesse nei riguardi della ragazza. Ma il cuore di Elisabeth rimane fedele.\nQuando per\u00f2 lei, ad Amburgo, trova nel letto di lui una bella sconosciuta, resta interdetta. Ma le viene spiegato che non \u00e8 una cosa tanto strana per dei giovani studenti. Elisabeth torna a casa e accetta la corte di Eric, con cui poi si sposa.\nReinhart, che ha vissuto per tre anni a Roma con una borsa di studio, ha fatto carriera ed \u00e8 diventato direttore d'orchestra. Tornato a Immensee, cerca di convincere Elisabeth a partire con lui per il grande e vasto mondo. Ma, anche se il cuore della donna sembra ancora battere per il suo vecchio innamorato, questa si rende conto che le cose che contano veramente per lei sono quelle legate al luogo dove vive, ad Immensee.\nProduzione.\nIl film fu prodotto dall'Universum Film (UFA). Venne girato dal 26 giugno 1942 all'aprile 1943 nel Lazio, a Roma e in Germania, nello Schleswig-Holstein e ad Amburgo.\nFu il quinto film tedesco girato in Agfacolor.\nDistribuzione.\nDistribuito dalla Deutsche Filmvertriebs (DFV), il film fu presentato in prima al Lessing-Theater di Amburgo l'8 dicembre 1943 e a Berlino il 17 dicembre al Tauentzien-Palast."}
{"id": "4261870", "revid": "3115", "url": "https://it.wikipedia.org/wiki?curid=4261870", "title": "Sauveur Lecomte", "text": "Biografia.\nFiglio di Mainfrain e di Marguerite Duroure, studi\u00f2 pittura presso Adam Frans van der Meulen.\nIl 26 giugno 1689 Sauveur spos\u00f2 Suzanne Louise Legeret, figlia dello scultore del re Jean Legeret, da cui ebbe una figlia Claude-Fran\u00e7oise, nata il 26 luglio 1690.\nTra il 1686 e il 1694, realizz\u00f2 undici dipinti raffiguranti le principali battaglie combattute dal Gran Cond\u00e9, su commissione dello stesso.\nAlla morte di Adam Frans van der Meulen, avvenuta nel 1690, Lecomte e Jean Baptiste Martin ricevettero l'incarico di terminare la serie di dodici dipinti eseguiti per celebrare le conquiste del re.\nSauveur divenne cos\u00ec pittore del re e pittore ordinario delle conquiste del re e fu impiegato presso la Manifattura dei Gobelins.\nMor\u00ec prematuramente nel 1694 o 1695."}
{"id": "4261872", "revid": "452415", "url": "https://it.wikipedia.org/wiki?curid=4261872", "title": "Sauveur Le Conte", "text": ""}
{"id": "4261876", "revid": "104458", "url": "https://it.wikipedia.org/wiki?curid=4261876", "title": "Martin Baj\u010di\u010d\u00e1k", "text": "Biografia.\nIn Coppa del Mondo ha esordito il 13 dicembre 1995 a Brusson (58\u00ba) e ha ottenuto la prima vittoria, nonch\u00e9 primo podio, il 12 febbraio 2005 a Reit im Winkl.\nIn carriera ha preso parte a cinque edizioni dei Giochi olimpici invernali, (67\u00ba nella , 28\u00ba nella , non conclude la , 38\u00ba nell'inseguimento, 11\u00ba nella staffetta), (24\u00ba nella , 32\u00ba nella , 12\u00ba nella , 50\u00ba nell'inseguimento), (28\u00ba nella, 15\u00ba nella, 8\u00ba nell'inseguimento, 8\u00ba nella sprint a squadre), (23\u00ba nella, non conclude la, 25\u00ba nell'inseguimento, 12\u00ba nella staffetta) e (23\u00ba nella, 14\u00ba nella, 31\u00ba nell'inseguimento, 17\u00ba nella sprint a squadre), e a dieci dei Campionati mondiali (4\u00ba nell'inseguimento a Oberstdorf 2005 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera"}
{"id": "4261877", "revid": "287204", "url": "https://it.wikipedia.org/wiki?curid=4261877", "title": "Martin Bajcicak", "text": ""}
{"id": "4261878", "revid": "491209", "url": "https://it.wikipedia.org/wiki?curid=4261878", "title": "Franchi Salii", "text": ""}
{"id": "4261888", "revid": "125124183", "url": "https://it.wikipedia.org/wiki?curid=4261888", "title": "Andreas Rumpf", "text": "Specializzato in arte antica greca e romana, si \u00e8 occupato di pittura vascolare e murale e di scultura del periodo classico. Fu docente all'Universit\u00e0 di Colonia dal 1928 al 1960."}
{"id": "4261899", "revid": "231667", "url": "https://it.wikipedia.org/wiki?curid=4261899", "title": "Sentiero del Brigante", "text": "Il sentiero del Brigante \u00e8 un sentiero escursionistico, tematico e di lunga percorrenza calabrese, che parte dalla localit\u00e0 sciistica di Gambarie, frazione di Santo Stefano in Aspromonte, in provincia di Reggio Calabria e termina a Serra San Bruno o Bivongi-Stilo, nelle Serre calabresi suddiviso in 7 tappe creato dal GEA (Gruppo Escursionisti d'Aspromonte) nel 1989 e completato l'anno successivo.\nDescrizione.\nSviluppandosi all'interno di due aree protette, il Parco nazionale dell'Aspromonte ed il Parco naturale delle Serre, rappresenta un'importante risorsa per il turismo e quindi per lo sviluppo del territorio: \u00e8 lungo circa 140 Km, ideale da percorrere in 9 giorni con 5 ore di cammino al giorno, ed \u00e8 presente nell'Atlante Nazionale dei Cammini del MIBACT. Il nome nasce dal fatto che fu una strada percorsa in passato da numerosi briganti tra cui: Nino Martino, Giuseppe Musolino, la banda Mittica, bizzarro e Giuseppe Pronest\u00ec il brigante Sonnino.\nPercorso.\nIl sentiero \u00e8 percorribile anche in 7 giorni in entrambe le direzioni perch\u00e9 non presenta tratti impegnativi e d'arrampicata; la conclusione di ogni tappa termina nei pressi di aree antropizzate quindi \u00e8 sempre possibile terminare in anticipo il sentiero o percorrere anche solo singole tappe, il territorio da Gambarie al Passo della Limina, ricade nel Parco Nazionale dell'Aspromonte e dopo inizia la catena delle Serre calabre. Tracciato con segnaletica a strisce rossa-bianca-rossa e per alcuni tratti segue il Sentiero Italia lungo il crinale, attraversa i territori comunali di: Gambarie (Santo Stefano in Aspromonte), Oppido Mamertina, Plat\u00ec, Cimin\u00e0, Cittanova\n(Zomaro), Canolo, Molochio (Trepit\u00f3), San Giorgio Morgeto, Mammola (Passo della Limina), Fabrizia, Mongiana, Serra San Bruno, Pazzano, Bivongi e Stilo.\nIl Parco nazionale dell'Aspromonte ha incluso il Sentiero del Brigante, da Gambarie al Passo della Limina, nella rete sentieristica del territorio del parco, da percorrere in 4 tappe (Tappa 1, Gambarie \u2013 Carmelia; Tappa 2, Carmelia \u2013 Zerv\u00f2; Tappa 3, Zerv\u00f2 \u2013 Zomaro e Tappa 4 , Zomaro \u2013 Passo della Limina), valorizzando il percorso del sentiero trekking anche con pubblicazioni di cartine e d\u00e9pliant, aumentando la presenza di numerosi escursionisti che arrivano anche dall\u2019estero, amanti della montagna aspromontana per la grande valenza naturalistica, paesaggistica e storico-culturale. Alla fine di ogni tappa, si ha la possibilit\u00e0 di usufruire di pernottamento e ristoro presso strutture ricettive.\nL'itinerario collega l'Aspromonte alle Serre, percorre l'antico sentiero naturale sul crinale, collegando altre montagne della dorsale appenninica verso il nord Italia, oggi con qualche tratto di strada asfaltata. Lungo il percorso si possono ammirare numerose vedute panoramiche della costa Jonica e Tirrenica e per la sua ricca storia, le sue bellezze naturalistiche, paesaggistiche, con attrazioni culturali, religiosi ed enogastronomiche \u00e8 stato incluso dal \"Ministero dei Beni e delle Attivit\u00e0 culturali e del Turismo (Mibact)\", nell\"'Atlante dei Cammini d'Italia\". Nel 2016, inoltre, il Comune di San Giorgio Morgeto ha istituito una filiera intercomunale per la promozione della candidatura del Percorso come \"Itinerario Culturale europeo\" da parte del Consiglio d'Europa."}
{"id": "4261904", "revid": "287204", "url": "https://it.wikipedia.org/wiki?curid=4261904", "title": "Mercedes-Benz C291", "text": "La Mercedes-Benz C291 \u00e8 uno Sport Prototipo da competizione conforme alla normativa tecnica FIA categoria Gruppo C classe Sport 3,5 litri, venne schierato dalla omonima casa automobilistica tedesca tramite la scuderia elvetica Sauber nel Campionato Mondiale Sport Prototipi 1991.\nContesto.\nAgli inizi degli anni 90, la FIA decise di varare un nuovo regolamento tecnico per i prototipi, esso disciplinava soprattutto i propulsori delle vetture, che in precedenza erano spinte da motori senza vincoli di cilindrata e tipo di alimentazione ma con un limite massimo di consumo carburante, mentre con la nuova normativa si passava a motori con cilindrata massima di 3,5 litri esclusivamente ad alimentazione atmosferica e privi di limiti inerenti al consumo di benzina. I nuovi motori erano del tutto simili e conformi alle specifiche tecniche dei propulsori all'epoca impiegati in Formula 1. La squadra Sauber-Mercedes campione del mondo nel 1990 con la Mercedes-Benz C11, progett\u00f2 quindi una nuova vettura per il campionato del 1991, seguendo i regolamenti FIA Gruppo C classe Sport 3,5 litri.\nCaratteristiche tecniche.\nMotore.\nLa vettura \u00e8 mossa da un motore V12 a cilindri contrapposti con un angolo tra le bancate di 180\u00b0, realizzato dalla Mercedes-Benz e denominato M-291, concepito con questo frazionamento per abbassare il pi\u00f9 possibile il baricentro. La cilindrata \u00e8 di 3.500 cm\u00b3, il monoblocco e le testate sono realizzate in lega d'alluminio, la distribuzione \u00e8 a 4 valvole per cilindro, il sistema di alimentazione \u00e8 dotato di un impianto di iniezione elettronica fornito dalla Bosch. Il motore viene alimentato tramite due prese d'aria dinamiche poste lateralmente in prossimit\u00e0 del montante centrale, i collettori di aspirazione hanno un collocazione insolita, sono posti all'esterno della V di 180\u00b0, mentre i collettori di scarico sono all'interno. Al debutto in corsa era in grado di sviluppare 580 CV, in seguito a met\u00e0 campionato fu introdotta una evoluzione che erogava 640 CV, a fine stagione il propulsore tocc\u00f2 i 680 CV a 12.500 giri/min.\nTelaio e corpo vettura.\nIl propulsore \u00e8 montato in posizione centrale posteriore, assieme al cambio e al differenziale sono inclinati orizzontalmente per migliorare l'aerodinamica del fondo vettura, il telaio \u00e8 una monoscocca in fibra di carbonio, la carrozzeria \u00e8 in kevlar e fibra di carbonio, la trasmissione della potenza \u00e8 affidata ad un cambio manuale a 5 rapporti e la trazione \u00e8 posteriore, il peso totale del corpo vettura \u00e8 di circa 750\u00a0kg. Le sospensioni presentano uno schema a triangoli sovrapposti con ammortizzatori di tipo push rod. I radiatori di acqua ed olio sono collocati all'interno delle fiancate, le prese d'aria e i condotti di ventilazione per il loro raffreddamento sono inglobati nelle portiere con apertura a farfalla, l'aria proveniente dal muso della vettura suddivisa in due flussi tramite una paratia centrale, viene convogliata nelle fiancate per poi essere espulsa tramite due grossi sfoghi d'aria posti prima delle ruote posteriori. Sul cofano motore una piccola presa d'aria di tipo Naca, permette il raffreddamento del radiatore dell'olio della trasmissione, collocato sopra il cambio.\nAerodinamica.\nLa concezione aerodinamica della vettura \u00e8 stata studiata con il preciso obiettivo da parte degli ingegneri di ricavare nel fondo vettura un diffusore molto pi\u00f9 ampio delle vetture rivali e ottenere quindi valori di deportanza superiori. Diversamente dagli altri prototipi che dispongono di un diffusore posteriore suddiviso nella parte iniziale in due canali dalla presenza al centro del motore e del cambio, sulla Mercedes-Benz C291 l'intero gruppo motore-trasmissione-differenziale \u00e8 stato inclinato in avanti di alcuni gradi rispetto al piano orizzontale, lo spazio libero nel mezzo sotto il propulsore consente di ottenere un diffusore con una conformazione ininterrotta.&lt;br&gt;\nLa scelta del motore piatto \u00e8 stata la pi\u00f9 opportuna per cercare di abbassare il pi\u00f9 possibile il baricentro, in quanto la soluzione del motore inclinato comporta un notevole spostamento di massa verso l'alto soprattutto nel caso di un propulsore con un frazionamento a V stretta, schema visto in precedenza sulla Aston Martin AMR1 del 1989 con un pi\u00f9 tradizionale V8 a 90\u00b0. Gli organi meccanici cos\u00ec inclinati, hanno consentito di ottenere una sezione maggiore del diffusore incrementando il flusso d'aria nel fondo vettura e di conseguenza la deportanza. Rispetto alla precedente Mercedes-Benz C11, il carico aerodinamico \u00e8 aumentato, quest'ultimo raggiunge i seguenti valori:\nRisultati sportivi.\nLa Mercedes C291, prima ancora di debuttare in corsa, manifest\u00f2 seri problemi di affidabilit\u00e0 durante i test di sviluppo, dovuti soprattutto alla particolare conformazione del propulsore; per questo motivo il team gareggi\u00f2 nelle prime corse del mondiale con la vecchia C11 ed un solo esemplare di C291. Il prototipo fece il suo debutto alla 430 km di Suzuka del 1991, ma si ritir\u00f2 per noie al motore, oltretutto meno potente dei rivali; anche nella seconda gara la macchina fu costretta al ritiro.\nIl primo risultato utile fu il secondo posto nella terza prova di campionato a Silverstone. Partecip\u00f2 anche alle prove di qualificazione della 24 Ore di Le Mans 1991, ma la squadra, consapevole della poca affidabilit\u00e0, non la schier\u00f2 in corsa, gareggiando con la pi\u00f9 collaudata C11. Dopo l'appuntamento di Le Mans, la squadra ritenne la C291 abbastanza sviluppata e decise di schierarne due esemplari, sostituendo cos\u00ec le vecchie C11; tuttavia nelle successive 3 prove di campionato collezion\u00f2 solamente ritiri. Il prototipo ottenne una sola vittoria in occasione dell'ultima prova di campionato sul circuito di Autopolis, con i piloti Michael Schumacher e Karl Wendlinger.\nIl team Sauber Mercedes termin\u00f2 il campionato del mondo costruttori al terzo posto alle spalle di Jaguar e Peugeot.\nI magri risultati sportivi ottenuti dalla C291 delusero le aspettative dei tecnici Mercedes, essi avevano gi\u00e0 iniziato a sviluppare una nuova e pi\u00f9 radicale vettura per il campionato 1992: un prototipo denominato Mercedes-Benz C292, evoluzione della C291, con soluzioni aerodinamiche ispirate alla Jaguar XJR-14, tuttavia la Mercedes-Benz decise di abbandonare il Gruppo C e di gareggiare in Formula 1 assieme alla Sauber fornendole i motori a partire dal 1993, abbandonando il problematico motore V12 di 180\u00b0, in favore di un pi\u00f9 convenzionale motore V10, inizialmente per\u00f2 schierato sotto le insegne della Ilmor."}
{"id": "4261905", "revid": "1442080", "url": "https://it.wikipedia.org/wiki?curid=4261905", "title": "ITF Women's Circuit Caracas 3 2012 - Singolare", "text": "Il singolare del torneo di tennis ITF Women's Circuit Caracas 3 2012, facente parte della categoria ITF Women's Circuit, ha avuto come vincitrice Adriana P\u00e9rez che ha battuto in finale Teliana Pereira 6-1, 6-1."}
{"id": "4261906", "revid": "1442080", "url": "https://it.wikipedia.org/wiki?curid=4261906", "title": "ITF Women's Circuit Caracas 3 2012 - Doppio", "text": "Il doppio del torneo di tennis ITF Women's Circuit Caracas 3 2012, facente parte della categoria ITF Women's Circuit, ha avuto come vincitrici Mailen Auroux e Mar\u00eda Irigoyen che hanno battuto in finale Ver\u00f3nica Cepede Royg e Adriana P\u00e9rez 6-4, 6-3."}
{"id": "4261909", "revid": "824274", "url": "https://it.wikipedia.org/wiki?curid=4261909", "title": "ITF Womens Tennis Club de Tunis 2012 - Singolare", "text": "Il singolare del torneo di tennis ITF Womens Tennis Club de Tunis 2012, facente parte della categoria ITF Women's Circuit, ha avuto come vincitrice Sandra Zaniewska che ha battuto in finale Ons Jabeur 6-4, 4-6, 6-2."}
{"id": "4261910", "revid": "1442080", "url": "https://it.wikipedia.org/wiki?curid=4261910", "title": "ITF Womens Tennis Club de Tunis 2012 - Doppio", "text": "Il doppio del torneo di tennis ITF Womens Tennis Club de Tunis 2012, facente parte della categoria ITF Women's Circuit, ha avuto come vincitrici Elena Bogdan e Ioana Raluca Olaru che hanno battuto in finale In\u00e9s Ferrer Su\u00e1rez e Rich\u00e8l Hogenkamp 6-4, 6-3."}
{"id": "4261913", "revid": "92723", "url": "https://it.wikipedia.org/wiki?curid=4261913", "title": "ITF Women's Circuit Chiasso 2012 - Singolare", "text": "Il singolare del torneo di tennis ITF Women's Circuit Chiasso 2012, facente parte della categoria ITF Women's Circuit, ha avuto come vincitrice Amra Sadikovi\u0107 che ha battuto in finale Tereza Mrde\u017ea 6-3, 6-3."}
{"id": "4261914", "revid": "92723", "url": "https://it.wikipedia.org/wiki?curid=4261914", "title": "ITF Women's Circuit Chiasso 2012 - Doppio", "text": "Il doppio del torneo di tennis ITF Women's Circuit Chiasso 2012, facente parte della categoria ITF Women's Circuit, ha avuto come vincitrici Dar'ja Gavrilova e Irina Chroma\u010d\u00ebva che hanno battuto in finale Conny Perrin e Ma\u0161a Zec Pe\u0161kiri\u010d 6-0, 7-61."}
{"id": "4261935", "revid": "1442080", "url": "https://it.wikipedia.org/wiki?curid=4261935", "title": "130 years of IOPS 2012 - Singolare", "text": "Il singolare del torneo di tennis 130 years of IOPS 2012, facente parte della categoria ITF Women's Circuit, ha avuto come vincitrice Margarita Gasparjan che ha battuto in finale \u00c7a\u011fla B\u00fcy\u00fckak\u00e7ay 6-3, 4-6, 6-1."}
{"id": "4261936", "revid": "1442080", "url": "https://it.wikipedia.org/wiki?curid=4261936", "title": "130 years of IOPS 2012 - Doppio", "text": "Il doppio del torneo di tennis 130 years of IOPS 2012, facente parte della categoria ITF Women's Circuit, ha avuto come vincitrici Paula Kania e Polina Pekhova che hanno battuto in finale Tatiana Kotelnikova e L\u0456dz\u0456ja Marozava 6-4, 3-6, [10-7]."}
{"id": "4261937", "revid": "287204", "url": "https://it.wikipedia.org/wiki?curid=4261937", "title": "RBC Bank Women's Challenger 2012 - Singolare", "text": "Il singolare del torneo di tennis RBC Bank Women's Challenger 2012, facente parte della categoria ITF Women's Circuit, ha avuto come vincitrice Grace Min che ha battuto in finale Tamaryn Hendler 3-6, 6-2, 6-3."}
{"id": "4261938", "revid": "287204", "url": "https://it.wikipedia.org/wiki?curid=4261938", "title": "RBC Bank Women's Challenger 2012 - Doppio", "text": "Il doppio del torneo di tennis RBC Bank Women's Challenger 2012, facente parte della categoria ITF Women's Circuit, ha avuto come vincitrici Gabriela Dabrowski e Marie-\u00c8ve Pelletier che hanno battuto in finale Alexandra Mueller e Asia Muhammad 6-4, 4-6, [10-5]."}
{"id": "4261944", "revid": "1938155", "url": "https://it.wikipedia.org/wiki?curid=4261944", "title": "Kermesse", "text": ""}
{"id": "4261953", "revid": "287204", "url": "https://it.wikipedia.org/wiki?curid=4261953", "title": "Millman", "text": ""}
{"id": "4261960", "revid": "1601148", "url": "https://it.wikipedia.org/wiki?curid=4261960", "title": "Johannes Meyer", "text": ""}
{"id": "4261961", "revid": "757396", "url": "https://it.wikipedia.org/wiki?curid=4261961", "title": "Victoria Libertas Pallacanestro 2012-2013", "text": "Questa voce raccoglie le informazioni riguardanti la Victoria Libertas Pallacanestro nelle competizioni ufficiali della stagione 2012-2013.\nStagione.\nLa stagione 2012-2013 della Victoria Libertas Pallacanestro, sponsorizzata \"Scavolini-Banca Marche\", \u00e8 la 54\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 5 giocatori stranieri senza vincoli."}
{"id": "4261968", "revid": "183114", "url": "https://it.wikipedia.org/wiki?curid=4261968", "title": "A Pool Without Water", "text": ""}
{"id": "4261971", "revid": "61051", "url": "https://it.wikipedia.org/wiki?curid=4261971", "title": "Mitsubishi J\u016bk\u014dgy\u014d", "text": ""}
{"id": "4261973", "revid": "61051", "url": "https://it.wikipedia.org/wiki?curid=4261973", "title": "Mitsubishi Jukogyo", "text": ""}
{"id": "4261974", "revid": "339392", "url": "https://it.wikipedia.org/wiki?curid=4261974", "title": "Casino di Ca' Zane", "text": ""}
{"id": "4261982", "revid": "154893", "url": "https://it.wikipedia.org/wiki?curid=4261982", "title": "Stato di Hidalgo", "text": ""}
{"id": "4261983", "revid": "1782831", "url": "https://it.wikipedia.org/wiki?curid=4261983", "title": "Radio Free Roscoe", "text": "Radio Free Roscoe \u00e8 una serie televisiva canadese ambientata a Toronto, nella provincia canadese dell'Ontario. Gli episodi vennero prodotti dalla compagnia di produzione video, Intrattenimento Decode. L'anteprima \u00e8 avvenuto il 1\u00ba agosto 2003, per concludersi il 27 maggio 2005 su Family Channel. In Italia viene trasmesso dal 17 settembre 2012 su Rai Gulp, con repliche andate in onda dal 29 settembre 2012 su Rai 2.\nl'episodio pilota venne girato nel New Jersey, con un cast completamente diverso. Poi, la produzione decise in un primo momento di spostare la sede a Nutley (New Jersey) e venne intitolato\" Radio Free Nutley\". In un secondo momento la produzione decise di spostare le riprese a Toronto, cambiando nuovamente il cast ed titolo della serie, anche se l'ambient riproduceva la periferia di New Jersey.\nTrama.\nIl primo episodio inizia con quattro ragazzi della periferia cittadina di Roscoe, del New Jersey che iniziano a frequentare la Henry High School. Nella scuola, c'\u00e8 una stazione radio, \"\"Cougar Radio\", una radio rigida, che insegnava agli studenti un modo di vivere convenzionale, cos\u00ec decisero di creare una propria stazione di radio chiamata \"Radio Free Roscoe\"\". Lily, Ray e Robbie sono amici di vecchia data, trovando in Travis un amico, nel momento in cui iniziano a formare la nuova stazione radio. Quando trasmettono ognuno di loro assume un alias per nascondere la reale identit\u00e0.\nIn citt\u00e0, a Roscoe alta, i quattro amici affrontano diverse sfide amorse: Ray Brennan (\"Pronto\") ha una cotta per Lily Randall (\"Shady Lane\"), Lily Randall per Travis Strong (\"Smog\"), Travis Parker per Haynes, e Ray Brennan per Grace. La vita Radio Free Roscoe e in citt\u00e0 si complica quando giunge Kim Carlisle a fare il DJ, per Cougar Radio."}
{"id": "4261985", "revid": "86599", "url": "https://it.wikipedia.org/wiki?curid=4261985", "title": "Peter Kocher", "text": "Il Minor Planet Center gli accredita la scoperta di sessantotto asteroidi, effettuate tra il 2005 e il 2009."}
{"id": "4261987", "revid": "104458", "url": "https://it.wikipedia.org/wiki?curid=4261987", "title": "145562 Zurbriggen", "text": "145562 Zurbriggen \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,6939806\u00a0UA e da un'eccentricit\u00e0 di 0,1591684, inclinata di 4,28609\u00b0 rispetto all'eclittica.\nDal 2 aprile al 1\u00ba giugno 2007, quando 154660 Kavelaars ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 136199 Eris.\nL'asteroide \u00e8 dedicato al professore svizzero Bernard Zurbriggen, lungamente direttore dell'Osservatorio di Ependes."}
{"id": "4261988", "revid": "287204", "url": "https://it.wikipedia.org/wiki?curid=4261988", "title": "157640 Baumeler", "text": "157640 Baumeler \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 3,2078733\u00a0UA e da un'eccentricit\u00e0 di 0,1076889, inclinata di 9,33975\u00b0 rispetto all'eclittica."}
{"id": "4261990", "revid": "86599", "url": "https://it.wikipedia.org/wiki?curid=4261990", "title": "159351 Leonpascal", "text": "159351 Leonpascal \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,5514932\u00a0UA e da un'eccentricit\u00e0 di 0,1327180, inclinata di 2,88884\u00b0 rispetto all'eclittica.\nDal 30 luglio 2007 al 26 settembre 2007, quando 160512 Franck-Hertz ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 154660 Kavelaars.\nL'asteroide \u00e8 dedicato a Leon Pascal Kocher, nipote dello scopritore."}
{"id": "4261996", "revid": "767487", "url": "https://it.wikipedia.org/wiki?curid=4261996", "title": "164585 Oenomaos", "text": "164585 Oenomaos \u00e8 un asteroide troiano di Giove del campo greco. Scoperto nel 2007, presenta un'orbita caratterizzata da un semiasse maggiore pari a 5,2455357\u00a0UA e da un'eccentricit\u00e0 di 0,0349966, inclinata di 13,98944\u00b0 rispetto all'eclittica.\nL'asteroide \u00e8 dedicato a Enomao, la cui corsa di carri, imposta come gara ai pretendenti della mano della figlia, \u00e8 considerata l'antesignana delle gare olimpiche."}
{"id": "4261997", "revid": "287204", "url": "https://it.wikipedia.org/wiki?curid=4261997", "title": "164586 Arlette", "text": "164586 Arlette \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,5290477\u00a0UA e da un'eccentricit\u00e0 di 0,1280942, inclinata di 6,91133\u00b0 rispetto all'eclittica."}
{"id": "4261998", "revid": "287204", "url": "https://it.wikipedia.org/wiki?curid=4261998", "title": "175476 Macheret", "text": "175476 Macheret \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,5952961\u00a0UA e da un'eccentricit\u00e0 di 0,1287546, inclinata di 5,67882\u00b0 rispetto all'eclittica."}
{"id": "4262001", "revid": "1522738", "url": "https://it.wikipedia.org/wiki?curid=4262001", "title": "Daphne (Winx Club)", "text": ""}
{"id": "4262002", "revid": "122993483", "url": "https://it.wikipedia.org/wiki?curid=4262002", "title": "Supercoppa italiana 2003 (calcio femminile)", "text": "La Supercoppa italiana 2003 di calcio femminile si \u00e8 disputata venerd\u00ec 5 settembre 2003 allo Stadio Comunale di Montecatini Terme. La sfida ha visto contrapposte il Foroni Verona, vincitore della Serie A 2002-2003, contro la Lazio, vincitrice della Coppa Italia 2002-2003.\nA conquistare il titolo \u00e8 stato il Foroni Verona (al suo secondo successo), che ha travolto la Lazio grazie ad una doppietta di Moira Placchi ed una tripletta di Chiara Gazzoli. Nel finale, a segno anche Silvia Tagliacarne. Per le biancocelesti, rete del momentaneo 1-3 firmata da Patrizia Panico.\nCuriosit\u00e0.\nLa Supercoppa si \u00e8 giocata tra le stesse squadre dell'edizione precedente, ma a parti invertite: l'anno prima, era infatti stata la Lazio a vincere lo scudetto, mentre il Foroni Verona si era imposto in Coppa Italia."}
{"id": "4262007", "revid": "287204", "url": "https://it.wikipedia.org/wiki?curid=4262007", "title": "Brtni\u010dka", "text": "Brtni\u010dka \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4262008", "revid": "287204", "url": "https://it.wikipedia.org/wiki?curid=4262008", "title": "Brtnicka", "text": ""}
{"id": "4262009", "revid": "110157", "url": "https://it.wikipedia.org/wiki?curid=4262009", "title": "Brzkov", "text": "Brzkov \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4262010", "revid": "110157", "url": "https://it.wikipedia.org/wiki?curid=4262010", "title": "PS Mania", "text": "PS Mania (originariamente \"PSM\", \"PS Mania 2.0\" e \"PS Mania 3.0\") \u00e8 stata una rivista italiana di videogiochi dedicata alle console PlayStation, pubblicata mensilmente da Play Press Publishing, divenuta poi Play Media Company, tra il 2001 e il 2014.\nStoria.\nNacque come edizione italiana della popolare rivista di videogiochi statunitense \"PlayStation Magazine\" (\"PSM\") e inizialmente era edita da Play Press Publishing.\nNel maggio 2001, in corrispondenza di un cambio di editore del periodico italiano, la Play Press Publishing fond\u00f2 \"PS Mania 2.0\" come continuazione alternativa e indipendente di \"PSM\". \"PS Mania 2.0\" era realizzata da gran parte della redazione italiana, diretta da Alessandro Ferri, che prima realizzava \"PSM\". Quest'ultima continu\u00f2 con il nuovo editore a partire dal n\u00b0 38.\nCon il passaggio alla PlayStation 3 il nome viene nuovamente mutato in \"PS Mania 3.0\" e con l'arrivo della PlayStation 3 Slim il nome viene ridotto semplicemente a \"PS Mania\".\nNel n\u00ba 69 del dicembre 2006 c'\u00e8 stato uno scambio di redattori con \"PlayStation 2 Magazine Ufficiale\".\nNell'ultimo periodo la redazione era situata all'interno del VIGAMUS, il Museo dei Videogioco di Roma. L'ultimo numero uscito in edicola \u00e8 il 155, uscito a maggio 2014, mentre il 156, uscito durante l'estate dello stesso anno, \u00e8 stato pubblicato solo in formato digitale. Dopo questi numeri ha cessato definitivamente le pubblicazioni.\nCaratteristiche.\n\"PS Mania\" \u00e8 caratterizzata dal voto 0/5. PS Mania 2.0 aveva allegato al giornale lo \"SpaccaCodici\", un CD-Rom contenente salvataggi e trucchi per i videogiochi. \"PS Mania 3.0\" ha invece il \"PS Mania Show\", un DVD contenente video recensioni e video anteprime.\n\"PS Mania\" ha sempre avuto copertine originali, disegnate a mano, colorate e digitalizzate, ad eccezione del n\u00ba 87 e dal n\u00ba 99 in poi.\n\"PS Mania\" ha creato una mascotte: Yuki, personaggio disegnato da Francesca Chericoni in stile giapponese che compare in molte pagine della rivista."}
{"id": "4262016", "revid": "287204", "url": "https://it.wikipedia.org/wiki?curid=4262016", "title": "Kataja Basket Club", "text": "Il Kataja Basket Club, noto anche come Joensuun Kataja, \u00e8 una societ\u00e0 cestistica avente sede a Joensuu, in Finlandia. Fondata nel 1900, gioca nel campionato finlandese.\nDisputa le partite interne nella Joensuu Areena.\nRoster 2020-2021.\n\"Aggiornato al 10 agosto 2020.\""}
{"id": "4262017", "revid": "110157", "url": "https://it.wikipedia.org/wiki?curid=4262017", "title": "Cejle", "text": "Cejle \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4262018", "revid": "12582", "url": "https://it.wikipedia.org/wiki?curid=4262018", "title": "Frengo", "text": ""}
{"id": "4262023", "revid": "1573940", "url": "https://it.wikipedia.org/wiki?curid=4262023", "title": "Trogloraptoridae", "text": "Trogloraptoridae \u00e8 una famiglia di ragni appartenente all'infraordine Araneomorphae.\nEtimologia.\nIl nome deriva dal prefisso greco , cio\u00e8 \"trogle-\", che significa \"caverna, grotta\", in riferimento all'habitat, e dal termine latino raptor, che significa \"predatore, assalitore\", dovuto alla forma dei tarsi, atti ad afferrare; e dal suffisso \"-idae\" che ne denota l'appartenenza ad una famiglia.\nCaratteristiche.\nQuesta famiglia \u00e8 monofiletica e consta di un solo genere ed una sola specie.\nDistribuzione.\nL'unica specie Trogloraptor marchingtoni, \u00e8 stata rinvenuta negli Stati Uniti occidentali (Oregon e California).\nTassonomia.\nAttualmente, a novembre 2020, si compone di un genere e una specie:"}
{"id": "4262024", "revid": "287204", "url": "https://it.wikipedia.org/wiki?curid=4262024", "title": "Cerekvi\u010dka-Rosice", "text": "Cerekvi\u010dka-Rosice \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4262025", "revid": "287204", "url": "https://it.wikipedia.org/wiki?curid=4262025", "title": "Cerekvicka-Rosice", "text": ""}
{"id": "4262029", "revid": "287204", "url": "https://it.wikipedia.org/wiki?curid=4262029", "title": "Lappeenrannan NMKY", "text": "Il Lappeenrannan NMKY, abbreviato in LrNMKY, \u00e8 una societ\u00e0 cestistica avente sede a Lappeenranta, in Finlandia. Fondata nel 1951, gioca nel campionato finlandese.\nDisputa le partite interne nella Lappeenrannan urheilutalo."}
{"id": "4262031", "revid": "2221081", "url": "https://it.wikipedia.org/wiki?curid=4262031", "title": "Hokkaido Nippon Ham Fighters", "text": " \u00e8 un club professionistico giapponese di baseball con sede a Sapporo.\nMilita nella Pacific League della Nippon Professional Baseball e gioca le partite casalinghe al Sapporo Dome.\nLa squadra fu fondata nel 1946."}
{"id": "4262032", "revid": "287204", "url": "https://it.wikipedia.org/wiki?curid=4262032", "title": "\u010cern\u00ed\u010d", "text": "\u010cern\u00ed\u010d \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4262033", "revid": "287204", "url": "https://it.wikipedia.org/wiki?curid=4262033", "title": "Cernic", "text": ""}
{"id": "4262034", "revid": "287204", "url": "https://it.wikipedia.org/wiki?curid=4262034", "title": "Lahden NMKY", "text": "Il Lahden NMKY, pi\u00f9 noto come Namika Lahti, \u00e8 stata una societ\u00e0 cestistica avente sede a Lahti, in Finlandia. Fondata nel 1898, ha gioca nel campionato finlandese fino al 2015 quando \u00e8 scomparsa per problemi economici.\nDisputa le partite interne nella Lahden urheilutalo."}
{"id": "4262035", "revid": "4711", "url": "https://it.wikipedia.org/wiki?curid=4262035", "title": "Namika Lahti", "text": ""}
{"id": "4262037", "revid": "53670262", "url": "https://it.wikipedia.org/wiki?curid=4262037", "title": "Hokkaido Nippon-Ham Fighters", "text": ""}
{"id": "4262038", "revid": "767487", "url": "https://it.wikipedia.org/wiki?curid=4262038", "title": "\u010c\u00ed\u017eov", "text": "\u010c\u00ed\u017eov \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4262039", "revid": "287204", "url": "https://it.wikipedia.org/wiki?curid=4262039", "title": "Cizov", "text": ""}
{"id": "4262040", "revid": "729019", "url": "https://it.wikipedia.org/wiki?curid=4262040", "title": "Avia B-122", "text": "L'Avia B-122 era un aereo da addestramento biplano, monomotore, prodotto dall'azienda cecoslovacca Avia negli anni trenta impiegato in Cecoslovacchia, oltre che in altri paesi, anche durante la seconda guerra mondiale.\nStoria del progetto.\nNella primavera del 1934 il Comando dell'Esercito cecoslovacco decise che alcuni piloti dell'aviazione cecoslovacca avrebbero partecipato al concorso internazionale d'acrobazia aerea, denominato Coupe Mondial (in inglese World Aerobatic Championships), che si doveva tenere a Vincennes, Francia, tra il 9 e il 10 giugno dello stesso anno. A tal fine al costruttore aeronautico cecoslovacco Avia venne affidato il compito di progettare e costruire un velivolo adatto allo scopo. Il prototipo B-122, progettato dall'ingegner Franti\u0161ek Novotn\u00fd, venne realizzato presso le officine Avia di Praga-Letnany. Si trattava di biplano da addestramento dotato di ali lignee e fusoliera in tubi d'acciaio. La zona anteriore della fusoliera era rivestita in lamiera d'acciaio, mentre il resto del velivolo era ricoperto da tela trattata. Il primo prototipo, matricola OK-AVI, vol\u00f2 per la prima volta il 12 maggio 1934 dotato di un motore radiale a 7 cilindri, raffreddati ad aria Walter Castor. Successivamente il prototipo ricevette un propulsore Walter Castor II e cappottatura NACA. Il B.122.1, fu presentato alle autorit\u00e0 militari cecoslovacche il 7 giugno 1934, appena sei settimane dopo l'assegnazione della commessa.\nTecnica.\nL'Avia B-122 era un velivolo monoposto da addestramento basico o acrobatico, dotato di velatura biplana e carrello fisso.\nLa fusoliera era caratterizzata dalla struttura rettangolare in tubi d'acciaio saldati, ricoperta in tela trattata, tranne nella zona anteriore rivestita in lamiera d'acciaio, che conteneva l'abitacolo aperto destinato all'istruttore o all'allievo pilota.\nEntrambe le ali erano di costruzione lignea, avevano uguale corda ed apertura, ed erano collegate tra di loro da montanti ad N.\nIl carrello d'atterraggio era triciclo anteriore fisso, con pattino d'appoggio posizionato sotto la coda. Le gambe anteriori del carrello avevano disposizione piramidale, disposte con un asse articolato di 1,60\u00a0m. Le ruote erano dotate di sospensioni pneumatiche e freni ad aria. Gli pneumatici erano Dunlop da 700x100 mm.\nLa propulsione era affidata ad un motore Walter Castor II-A radiale a 7 cilindri raffreddato ad aria, in grado di erogare una potenza pari a 260 CV, collocato all'apice anteriore della fusoliera ed abbinato ad un'elica bipala lignea. La versione Ba-122 era equipaggiata con un propulsore Avia Rk-17 che sviluppava 430\u00a0CV. Su alcuni esemplari venne installato un motore Walter Pollux II a 9 cilindri raffreddato ad aria, da 393 CV (290\u00a0kW). Due serbatoi di carburante della capaacit\u00e0 di 150 litri, ed un estintore Travai, si trovavano dietro alla paratia antincendio nella parte anteriore della fusoliera. Il serbatoio di riserva dell'olio motore (20 litri) e quello del carburante (110 litri) erano collegati al propulsore tramite due tubi flessibili speciali Superflexit.\nImpiego operativo.\nI piloti cecoslovacchi ebbero solo poche settimane per imparare a padroneggiare l'aereo in vista del concorso, che si tenne nel mese di luglio del 1934. Per fortuna il progetto del velivolo si rivel\u00f2 un notevole successo e i piloti cecoslovacchi si piazzarono al 4\u00ba (Franti\u0161ek Nov\u00e1k con il prototipo OK-AVE, 119,8 punti) ed all'8\u00ba posto (Jan Ambruz, con il secondo prototipo OK-AVI, 110,2 punti) nel concorso. Il vincitore fu il pilota tedesco Gerhard Fieseler, asso della prima guerra mondiale, con 138 punti.\nDopo la gara il terzo prototipo (B.122.3) venne sottoposto ai collaudi militari presso il V.L.U.S. (Vojensky Letecky Ustav Studijni) di Praga-Letnany. L'aereo fece registrare una corsa di decollo di 67 m, una di atterraggio di 226 m, e una tangenza di 3.750 m a causa dell'insufficiente regolazione del carburatore\nIl 12 novembre 1934 la ditta Avia propose al Ministero della Difesa l'acquisto di un lotto di addestratori acrobatici B-122 per la \u010cVL. Il 18 aprile 1935 il Ministero ufficializz\u00f2 un ordine per la realizzazione di 35 Ba-122 (matricole da Ba.122.3 a Ba.122-37). I primi quattro aerei ricevettero il propulsore Walter Castor II-A, mentre i rimanenti ricevettero l'Avia Rk-17 da 430 CV.\nNel corso del 1935 il velivolo venne modificato, sulla base dei suggerimenti del pilota Franti\u0161ek Nov\u00e1k e questo port\u00f2 allo sviluppo della versione migliorata Bs-122. Questa versione era equipaggiata con un timone pi\u00f9 grande e aveva un propulsore Walter Castor II pi\u00f9 potente. Il primo esemplare vol\u00f2 per la prima volta il 23 gennaio 1936, nelle mani del collaudatore Oldrich Kosar, entrando subito in produzione. La \u010cVL emise un ordine per 45 esemplari, e gli aerei andarono a costituire la dotazione del Cvicne Letce Leteck\u00e9ho Pluhu c.4 di base a Hradec Kralov\u00e9 e del Vojensko Leteck\u00e9ho Uciliste (VLU) di base a Prostejov.\nTra il 29 ed il 31 luglio 1936, in occasione dei Giochi Olimpici di Berlino, si svolse sull'aeroporto di Tempelhof l'International Aerobatic Competition. In questa occasione i piloti cecoslovacchi (Petr \u0160irok\u00fd, Franti\u0161ek Nov\u00e1k, e Jan Ambruz), con il loro Avia Bs-122, conquistarono il 2\u00ba, 3\u00ba ed 8\u00ba posto. Alcuni di questi velivoli vennero dotati di propulsori Walter Pollux II a 9 cilindri, raffreddato ad aria, da 393 CV (290\u00a0kW) invece dei precedente Walter Castor a 7 cilindri, da 260 CV. Dalla versione Bs-122 l'Avia trasse la successiva Ba-122, dotata del nuovo motore Avia Rk-17 da 430 CV. Il primo esemplare vol\u00f2 la prima volta il 10 settembre 1936, ottenendo un ordine per 35 velivoli dalla \u010cVL. Il 1937 fu l'anno del grande successo: gli Avia Ba-122 riuscirono a conquistare il 1\u00ba e 3\u00ba posto all'International Flying Meeting di Zurigo tenutosi nei mesi di luglio/agosto del 1937. Nel mese di luglio dello stesso anno gli Avia Bs-122/Ba-122, dopo aver completato il ciclo di collaudi militari, entrarono ufficialmente in servizio preso il 4\u00ba Reggimento d'Aviazione e il V.L.U. della \u010ce\u0161koslovenske Vojenske Letectvo.\nI successi sportivi portarono all'esportazione dell'aereo in Unione Sovietica e Romania.\nIl Ministero della Difesa cecoslovacco chiese che il velivolo venisse ulteriormente sviluppato, e la ditta Avia produsse i prototipi Ba-222, Ba-322 e Ba-422.\nIl \u0412-222 era una modifica del precedente B-122, dotata di motore Avia Rk-17 racchiuso da un cofano NACA allungato, e ruote del carrello di atterraggio racchiuse da carenature aerodinamiche. Ne venne costruito un solo esemplare, primo volo il 30 settembre 1937, che rimase sempre di propriet\u00e0 della Avia venendo utilizzato solo a scopo dimostrativo. Nel settembre 1938 il velivolo fu venduto alla Bulgaria.\nIl \u0412-322 era un prototipo (OK-AVB) dotato di motore Avia Rk-17, racchiuso da un anello Townend, e cabina di pilotaggio chiusa. Il velivolo and\u00f2 in volo per la prima volta il 27 settembre 1937 nelle mani del collaudatore Oldrich Kosar.\nPer il concorso acrobatico che doveva svolgersi in Francia nel 1938, venne sviluppata una versione migliorata del B-122, designata B-422. Allo scopo di migliorare la visibilit\u00e0 verso il basso il progettista utilizz\u00f2 un'ala superiore a forma di ala di gabbiano. Questa particolare versione fu costruita in due prototipi, dotati di propulsore Avia Rk-17 da 430 CV. Il primo B-422 (matricola OK-AVD) fu sottoposto alle prove di volo il 4 marzo 1938 ed il secondo, designato B-422.2 (matricola OK-AVC), il 7 aprile dello stesso anno. Il 1\u00ba luglio 1938 Nov\u00e1k, diede una brillante dimostrazione delle capacit\u00e0 del prototipo B-422.2, durante la manifestazione tenutasi presso il quartiere di Saint Germain-en-Laye, a Parigi, Francia. Nov\u00e1k ottenne pi\u00f9 punti del campione olimpico Otto von Hagenburg, ma non entro nel tempo previsto perdendo cos\u00ec il primo posto. Dopo il ritorno in patria lo stesso pilota organizz\u00f2 un gruppo di piloti acrobatici, formato da nove elementi, che si esibirono in diverse occasioni.\nIl 6 luglio 1938, alla fine del X Vsesokolsky Slet (festival sportivo di grande importanza), la \u010ce\u0161koslovenske Vojenske Letectvo si esib\u00ec in una eccezionale parata aerea. Vi partecip\u00f2 la quasi totalit\u00e0 della forza aerea, 25 squadriglie (14 da caccia, 7 da bombardamento leggero e 4 da bombardamento pesante) per un totale di 230 aerei. Tra di essi 7 addestratori acrobatici Avia Ba.122. Al termine della parata tre Ba.122, pilotati da \u0160irok\u00fd, Nov\u00e1k e Jicha, si esibirono in uno spettacolo di grande acrobazia aerea, purtroppo fu l'ultimo.\nNel settembre 1938 una delegazione della Avia si rec\u00f2 in Jugoslavia per proporre alle autorit\u00e0 militari l'acquisto del velivolo Avia B.122. La delegazione cecoslovacca era guidata dal capo pilota Oldrich Kosar, e disponeva dei prototipi B-222 (matricola OK-AVB) e B-422.1. Gli aerei vennero esibiti in volo a Belgrado davanti alle autorit\u00e0 militari jugoslave, senza ottenere ordini.\nArrivarono i giorni della crisi di Monaco di Baviera. Le truppe della Wehrmacht si posizionarono alla frontiera con la Cecoslovacchia, e Hitler chiese la cessione dei Sudeti alla Germania. Tutti gli aerei modificati per l'acrobazia furono immediatamente consegnati alla \u010ce\u0161koslovenske Vojenske Letectvo. In precedenza erano considerati di propriet\u00e0 dell'Aero Club cecoslovacco, anche se utilizzati da piloti militari con l'aiuto degli specialisti tecnici della \u010cVL. Durante i colloqui di Monaco, Regno Unito e Francia si rifiutarono di aiutare il loro alleato e la Cecoslovacchia si vide costretta ad accettare le richieste tedesche. Sembrava che la crisi fosse risolta ma meno di un anno dopo, nel marzo 1939, l'esercito tedesco occup\u00f2 tutta la Cecoslovacchia e ci\u00f2 pose fine ad ogni ulteriore sviluppo dell'aereo. Alcuni Avia Bs-122 entrarono brevemente in servizio nella Luftwaffe, venendo poi ceduti da quest'ultima alla forze aeree della Slovacchia, Bulgaria e Romania.\nIl IV Concorso Internazionale di Acrobazia Aerea del 1937.\nTra luglio e agosto del 1937 si tenne a Zurigo, in Svizzera, il IV Concorso Internazionale di Acrobazia Aerea. La squadra cecoslovacca designata a partecipare era formata da sei aerei di questo modello, con sette piloti disponibili. I piloti erano: F. Nov\u00e1k, P. \u0160irok\u00fd, J. Hub\u00e1\u010dek, R. Moty\u010dka, R. P\u016fda, J. \u0160imek a J. Taudy. Tre degli Avia erano dotati di motore in classe B (aerei con motori di 10-20 litri di cilindrata). In questa categoria vinse il tenente Franti\u0161ek Nov\u00e1k, mentre il tenente Petr \u0160irok\u00fd si piazz\u00f2 al terzo posto ed l'Adj. Josef Hub\u00e1\u010dek al quarto. Gli altri tre Ba.122, dotati di propulsore Walter Pollux a 9 cilindri, parteciparono alla classe C (oltre 20 litri di cilindrata). Qui vinse il tenente Franti\u0161ek Nov\u00e1k, con Petr \u0160irok\u00fd e l'Adj. Vyborn\u00ed al secondo e terzo posto. Da notare che in questa classe non vi erano altri velivoli concorrenti.\nBulgaria.\nVerso la fine del 1939 le autorit\u00e0 tedesche offrirono alla Bulgaria l'acquisto di un importante lotto di aerei gi\u00e0 appartenenti all'esercito della Cecoslovacchia. Una apposita commissione composta da piloti e ingegneri bulgari arriv\u00f2 sul campo d'aviazione di Merseburg per selezionare le macchine in oggetto. Vennero acquistati un gran numero di aerei, tra cui caccia Avia B-534, bombardieri Avia B-71 e Bloch MB 200 e 12 addestratori Avia Bs-122. Pi\u00f9 tardi la Vazhdushnite na Negovo Velichestvo Voiski ricevette ulteriori 27 aerei, tra cui il prototipo del B-322. In Bulgaria il velivolo venne designato con il soprannome di Os\u0430. La maggior parte degli addestratori venne inquadrata nel 2\u00ba Iztrebitelen Orliak di Karlovo. Il reparto era composto dal 212\u00ba, 222\u00ba, 223\u00ba, 242\u00ba Yato ognuno con 15 caccia Avia B-534 e dal 253\u00ba Yato con 10 addestratori Bs-122. Tra il 1942 e il 1943 gli aerei superstiti operarono presso la scuola di volo di Lovech, per l'addestramento dei piloti assegnati alle unit\u00e0 da combattimento.\nGermania.\nNel marzo 1939 l'intera flotta aerea della \u010ce\u0161koslovenske Vojenske Letectvo venne acquisita dalla Luftwaffe. Si trattava di almeno 1.630 velivoli (oltre ad altri 279 non terminati). Tra di essi vi erano 44 Avia Ba-122 e 32 Bs-122. In seno alla Luftwaffe gli Avia B.122 entrarono brevemente in servizio presso la Flugzeugf\u00fchrerschule A/B 4 (Comandante Obst.lt. Herbert H\u00fclsewig) formata inizialmente (ottobre 1939) sull'aeroporto di Praga-Gbell e poi trasferita a Norimberga. In seguito la maggior parte del Ba-122 e Bs-122 vennero ceduti ai paesi alleati della Germania.\nRomania.\nInizialmente la For\u021bele Aeriene Regale ale Rom\u00e2niei acquist\u00f2 un solo esemplare, immatricolato YR-DPA, usato per valutazione. In seguito i tedeschi consegnarono un numero imprecisato di addestratori Avia B-122, usati operativamente fino al 1944.\nSlovacchia.\nDopo l'invasione della Cecoslovacchia da parte dei tedeschi, il 4 marzo 1939 la Slovacchia si proclam\u00f2 indipendente. Alla neocostituita aviazione (Slovensk\u00e9 vzdu\u0161n\u00e9 zbrane, SVZ), comandata da Jan Ambruz, andarono quasi tutti i velivoli appartenenti al 3\u00ba reggimento d'aviazione cecoslovacco, la cui sede si trovava a Bratislava. Con questi aerei venne costituita un'unit\u00e0 da addestramento suddivisa su tre aeroporti diversi, dotata inizialmente di tre Bs-122 e 1 Ba-122. All'inizio del 1940 la dotazione di volo comprendeva 10 \u0412\u0430-122 e 13 Bs-122. Dalla fine dello stesso anno la maggior parte di questi velivoli venne assegnata alla scuola di volo, organizzata sull'aeroporto di Trencin. Nel mese di agosto del 1943 la scuola si trasfer\u00ec sul campo d'aviazione di Tri Duby, dove rimase fino alla fine della guerra.\nNell'agosto 1944 l'esercito slovacco si un\u00ec ai partigiani, attaccando le guarnigioni tedesche presenti nel paese. Fu l'inizio dell'insurrezione nazionale slovacca. Alcuni aerei slovacchi si trasferirono su aeroporti sovietici, mentre altri rimasero in patria ed iniziarono a sostenere le forze ribelli compiendo missioni di appoggio aereo. Tra gli aerei presenti in quel momento a Try Duby vi erano ancora tre addestratori \u0412\u0430-122 e un Bs-122. Secondo alcune fonti tali velivoli rimasero distrutti durante un bombardamento aereo tedesco.\nUnione Sovietica.\nDopo la conclusione di un trattato di mutua assistenza tra l'URSS e la Cecoslovacchia nel 1935, l'esercito cecoslovacco ospit\u00f2 presso le proprie scuole allievi ufficiali sovietici, tra cui dei piloti d'aviazione. Essi presero familiarit\u00e0 con le nuove tecnologie, visitando fabbriche di aerei, unit\u00e0 militari e poligoni di tiro. Il 15 luglio 1936 arriv\u00f2 in visita ufficiale a Praga una delegazione militare sovietica, guidata dal capo di stato maggiore dell'aviazione generale Yakov I. Alksnis. Per l'occasione un trio di famosi piloti acrobatici, composto da Franti\u0161ek Nov\u00e1k, Josef Hub\u00e1\u010dek e Petr \u0160irok\u00fd, si esibirono in uno spettacolo di alta acrobazia. La delegazione sovietica rimase cos\u00ec colpita dallo spettacolo offerto da invitare il trio di piloti ad esibirsi in Unione Sovietica. Uno dei membri della delegazione, l'ingegner Primenko, redasse un rapporto in cui elogiava gli aerei acrobatici cecoslovacchi in termini di aerodinamica e facilit\u00e0 d'uso. Nel mese di agosto dello stesso anno, a Praga, il capitano Koltsov e il tenente Sokolov provarono in volo l'addestratore Avia Ba-122, rimanendone entusiasti.\nNel mese di settembre dello stesso anno una formazione di quattro addestratori Avia Ba-122, guidata dal tenente Beroun comandante del 4\u00ba Reggimento d'Aviazione, ed accompagnati da un Fokker F.VII, intrapresero un viaggio che, via Romania, li port\u00f2 in Unione Sovietica. Purtroppo appena oltrepassato il confine tra la Romania e l'Unione Sovietica l'aereo di Franti\u0161ek Nov\u00e1k ebbe un guasto al motore e dovette atterrare in un campo. In attesa di un nuovo motore da Praga, Nov\u00e1k prese l'aereo di Vyborn\u00ed che rimase ospite in una fattoria collettiva. Gli altri velivoli proseguirono per Mosca sulla rotta Odessa-Vinnitsa-Kiev, esibendosi in ogni tappa davanti a ufficiali militari, funzionari governativi e appassionati di aviazione locali. L'ultima presentazione in volo avvenne il 15 ottobre a Mosca, presso il campo d'aviazione di Tushino. Gli esperti sovietici esaltarono la maneggevolezza del Ba-122, rimarcando che nessun aereo sovietico aveva le stesse caratteristiche del velivolo cecoslovacco. Neanche il nuovo Yakovlev UT-1 poteva competere in acrobazia con il biplano Avia. Dopo che la delegazione cecoslovacca era ritornata in patria, l'Armata Rossa era rimasta cos\u00ec impressionata che verso la fine del 1936 ordin\u00f2 alla ditta 15 aerei (n/c da 122.101 a 122.115) di questo tipo. Nello specifico l'ordine riguardava 10 Ba-122 dotati di motore Walter Castor e cinque con il propulsore Walter Pollux. Tutti gli aerei disponevano di un'elica in legno Avia Type 241.\nI primi velivoli cominciarono ad essere consegnati all'Unione Sovietica verso l'inizio del 1937. Un aereo venne sottoposto ai severi collaudi dell'Istituto di Ricerca della VVS superandoli brillantemente. L'aereo si rivel\u00f2 piacevole da pilotare e ben costruito. Questo Ba-122 vol\u00f2 a lungo, e nel gennaio 1940 era ancora in servizio adibito a compiti di collegamento.\nDurante i test condotti presso l'OELID TsAGI l'obiettivo primario fu idoneit\u00e0 del Ba-122 al volo rovesciato. Il biplano cecoslovacco, dotato di appositi accorgimenti tecnici, risult\u00f2 in grado di volare in volo rovesciato per 30 minuti. Nel 1938 lo TsAGI raccomand\u00f2 l'adozione di questi accorgimenti anche sull'UT-1. La VVS prefer\u00ec adottare il sistema pi\u00f9 semplice installato sul velivolo inglese da addestramento Miles Hawk, acquistato per valutazione dall'Unione Sovietica.\nLa maggior parte dei biplani Avia fu assegnata alle scuole di volo e di addestramento al combattimento. Il 15 marzo 1940 quattro Ba-122 (due con motore Castor e due con il Pollux) erano in servizio presso la Scuola di volo di Odessa. Nell'estate dello stesso anno, la scuola si trasfer\u00ec a Konotop. Nella primavera del 1940 un altro aereo venne dato in dotazione allo stato maggiore dell'Aeronautica del Distretto Militare di Kiev. Alcuni aerei erano ancora in servizio quando la Germania attacc\u00f2 l'Unione Sovietica, il 22 giugno 1941 (Operazione Barbarossa). Dagli elenchi ufficiali l'ultimo aereo in servizio (matricola H-261) era presente nello Squadron N.S.R.A. a Mosca all'inizio del 1942. Il 10 febbraio dello stesso anno la VVS lo dichiarava disponibile in emergenza; venne poi radiato alla fine di quell'anno.\nEsemplari attualmente esistenti.\nL'unico esemplare di Avia Ba-122 completo, attualmente esistente, si trova presso il Letecke Muzeum dell'aeroporto di Praga-Kbely. Il velivolo \u00e8 esposto con la matricola OK-AVE ed i colori utilizzati dall'asso cecoslovacco Franti\u0161ek Nov\u00e1k durante la sua partecipazione alla Coupe Mondial di Vincennes, nel luglio 1934."}
{"id": "4262041", "revid": "287204", "url": "https://it.wikipedia.org/wiki?curid=4262041", "title": "Kouvot Kouvola", "text": "Il Kouvot Kouvola \u00e8 una societ\u00e0 cestistica avente sede a Kouvola, in Finlandia. Fondata nel 1964, gioca nel campionato finlandese.\nDisputa le partite interne nella Mansikka-ahon urheiluhalli."}
{"id": "4262042", "revid": "281779", "url": "https://it.wikipedia.org/wiki?curid=4262042", "title": "Colle Cidneo", "text": ""}
{"id": "4262043", "revid": "4711", "url": "https://it.wikipedia.org/wiki?curid=4262043", "title": "Kouvot", "text": ""}
{"id": "4262045", "revid": "287204", "url": "https://it.wikipedia.org/wiki?curid=4262045", "title": "Loimaan Korikonkarit", "text": "Il Loimaan Korikonkarit, abbreviato in LoKoKo, noto anche come Nilan Bisons per ragioni di sponsor, \u00e8 una societ\u00e0 cestistica avente sede a Loimaa, in Finlandia. Fondata nel 1963, gioca nel campionato finlandese.\nDisputa le partite interne nella Loimaan liikuntahalli."}
{"id": "4262046", "revid": "4711", "url": "https://it.wikipedia.org/wiki?curid=4262046", "title": "Nilan Bisons", "text": ""}
{"id": "4262056", "revid": "2033069", "url": "https://it.wikipedia.org/wiki?curid=4262056", "title": "Le sorelle Snoop", "text": "Le sorelle Snoop (\"The Snoop Sisters\") \u00e8 una serie televisiva statunitense in 5 episodi trasmessi per la prima volta dal 1972 al 1974.\n\u00c8 una serie del genere giallo incentrata sulle vicende di due anziane sorelle, autrici di romanzi gialli, che abitualmente si imbattono in misteriosi casi che decidono di risolvere. Gli episodi regolari della serie, della durata di circa 90 minuti ciascuno, sono quattro e furono trasmessi sulla NBC nel corso della stagione 1973-1974 per il ciclo \"NBC Wednesday Mystery Movie\". I quattro episodi regolari erano stati preceduti da un film TV pilota intitolato \"The Female Instinct\" e trasmesso il 18 dicembre 1972.\nProduzione.\nLa serie, ideata da Alan Shayne, fu prodotta da Tony Barrett per la Universal TV. Le musiche furono composte da Jerry Fielding. Tra i registi \u00e8 accreditato Leonard Horn.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 18 dicembre 1972 (pilot) e dal 19 dicembre 1973 (1\u00ba episodio) al 19 marzo 1974 sulla rete televisiva NBC. In Italia \u00e8 stata trasmessa con il titolo \"Le sorelle Snoop\". \u00c8 stata distribuita anche in Spagna con il titolo \"Las hermanas Snoop\"."}
{"id": "4262057", "revid": "46931", "url": "https://it.wikipedia.org/wiki?curid=4262057", "title": "The Snoop Sisters", "text": ""}
{"id": "4262066", "revid": "287204", "url": "https://it.wikipedia.org/wiki?curid=4262066", "title": "Basketball Supercup \u00d6sterreich", "text": "La Supercoppa d'Austria (in tedesco: Basketball Supercup \u00d6sterreich) di pallacanestro \u00e8 un trofeo nazionale austriaco organizzato annualmente dal 2002 tra il vincitore del campionato e il vincitore della Coppa d'Austria."}
{"id": "4262072", "revid": "110157", "url": "https://it.wikipedia.org/wiki?curid=4262072", "title": "Real Sugar", "text": "Real Sugar \u00e8 una canzone pop scritta da Per Gessle per il duo svedese Roxette, pubblicata nel 2001 nell'album Room Service.\nIl Singolo.\n\"Real Sugar\" \u00e8 il secondo singolo estratto dell'album Room Service, ed \u00e8 stato pubblicato in CDS ed in \"Enhanced CD\" (Maxi).\nIl Video.\nIl video di \"Real Sugar\" \u00e8 stato diretto da Jesper Hiro, ed \u00e8 caratterizzato, ad eccezione di Marie Fredriksson e Per Gessle, da pupazzi in stile Muppets. In maniera scherzosa ricalca, in parte, quello che potrebbe accadere nelle stanze dell'hotel Madonna Inn, di Los Angeles, dove \u00e8 stato girato il video di \"The Centre of the Heart\"."}
{"id": "4262074", "revid": "4711", "url": "https://it.wikipedia.org/wiki?curid=4262074", "title": "Allianz Swans Gmunden", "text": ""}
{"id": "4262077", "revid": "122993478", "url": "https://it.wikipedia.org/wiki?curid=4262077", "title": "Supercoppa italiana 2004 (calcio femminile)", "text": "La Supercoppa italiana 2004 di calcio femminile si \u00e8 disputata venerd\u00ec 4 settembre 2004 allo Stadio Mariotti di Alghero. La sfida avrebbe dovuto vedere in un primo momento contrapposte il Foroni Verona, vincitore della Serie A 2003-2004, contro la , vincitrice della Coppa Italia 2003-2004.\nTuttavia, poche settimane prima della gara, la societ\u00e0 veronese rinunci\u00f2 all'iscrizione al campionato per problemi economici, rinunciando anche a ripartire da una serie inferiore e dichiarando il fallimento. Lo scioglimento della squadra (e lo svincolo delle sue atlete), comport\u00f2 diversi problemi nello scegliere quale squadra ammettere nella finalissima di Supercoppa. Il Foroni Verona, infatti, era stato anche finalista della Coppa Italia, mentre la Torres, gi\u00e0 ammessa di diritto, era stata la seconda classificata in campionato dietro le biancoverdi. Fu cos\u00ec deciso che a disputare l'insolita edizione della Supercoppa, fosse il Milan, terzo nel campionato precedente. Da regolamento, inoltre, proprio alle rossonere \u00e8 toccato essere indicata come squadra \"ospitante\" (come avrebbe dovuto essere il disciolto Foroni Verona). Ad oggi, il Milan \u00e8 l'unica squadra ad aver disputato la Supercoppa senza avere n\u00e9 vinto lo Scudetto, n\u00e9 essere arrivata in finale di Coppa Italia l'anno prima.\nSul campo, la gara \u00e8 stata a senso unico: le torresine hanno vinto per 5-0, forti anche della presenza nelle loro file di diverse giocatrici provenienti proprio dal disciolto Foroni Verona: tra queste Chiara Gazzoli, autrice di una doppietta (nell'edizione precedente aveva marcato una tripletta proprio con le scaligere). Le altre tre reti per le sarde sono state di Rita Guarino, Gioia Masia e della danese Merete Pedersen.\nCuriosit\u00e0.\nPer la seconda edizione consecutiva, la vincitrice della Supercoppa impone uno scarto di cinque reti all'avversaria. Per la prima volta, invece, la Supercoppa si disputa nella regione di appartenenza di una delle due squadre: la Sardegna."}
{"id": "4262080", "revid": "53671159", "url": "https://it.wikipedia.org/wiki?curid=4262080", "title": "Seibu Lions", "text": ""}
{"id": "4262083", "revid": "6923", "url": "https://it.wikipedia.org/wiki?curid=4262083", "title": "Fassa Bortolo", "text": "Fassa S.r.l. \u00e8 una societ\u00e0 a responsabilit\u00e0 limitata italiana, operante sin dal 1700 nel settore della produzione di adesivi, sigillanti ed altri ausiliari per l'edilizia.\nStoria.\nRisale al 1710 l'inizio dell'attivit\u00e0 della famiglia nel settore dell'edilizia. L'azienda si occupava inizialmente della produzione di calce che veniva ricavata da sassi e ciottoli raccolti dal greto del fiume Piave. Negli anni quaranta, le \"Premiate Fornaci Riunite Beltrame Fassa Olivato\", sotto il marchio \"La Calce del Piave\", producevano soprattutto \"calce viva in ciottolo\" con unit\u00e0 produttive dislocate in quattro provincie del Veneto (Treviso, Padova, Vicenza, Venezia) e in Friuli. La ditta fu il secondo utente ad attivare un telefono a Spresiano.\nDopo 300 anni di storia \u00e8 diventata uno dei maggiori leader in Italia e a livello internazionale nella produzione di prodotti e soluzioni per l'edilizia, tra i quali calce e derivati, intonaci, pitture e rivestimenti, adesivi, massetti, sistemi di isolamento termico, macchine e attrezzature per cantiere e una linea di lastre in gesso rivestito e accessori per il montaggio.\nAl 2012 \u00e8 presente sul territorio italiano con 13 stabilimenti e, dal 2004, anche in Portogallo con una unit\u00e0 produttiva a Batalha, e nove filiali tra Italia, Francia, Spagna, Svizzera e Inghilterra.\nDal 2000 al 2005 \u00e8 stata sponsor di una squadra ciclistica professionistica, l'omonima Fassa Bortolo."}
{"id": "4262085", "revid": "173469", "url": "https://it.wikipedia.org/wiki?curid=4262085", "title": "Anna Maria di Orl\u00e9ans", "text": ""}
{"id": "4262088", "revid": "838137", "url": "https://it.wikipedia.org/wiki?curid=4262088", "title": "B\u00fc\u015fra Cansu", "text": "Carriera.\nClub.\nB\u00fc\u015fra Cansu inizia la propria carriera nel settore giovanile dell', dove gioca tra il 2004 ed il 2008. Fa poi l'esordio da professionista col medesimo club nella stagione 2008-09, debuttando nella Voleybol 1. Ligi: nelle undici annate di militanza nella formazione arancione-grigio-bianca, in ambito domestico, conquista uno scudetto, tre edizioni della Coppa di Turchia e altrettante della supercoppa nazionale; a livello internazionale, invece, trionfa nella Champions League 2014-15, si aggiudica due campionati mondiali per club e la Coppa CEV 2017-18.\nNella stagione 2019-20 si trasferisce al , ma a met\u00e0 annata si trasferisce al .\nNazionale.\nEntra a far parte della nazionale Under-18 turca, vincendo la medaglia d'argento al campionato mondiale 2007.\nNel 2009 fa il suo esordio in nazionale maggiore in occasione della European League, per poi vincere la medaglia di bronzo al campionato europeo 2011. In seguito si aggiudica la medaglia di bronzo al World Grand Prix 2012, quella d'argento ai XVII Giochi del Mediterraneo e la medaglia d'oro ai I Giochi europei."}
{"id": "4262089", "revid": "904368", "url": "https://it.wikipedia.org/wiki?curid=4262089", "title": "Nicola Sansone", "text": "Biografia.\nImpegnato nel sociale, \u00e8 testimonial della lotta contro il cancro.\nCaratteristiche tecniche.\nGioca principalmente come centrocampista di fascia o trequartista nel 4-2-3-1, o ala sinistra nel 4-3-3 e nel 3-4-2-1. La sua rapidit\u00e0, abbinata a un\u2019ottima tecnica di base, lo rende un avversario molto temibile nell\u2019uno contro uno e abile nel fornire assist. Risulta molto pericoloso quando riesce ad accentrarsi per liberare il suo destro. Predilige servire i compagni piuttosto che concludere in prima persona, e questo ha determinato la sua non eccelsa media realizzativa. Viene molto apprezzato dai suoi allenatori per la sua utilit\u00e0 tattica e per lo spirito di sacrificio, oltre che per la sua capacit\u00e0 di generare situazioni di superiorit\u00e0 numerica saltando l'uomo. \nCarriera.\nClub.\nInizi.\nNato a Monaco di Baviera da genitori italiani originari di Novi Velia (in provincia di Salerno), inizia nella scuola calcio SV Neuperlach, quindi a undici anni entra nel settore giovanile del Bayern Monaco. Viene convocato pi\u00f9 volte in prima squadra ma non esordisce mai. Dal 2008 al 2010 gioca 30 partite con la formazione Under-19, segnando 20 reti, e prende parte a 4 incontri della squadra riserve in 3. Liga nella seconda di queste due stagioni. Nella stagione 2010-2011 \u00e8 in pianta stabile nella seconda squadra, disputando 28 partite con 2 gol all'attivo.\nParma, Crotone e Sassuolo.\nNel 2011 passa da svincolato alla squadra italiana del Parma, che lo cede subito dopo in prestito al Crotone, in Serie B, con cui disputa 35 partite segnando 5 reti, esordendo alla terza giornata di campionato in Crotone-Juve Stabia. A completamento della stagione c'\u00e8 un gol nell'unica partita in Coppa Italia della sua squadra, che perde per 4-2 il quarto turno contro il Bologna.\nNel 2012 fa cos\u00ec ritorno al Parma, esordendo in Serie A alla quinta giornata di campionato pareggiata per 1-1 in casa del Genoa. Segna la sua prima rete nella massima serie italiana alla nona giornata, in Torino-Parma (1-3). \u00c8 particolarmente ricordato in questa stagione per aver segnato a quasi tutte le grandi di questa stagione vale a dire contro Inter, Juventus, Napoli e Milan. L'8 dicembre 2013 segna la sua prima doppietta in campionato contro l'Inter (3-3).\nIl 21 gennaio 2014 viene ceduto, in compropriet\u00e0, al Sassuolo decide di indossare la maglia numero 17. Il 26 gennaio fa il suo debutto con la nuova maglia nella sconfitta esterna contro il Livorno (3-1). Il 16 marzo segna la sua prima rete con la maglia del Sassuolo nella sfida vinta contro il Catania per 3-1. Il 6 aprile segna la prima doppietta con i \"neroverdi\" contro l'Atalanta. ll 19 giugno 2014 il Sassuolo comunica di aver risolto a proprio favore la compartecipazione in essere col Parma, oltre a quella di Chibsah.\nVillarreal.\nIl 7 agosto 2016 viene comunicata la sua cessione a titolo definitivo al Villarreal per una cifra intorno ai 14 milioni di euro.\nIl 10 settembre 2016, nella gara Malaga-Villareal valevole per la terza giornata della Liga 2016-2017, mette a segno il gol del definitivo 0-2, sua prima rete nel campionato di calcio spagnolo. Il 18 settembre realizza entrambi i gol nella partita vinta 2-1 contro la Real Sociedad, dei quali il secondo un tiro da 52 metri. Il 5 novembre 2017 corona la sua cinquantesima presenza con la maglia del \"Submarino Amarillo\" con una doppietta ai danni del Malaga.\nBologna.\nIl 4 gennaio 2019 viene ufficializzato il suo passaggio al in prestito con obbligo di riscatto fissato a 9 milioni. Il 12 gennaio debutta con i felsinei giocando da titolare la sfida di Coppa Italia contro la Juventus (0-2) Il 18 febbraio segna il primo gol con i rossobl\u00f9 allo stadio Olimpico contro la Roma, nella partita persa per 2-1. Il 6 giugno il Bologna comunica di averlo riscattato.\nNazionale.\nSansone ha vestito la maglia della nazionale azzurra fin dall'Under-17, ottenendo presenze anche con tutte le successive selezioni. Esordisce nel 2007 giocando un doppio incontro in un\u2019amichevole contro l\u2019Ucraina con l'Under-17, mentre due anni dopo gioca la sua unica partita con l'Under-18 contro la Danimarca, segnando anche un gol.\nNel biennio 2009-2010 fa parte dell'Under-19, con cui assomma 6 presenze segnando un gol. Nel 2012 esordisce prima con la formazione Under-20 contro la Germania, e in seguito con la massima rappresentanza giovanile, l'Under-21.\nIl 28 maggio 2013 il CT Devis Mangia lo convoca per gli Europei Under-21 disputatisi in Israele.\nPartecipa per la prima volta ad uno stage con la nazionale maggiore dal 2 al 4 giugno 2015 a Coverciano; il raduno viene organizzato dal CT Antonio Conte in vista della partita contro la Croazia del 12 giugno a Spalato, valevole per il sesto turno della fase a gironi delle qualificazioni all'Europeo 2016 e della partita amichevole del 16 giugno contro il Portogallo a Ginevra, partita in cui Sansone fa il suo esordio.\nIl 27 agosto 2016 viene convocato dal nuovo CT azzurro Gian Piero Ventura per le gare di qualificazione al Mondiale di Russia 2018. Il 9 ottobre torna in campo al posto di Federico Bernardeschi, subentratogli al 64' nel match contro la a Skopje, vinta dagli \"Azzurri\" per 3-2.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "4262090", "revid": "1964823", "url": "https://it.wikipedia.org/wiki?curid=4262090", "title": "Societ\u00e0 Sportiva Virtus Lanciano 1924 2012-2013", "text": "Questa voce raccoglie le informazioni riguardanti la Societ\u00e0 Sportiva Virtus Lanciano 1924 nelle competizioni ufficiali della stagione 2012-2013.\nStagione.\nNella stagione 2012-2013 la Virtus Lanciano ha disputato il primo campionato di Serie B della sua storia.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 stato Legea, mentre lo sponsor di maglia \u00e8 stato Banca Popolare di Lanciano e Sulmona.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria"}
{"id": "4262093", "revid": "1543377", "url": "https://it.wikipedia.org/wiki?curid=4262093", "title": "MTV Hip Hop Awards 2012", "text": "Gli MTV Hip Hop Awards 2012 sono stati trasmessi da Milano, Italia il 12 dicembre 2012 in diretta dall'Alcatraz. Questa \u00e8 la prima edizione degli \"MTV Hip Hop Awards\"."}
{"id": "4262094", "revid": "154893", "url": "https://it.wikipedia.org/wiki?curid=4262094", "title": "Chiesa di San Giacomo Maggiore (Coreglia Ligure)", "text": ""}
{"id": "4262097", "revid": "439868", "url": "https://it.wikipedia.org/wiki?curid=4262097", "title": "Chiesa di San Giacomo Maggiore (Pontedecimo)", "text": "La chiesa di San Giacomo Maggiore \u00e8 un edificio religioso del quartiere genovese di Pontedecimo. La sua comunit\u00e0 parrocchiale fa parte del vicariato Pontedecimo-Mignanego dell'arcidiocesi di Genova. La chiesa si trova in piazza Partigiani Caduti Libert\u00e0, nel centro storico di Pontedecimo, di fronte al seicentesco convento dei cappuccini e all'ex municipio.\nStoria.\nFin dall'epoca preromana Pontedecimo era un importante crocevia sulle strade dirette dalle riviere all'entroterra padano, ruolo che non era venuto meno con la caduta dell'Impero romano e che trov\u00f2 un nuovo impulso nel XII secolo, al tempo delle Crociate e dei pellegrinaggi a Santiago di Compostela e in Terra santa.\nSu richiesta di suor Bellenda, badessa del monastero benedettino di San Tommaso di Genova, l'arcivescovo di Genova Ugo della Volta con decreto del 6 giugno 1167 autorizzava la costruzione a Pontedecimo di un ospitale per l'assistenza ai pellegrini con annessa una chiesa, la cui intitolazione a san Giacomo il Maggiore testimoniava il transito di pellegrini diretti a Santiago di Compostela.\nDalla sua fondazione la chiesa rimase di propriet\u00e0 del monastero di San Tommaso fino al 1739, quando le monache cedettero la propriet\u00e0 del complesso con i suoi diritti e privilegi ai massari, e per essi alla popolazione del borgo di Pontedecimo. Nel XV secolo, epoca in cui il borgo di Pontedecimo visse un periodo di declino, come attestato dal Giustiniani negli Annali, viene indicata come una cappella soggetta alla pieve di San Cipriano. Nel 1452 la rettoria della chiesa era una delle tante cariche ecclesiastiche di cui poteva fregiarsi un giovane Paolo Fregoso, che l'anno seguente, a soli 26 anni, sarebbe divenuto il pi\u00f9 giovane arcivescovo di Genova (e in seguito anche tre volte doge della repubblica).\nNel XVI secolo accanto alla chiesa fu fondato l'oratorio di San Giacomo, i cui confratelli si impegnarono nell'assistenza ai malati durante le epidemie di peste del 1528 e del 1657. Nel 1713 l'oratorio pass\u00f2 alla confraternita della Morte e Orazione.\nSaccheggiata e gravemente danneggiata dagli austriaci nel 1747, fu sottoposta a lavori di ristrutturazione dal 1750 al 1755, trasformando l'originale stile romanico in barocco e cancellando cos\u00ec ogni traccia della chiesa primitiva. Nel 1763 lo scultore Pasquale Bocciardo realizz\u00f2 l'altare per la nuova chiesa, in seguito pesantemente modificato.\nCon la costruzione della strada di fondovalle della val Polcevera, realizzata su iniziativa del doge Giovanni Battista Cambiaso nella seconda met\u00e0 del XVIII secolo (per la cui apertura fu necessario demolire l'ospitale medioevale che sorgeva a levante della chiesa e che a quell'epoca serviva ancora come ricovero per viandanti e ospedale) e la successiva apertura della strada dei Giovi negli anni venti dell'Ottocento, si consolid\u00f2 il ruolo di Pontedecimo come luogo di sosta e transito sulla direttrice tra Genova e la pianura padana. Il borgo conobbe una notevole espansione e divenne comune autonomo nel 1853, affrancandosi da San Cipriano; la chiesa fu eretta in parrocchia con decreto dell'arcivescovo Andrea Charvaz del 7 agosto 1857.\nIn quello stesso periodo fu innalzato il campanile, ma la chiesa versava in cattive condizioni e si rese necessario ricostruirla. Nel 1869 ne fu decisa la demolizione e l'edificazione di una nuova, su progetto di Stefano Grillo e Claudio Storace, finanziata con contributi pubblici e privati. La prima pietra fu posata il 21 settembre 1869. Nel frattempo le funzioni religiose vennero officiate nella vicina chiesa dei cappuccini. L'edificio fu completato in meno di tre anni e consacrato il 26 maggio 1872 dall'arcivescovo Salvatore Magnasco. I lavori di decorazione interna furono realizzati nel 1887 sotto la direzione di Maurizio Dufour.\nNel 1957 in occasione del centenario della parrocchia venne realizzata una nuova facciata in travertino e nel 1960 il campanile fu dotato di un nuovo concerto di otto campane.\nNel 1976 per l'adeguamento liturgico alle norme conciliari l'altare settecentesco fu smembrato. La parte superiore con il tabernacolo e l'immagine della Madonna Lauretana fu addossato all'abside in sostituzione del preesistente coro ligneo mentre la mensa fu spostata al centro del presbiterio, dove fu collocato anche un nuovo ambone in marmo.\nDescrizione.\nLa facciata \u00e8 tripartita da coppie di lesene sormontate da capitelli corinzi e coronata da un timpano che culmina con una grande croce. Nella facciata si aprono tre ingressi, corrispondenti alle tre navate in cui \u00e8 suddiviso l'interno, ognuno sormontato da una finestra semicircolare. Una cupola circolare si innalza all'incrocio del transetto con la navata principale. Sulla destra della facciata si eleva il campanile.\nLa decorazione interna \u00e8 opera di Tullio Salvatore Quinzio. Nella chiesa sono conservati un gruppo ligneo settecentesco raffigurante la \"Flagellazione\" e diversi dipinti, tra i quali il \"Battesimo di Cristo\" di Giovanni Battista Paggi, datato al 1618 e \"I santi Gaetano da Thiene e Antonio Abate che venerano la Madonna\" di Carlo Alberto Baratta."}
{"id": "4262099", "revid": "729019", "url": "https://it.wikipedia.org/wiki?curid=4262099", "title": "Restormel Castle", "text": "Il Restormel Castle \u00e8 un castello, parzialmente in rovina, situato nei pressi della cittadina di Lostwithiel, nel sud-est della Cornovaglia (Inghilterra sud-occidentale), che fu costruito tra il XII e il XIII secolo.\nIl castello, ora di propriet\u00e0 dell'English Heritage, appartenne dapprima alla corona inglese (fino al 1299) e poi ai duchi di Cornovaglia e fu, tra l'altro, la residenza di Edoardo il Principe Nero (1330-1376).\nUbicazione.\nIl castello si trova ad un miglio dal centro di Lostwithiel e si erge su una collinetta con vista sul fiume Fowey.\nCaratteristiche.\nIl castello \u00e8 a pianta circolare, \u00e8 circondato da un fossato e vanta uno dei maschi di forma circolare meglio conservati di tutta l'Inghilterra.\nL'accesso al castello era garantito da un ponte levatoio, ma pare che in origine i ponti levatoi fossero almeno due. Il castello ha una motte della circonferenza di circa 35 metri.\nIl castello presenta un piano terra, adibito un tempo a magazzino, e un piano superiore, dove si trovavano invece le stanze.\nStoria.\nLe origini del castello, attestato nei documenti storici come \"Restormil\", \"Raistormel\", \"Tywardreath\" e \"Lestmel\", risalgono al 1100, quando fu eretto un motte e bailey per volere del normanno Baldwin Fitz Turstin, sceriffo di Cornovaglia.\nNel corso del XIII secolo, fu aggiunta al castello una cappella.\nSempre nel corso del XIII secolo, il castello fu acquistato da Riccardo, signore di Cornovaglia. La forma attuale del castello si deve alle modifiche apportate dal successore di quest'ultimo, Edmund.\nIn seguito, il castello perse la sua funzione difensiva e fu utilizzato quasi esclusivamente come residenza.\nNelle 1337, il castello fu eredidato da Edoardo di Woodstock (noto in seguito come \"il principe Nero\"), in qualit\u00e0 di primo duca di Cornovaglia.\nDopo la morte di quest'ultimo, avvenuta nel 1376, l'edificio cadde progressivamente in rovina.\nIl castello fu abbandonato prima della guerra civile inglese, durante la quale fu \"conquistato\" da Sir Richard Grenville."}
{"id": "4262101", "revid": "767487", "url": "https://it.wikipedia.org/wiki?curid=4262101", "title": "L.H.D.", "text": "Il titolo di Doctor of Humane Letters o Dottore in scienze umanistiche (in latino \"Litterarum humanarum doctor\" - dottore in letteratura umanistica); D.H.L.; o L.H.D.) \u00e8 sempre conferito come una laurea honoris causa, solitamente a coloro che si sono distinti per settori diversi da quello della scienza, politica, letteratura o la religione, ai quali vengono rilasciati rispettivamente i titoli accademici di Doctor of Science, Doctor of Laws, Doctor of Letters, o Doctor of Divinity.\nIl titolo di \"Dottore in letteratura umanistica\" non deve essere confuso con i gradi accademici rilasciati sulla base di ricerche, come Doctor of Philosophy o Doctor of Theology, o conseguendo le lauree abilitanti all'esercizio di una professione come Doctor of Medicine, Juris Doctor, Doctor of Ministry (Dottore ministro del Culto), ecc."}
{"id": "4262102", "revid": "181699", "url": "https://it.wikipedia.org/wiki?curid=4262102", "title": "Chiesa di San Giacomo Maggiore", "text": ""}
{"id": "4262103", "revid": "154893", "url": "https://it.wikipedia.org/wiki?curid=4262103", "title": "Chiesa di San Giacomo Maggiore (Molassana)", "text": ""}
{"id": "4262105", "revid": "399137", "url": "https://it.wikipedia.org/wiki?curid=4262105", "title": "Doctor of Humane Letters", "text": ""}
{"id": "4262106", "revid": "399137", "url": "https://it.wikipedia.org/wiki?curid=4262106", "title": "Litterarum humanarum doctor", "text": ""}
{"id": "4262114", "revid": "287204", "url": "https://it.wikipedia.org/wiki?curid=4262114", "title": "Cimitero di Bruxelles", "text": "Il cimitero di Bruxelles (in francese \"cimeti\u00e8re de Bruxelles\", in olandese \"begraafplaats van Brussel\"), situato nel territorio comunale di Evere, \u00e8 il principale cimitero della citt\u00e0 di Bruxelles. Con una superficie di 38 ettari, \u00e8 il cimitero pi\u00f9 esteso della regione di Bruxelles-Capitale.\nStoria.\nIn seguito al decreto dell'imperatore Giuseppe II del 26 giugno 1784, che impediva di seppellire i defunti all'interno delle chiese e ordinando la chiusura dei cimiteri all'interno dei confini delle citt\u00e0, le parrocchie della citt\u00e0 di Bruxelles, responsabili dei cimiteri, si associarono per costruire tre cimiteri a breve distanza dalle porte di Bruxelles, a Saint-Josse-ten-Noode, Saint-Gilles e Molenbeek-Saint-Jean. \nMeno di un secolo pi\u00f9 tardi, l'estensione di questi tre cimiteri, malgrado allargamenti successivi, \u00e8 divenuta troppo ristretta per rispondere all'estensione demografica della citt\u00e0, mentre l'elevata urbanizzazione delle aree circostanti non rende possibile un ulteriore allargamento.\nNel frattempo le autorit\u00e0 cittadine si sono lentamente sostituite alla Chiesa cattolica per quanto riguarda la gestione dei cimiteri. Ci\u00f2 sar\u00e0 definitivamente stabilito, dopo una lunga opposizione da parte della chiesa, da un decreto del 1864.\nA partire dal 1846 viene annunciata la creazione di un grande ed unico cimitero a Bruxelles. Dopo molti progetti annullati, nel 1874 la citt\u00e0 decide l'acquisto di un primo terreno di circa trenta ettari a Evere, a circa cinque chilometri dal centro della citt\u00e0.\nIl cimitero inaugurato tre anni dopo da Jules Anspach rappresenta un concetto completamente nuovo. Contrariamente alle necropoli antiche, con le tombe ravvicinate tra di loro, viene realizzato un grande parco. Vengono realizzati larghi viali decorati da monumenti e collegati tramite rotonde. L'ingresso dei due padiglioni, insieme a diverse strutture interne, sono realizzati da Pierre Victor Jamaer. Le autorit\u00e0 vi fanno trasferire circa 900 antiche sepolture di personalit\u00e0 dai precedenti cimiteri, che verranno rimpiazzati dal nuovo. Tra di esse, quella di Jacques Louis David, e quelle di numerosi caduti della battaglia di Waterloo.\nMemoriali.\nLo spazio disponibile ha permesso la realizzazione di numerosi monumenti commemorativi, e spazi dedicati alle vittime o ai caduti in guerra o in seguito ad avvenimenti tragici. \nBibliografia.\n\"Cimeti\u00e8res et n\u00e9cropoles\", \u00e9ditions de la R\u00e9gion de Bruxelles-Capitale, 2004."}
{"id": "4262123", "revid": "984922", "url": "https://it.wikipedia.org/wiki?curid=4262123", "title": "Julia Mayr", "text": "\u00c8 la sorella minore di un'altra tennista, Evelyn Mayr."}
{"id": "4262129", "revid": "1573940", "url": "https://it.wikipedia.org/wiki?curid=4262129", "title": "Pacifastacus leniusculus", "text": "Pacifastacus leniusculus (), Gambero di fiume americano noto anche come \"Gambero californiano o Gambero segnalatore o Gambero dal segnale,\" (\"Signal crayfish\" in inglese, \"\u00c9crevisse signal\" in francese, \"Cangrejo se\u00f1al o Cangrejo del Pac\u00edfico\" in spagnolo) \u00e8 un tipo di gambero di acqua dolce molto diffuso nel Nordamerica, mentre in Europa \u00e8 una specie aliena.\nDescrizione.\nCon i suoi 12\u00a0cm (femmine, 16\u00a0cm per i maschi) di lunghezza \u00e8 simile al gambero di fiume. I maschi, il cui peso pu\u00f2 arrivare fino a 200\u00a0grammi, sono non solo pi\u00f9 grossi ma anche decisamente pi\u00f9 pesanti delle femmine, il cui peso non supera gli 80\u00a0grammi; inoltre possiedono chele pi\u00f9 grandi. La durata della vita dell'animale va dai 7 ai 10 anni.\nIl carapace del \"Signal crayfish\" \u00e8 liscio ed al contrario di quello del gambero di fiume non porta spine. Il colore di fondo \u00e8 marrone, tendente all'oliva. La parte superiore delle ganasce delle chele all'articolazione porta una macchia biancastra, che ne contraddistingue la specie e ne ha anche determinato la denominazione. Il lato inferiore delle chele \u00e8 rosso e funge, con l'apertura, come colore di avvertimento.\nAlimentazione.\nCome la maggior parte dei gamberi di acqua dolce \u00e8 onnivoro e saprofago e divora parti di piante e fogliame. La ricerca del cibo avviene di regola la notte, ma pu\u00f2 anche verificarsi, se il crostaceo si sente sicuro, durante le ore del giorno: dipende in particolare dall'offerta di cibo presente nel luogo.\nRiproduzione.\nL'accoppiamento per la riproduzione ha luogo una volta l'anno in autunno tra ottobre e novembre, favorito da un calo di temperatura. Le uova e poi le larve vengono portate ed accudite dalla femmina e per il mese di maggio i nuovi nati sono autonomi.\nHabitat.\nIl \"Signal crayfish\" vive preferibilmente in corsi d'acqua leggermente alcalini (valori di pH tra 7 e 8) e con durezza piuttosto alta (10\u201325\u00a0\u00b0dGH). Poich\u00e9 esso, al contrario del gambero di fiume, sopporta anche temperature superiori, lo si pu\u00f2 trovare anche in acque ferme, come i piccoli laghi. In acqua questo crostaceo sistema egli stesso il suo spazio vitale: sotto grosse pietre o nelle cavit\u00e0 formatesi fra radici, anche se esso non mantiene necessariamente una sua tana abituale, ma dopo la ricerca del cibo pu\u00f2 scegliere la sua sistemazione in una cavit\u00e0 diversa da quella da cui \u00e8 uscito per la ricerca. Esso pu\u00f2 anche essere tenuto in un acquario, purch\u00e9 questo sia di dimensioni adeguate. Il suo allevamento in stagni o laghetti non \u00e8 consigliabile: esso pu\u00f2 uscirne e percorrere sul terreno fino a 2\u00a0km alla ricerca di un altro corso d'acqua.\nDiffusione.\nIl \"Signal crayfish\" \u00e8 originario della zona ad ovest delle Montagne Rocciose in Nordamerica. Nel 1960 la decimazione dei gamberi di fiume europei, provocata da un'epidemia causata dall'Oomycota, l\"Aphanomyces astaci\", ha determinato la sua importazione in Europa (Svezia e Finlandia ) come specie aliena, per riempire i vuoti lasciati da quelli nell'ecosistema. Tuttavia allora non ci si rese conto che il \"signal crayfish\" era un portatore sano della malattia epidemica. Tutte le specie americane portano l'infezione ma essa \u00e8 letale solo per quelle che sono particolarmente deboli; per le specie europee il contagio fu fatale.\n\u00c8 una specie dominante e si ritiene che la sua introduzione in California nel XIX secolo abbia determinato la scomparsa del \"Pacifastacus nigrescens\" (o \"sooty crayfish\") e stia minacciando l'esistenza del \"Pacifastacus fortis.\"\nIl \"signal crayfish\" \u00e8 ora la specie aliena pi\u00f9 diffusa in Europa, distribuita dalla Finlandia alla Gran Bretagna e dalla Spagna alla Grecia. \u00c8 stata anche osservata sull'Isola di Man, ma non in Irlanda.\nBibliografia.\nin lingua tedesca, salvo diverso avviso:"}
{"id": "4262130", "revid": "110157", "url": "https://it.wikipedia.org/wiki?curid=4262130", "title": "Milk and Toast and Honey", "text": "Milk and Toast and Honey \u00e8 una canzone pop scritta da Per Gessle per il duo svedese Roxette, pubblicata nel 2001 nell'album Room Service.\nIl Singolo.\n\"Milk and Toast and Honey\" \u00e8 il terzo ed ultimo singolo estratto dell'album Room Service, settimo album registrato in studio dal duo pop svedese Roxette. Il singolo \u00e8 stato pubblicato in CDS e in \"Enhanced CD\" (Maxi).\nIl Video.\nIl video di \"Milk and Toast and Honey\" \u00e8 stato diretto da Jesper Hiro, ed \u00e8 stato girato a Stoccolma, nel 2001, tra il 2 ed il 3 maggio."}
{"id": "4262135", "revid": "106456", "url": "https://it.wikipedia.org/wiki?curid=4262135", "title": "Signal crayfish", "text": ""}
{"id": "4262148", "revid": "2033069", "url": "https://it.wikipedia.org/wiki?curid=4262148", "title": "The Brady Bunch Hour", "text": "The Brady Bunch Hour \u00e8 una serie televisiva statunitense in 9 episodi trasmessi per la prima volta nel corso di una sola stagione dal 1976 al 1977.\n\u00c8 uno spin-off della serie \"La famiglia Brady\" (1969-1974) composto da uno speciale televisivo pilota trasmesso il 28 novembre 1976 e intitolato \"The Brady Bunch Variety Hour\" e da 8 episodi regolari della serie (intitolata poi \"The Brady Bunch Hour\") trasmessi da gennaio a maggio 1977. \u00c8 una sitcom incentrata sulle vicende della famiglia Brady con gli stessi membri del cast originale, con l'eccezione di Eve Plumb, sostituita da Geri Reischl. Gli eventi di questo spin-off non sono inclusi o menzionati nei successivi seguiti e spin-off della serie originaria.\nTrama.\nI Brady si trasferiscono dalla loro casa familiare ad una casa sulla spiaggia da qualche parte nel sud della California, dopo essere stati scelti per recitare in una nuova serie televisiva per la ABC. La serie segue, oltre agli sketch della \"serie nella serie\", anche i relativi \"dietro le quinte\" dei Brady a casa. Ad aiutarli \u00e8 il loro nuovo vicino di casa, Jack Merrill (Rip Taylor).\nProduzione.\nLa serie fu prodotta da Marty Krofft, Sid Krofft, Lee Miller e Sherwood Schwartz per la Paramount Television e la Sid &amp; Marty Krofft Television Productions e girata nei KTLA Studios a Hollywood in California. Le musiche furono composte da Van Alexander e Sid Feller.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 28 novembre 1976 (pilot) e dal 23 gennaio 1977 (1\u00ba episodio) al 25 maggio 1977 sulla rete televisiva ABC."}
{"id": "4262149", "revid": "264902", "url": "https://it.wikipedia.org/wiki?curid=4262149", "title": "Arishima Ikuma", "text": ""}
{"id": "4262150", "revid": "46931", "url": "https://it.wikipedia.org/wiki?curid=4262150", "title": "The Brady Bunch Variety Hour", "text": ""}
{"id": "4262151", "revid": "264902", "url": "https://it.wikipedia.org/wiki?curid=4262151", "title": "Arishima Takeo", "text": ""}
{"id": "4262163", "revid": "767487", "url": "https://it.wikipedia.org/wiki?curid=4262163", "title": "Kenyan Weaks", "text": "Carriera.\nGiocatore.\nDopo aver giocato per quattro stagioni nei Florida Gators, ha disputato la stagione 2000-2001 con gli Harlem Globetrotters. Ha proseguito la carriera nel Fenerbah\u00e7e e nel Pivovarna La\u0161ko. Proprio con la squadra slovena \u00e8 stato nominato MVP della Lega Adriatica nel 2002-03.\nNel 2003-04 ha militato nello Ionikos Neas Filadelfeias in A1 Ethniki; ha poi vestito le maglie dell'Ironi Ashkelon e dell'Academic Sofia. Ha concluso la carriera nel Club Bigu\u00e1 de Villa Biarritz in Uruguay.\nAllenatore.\nDal 2011 al 2013 \u00e8 stato assistente allenatore alla Chowan University; nelle stagioni precedenti aveva ricoperto lo stesso incarico al Florida Southern College e alla Marshall University. Aveva esordito da allenatore alla Concord High School, dopo il ritiro da cestista avvenuto nel 2007."}
{"id": "4262169", "revid": "264902", "url": "https://it.wikipedia.org/wiki?curid=4262169", "title": "Satomi Ton", "text": ""}
{"id": "4262177", "revid": "1543377", "url": "https://it.wikipedia.org/wiki?curid=4262177", "title": "This Means War (Attack Attack!)", "text": "This Means War \u00e8 il terzo e ultimo album in studio del gruppo musicale statunitense Attack Attack!, pubblicato il 17 gennaio 2012 dalla Rise Records.\nCon l'abbandono del gruppo del cantante melodico e chitarrista Johnny Franck, Caleb Shomo non solo diventa l'unico cantante degli Attack Attack!, ma produce e mixa nella sua interezza il loro ultimo album, che rispetto alle precedenti produzioni della band presenta un suono ritenuto dalla critica pi\u00f9 duro e coerente, con influenze pop ma con meno sonorit\u00e0 elettroniche, e incentrato maggiormente sul metal.\nAlla fine del 2012 Caleb Shomo e John Delgado lasciano la formazione, e nella primavera successiva gli Attack Attack! si scioglieranno definitivamente."}
{"id": "4262178", "revid": "287204", "url": "https://it.wikipedia.org/wiki?curid=4262178", "title": "George Abe", "text": "Inizi\u00f2 la sua carriera da mangaka piuttosto tardi, e divenne conosciuto in particolare per la sua serie TV anime \"Rainbow\" e per la serie \"Apsaras\". fu anche l'autore di \"One Shot\" (\"Yakuza to seido no suteki na menmen\").\nBiografia.\nGeorge Abe conobbe momenti difficili durante la fine della seconda guerra mondiale, trascorrendo diverso tempo in carcere. Da questa esperienza trasse ispirazione per la sua serie \"Rainbow\" compresi anche i suoi personaggi. Riusc\u00ec a superare questa crisi, diventando un presentatore televisivo per poi dedicarsi definitivamente alla letteratura classica e al manga."}
{"id": "4262183", "revid": "1543377", "url": "https://it.wikipedia.org/wiki?curid=4262183", "title": "Euctenizidae", "text": "Euctenizidae \u00e8 una famiglia di ragni appartenente all'infraordine Mygalomorphae.\nEtimologia.\nIl nome deriva dal prefisso greco , cio\u00e8 \"\u00e8u-\", che significa \"buono, di pregio\", e dalla famiglia Ctenizidae con cui condivide numerose caratteristiche.\nCaratteristiche.\nL'elevazione al rango di famiglia di questi 7 generi \u00e8 dovuta a considerazioni e studi filogenetici e morfologici. Le analisi filogenetiche si sono sviluppate sui geni 18S e 28S dell'RNA messaggero e sulla proteina che codifica per il gene \"EF-1gamma\", basilari per lo sviluppo delle caratteristiche morfologiche possedute.\nDistribuzione.\nDei sette generi attualmente noti, ben 6 sono stati reperiti nell'America settentrionale (Stati Uniti) e nel Messico settentrionale. Il genere Homostola \u00e8 diffuso in varie localit\u00e0 della Repubblica Sudafricana.\nTassonomia.\nA seguito di recenti lavori (Bond et al., 2012a e 2012b) i 7 generi che prima costituivano la sottofamiglia \"Euctenizinae\" Raven, 1985, della famiglia Cyrtaucheniidae Simon, 1892, sono stati assurti al rango di famiglia a s\u00e9.\nAttualmente, a novembre 2020, si compone di 8 generi e 77 specie:"}
{"id": "4262184", "revid": "72396", "url": "https://it.wikipedia.org/wiki?curid=4262184", "title": "Episodi di The Angry Video Game Nerd", "text": "La seguente \u00e8 una lista di episodi della serie \"The Angry Video Game Nerd\".\n\"Nota bene: dove non specificato, la data di pubblicazione dell'episodio si riferisce al suo caricamento sul canale YouTube di Cinemassacre.\"\nStagione 8 (2014).\n\"Nota bene: gli episodi da 122 a 133 fanno parte dello special natalizio \"12 Days of Shitsmas\", composto da 12 episodi.\"\nStagione 12 (2018).\n\"Nota bene: tutti gli episodi di questa stagione sono stati pubblicati in anteprima su Amazon Prime.\""}
{"id": "4262187", "revid": "31886", "url": "https://it.wikipedia.org/wiki?curid=4262187", "title": "Doctor of Divinity", "text": "Doctor of Divinity (D.D. o DD, \"Divinitatis Doctor\" in latino) \u00e8 un avanzato grado accademico in teologia. Storicamente, ha individuato colui che aveva conseguito la licenza da una universit\u00e0 per insegnare la teologia Cristiana o soggetti religiosi correlati.\nNel Regno Unito, \"Doctor of Divinity\" - \"dottore in teologia\" \u00e8 sempre stato il pi\u00f9 alto dottorato concesso da una universit\u00e0, di solito attribuito a uno studioso di religione per prestigio e distinzione.\nNegli Stati Uniti il \"Dottore in Teologia\" di solito \u00e8 un premio conferito come una laurea honoris causa."}
{"id": "4262190", "revid": "599013", "url": "https://it.wikipedia.org/wiki?curid=4262190", "title": "Gerrit Horsten", "text": "Carriera.\nA livello di club, Gerrit Horsten ha giocato per il Willem e per il Vitesse. Ha giocato anche sei partite con la Nazionale olandese, facendo il suo esordio il 6 giugno 1924 a Parigi contro l'Uruguay, durante le Olimpiadi di Parigi 1924."}
{"id": "4262195", "revid": "686936", "url": "https://it.wikipedia.org/wiki?curid=4262195", "title": "Red Grange", "text": "La sua firma coi Bears aiut\u00f2 a legittimare la National Football League. Fu membro dell'annata inaugurale sia della College Football Hall of Fame che della Pro Football Hall of Fame. Nel 1924, Grange fu premiato come miglior giocatore (MVP) della Big Ten Conference. Nel 2008 fu nominato miglior giocatore del football universitario di tutti i tempi da ESPN e nel 2011 fu nominato miglior giocatore della storia della Big Ten dal Big Ten Network.\nCarriera professionistica.\nGrange firm\u00f2 coi Chicago Bears della NFL il giorno dopo la sua ultima partita al college: il giocatore/manager George Halas acconsent\u00ec a un contratto per un tour di 19 gare del valore totale di 100.000 dollari in un'epoca in cui il salario medio di un giocatore era minore di cento dollari a gara. Quel tour di 67 giorni \u00e8 accreditato per aver legittimato il football e la NFL negli Stati Uniti. Il 6 dicembre 1925, una folla tra le 65.000 e le 73.000 si radunarono al Polo Grounds per vedere Grange, contribuendo a salvare la franchigia dei New York Giants. Grange segn\u00f2 un touchdown su un intercetto ritornato per 35 yard nella vittoria dei Bears 19-7. In attacco corse 53 yard su 11 tentativi, ricevette un passaggio da 23 yard e complet\u00f2 2 passaggi su 3 per 32 yard. Nel suo primo anno guadagn\u00f2 401 yard totali e segn\u00f2 3 touchdown nelle sue 5 gare ufficiali coi Bears.\nIn seguito, Grange fu coinvolto in una disputa contrattuale coi Bears e lasci\u00f2 la squadra per formare la sua lega personale, la American Football League, per sfidare la NFL. Questa dur\u00f2 una sola stagione dopo che la squadra di Red, i New York Yankees, fu assimilata dalla NFL. Nel 1927 Grange soffr\u00ec un serio infortunio al ginocchio contro i Bears, che port\u00f2 con s\u00e9 parte della sua velocit\u00e0. Dopo non aver disputato la stagione 1928, fece ritorno ai Bears, dove come solido corridore ed eccellente defensive back rimase fino alla stagione 1934.\nI punti pi\u00f9 alti degli ultimi anni della carriera di Grange avvennero in due finali di campionato consecutive. Nella finale non ufficiale del 1932, Grange ricevette il touchdown della vittoria da Bronko Nagurski. Nella finale del 1933 invece mise a segno un placcaggio che salv\u00f2 i Bears dal subire un touchdown, consentendogli di bissare il titolo di campioni."}
{"id": "4262200", "revid": "111524458", "url": "https://it.wikipedia.org/wiki?curid=4262200", "title": "Samsung Kies", "text": "Samsung Kies era un'applicazione che permetteva la comunicazione e la sincronizzazione dei dati tra personal computer (Windows e Macintosh) e gli smartphone e tablet Samsung. La connessione poteva avvenire tramite cavo USB oppure WiFi (il wireless LAN \u00e8 ora possibile usando alcuni dispositivi). Permetteva di aggiornare il sistema operativo Android degli smartphone tramite USB. Samsung ha rilasciato un nuovo software per sostituire Kies, che si chiama Samsung Smart Switch \u00e8 principalmente diretto a far migrare i clienti su nuovi dispositivi Samsung. Il nome KIES nasce come acronimo di \"Key Intuitive Easy System\". Dopo la versione 2.0, il nome \u00e8 stato abbreviato in \"Kies\".\nVersioni.\nKies \u00e8 disponibile in diverse versioni ed edizioni, a seconda del dispositivo Samsung specifico e del sistema operativo in esecuzione. Kies3 (versione 3.x) supporta i dispositivi con Android Jelly Bean (versione 4.3 e successive). Kies (attualmente nella versione 2.6.3.14) supporta i dispositivi con Android 2.1 fino a 4.2. Cercando di utilizzare Kies con i dispositivi pi\u00f9 recenti, o Kies3 con dispositivi precedenti, verr\u00e0 visualizzato un messaggio di errore.\nTutti i dispositivi Samsung forniti con Android 5.0.2 o versioni successive non supportano Kies e possono utilizzare solo il nuovo software Samsung Smart Switch. A differenza di Kies, questo software non pu\u00f2 solo sincronizzarsi con il PC, ma anche sincronizzare gli smartphone tra di loro e i noti aggiornamenti del firmware. Tutti i dispositivi Samsung che funzionano su almeno Android 4.0 possono utilizzare \"Smart Switch.\"\nEsiste anche una versione Mini di Kies, disponibile solo per dispositivi specifici come Samsung Vibrant, Captivate o Infuse. Viene utilizzato per aggiornare i sistemi operativi di questi dispositivi (versioni del sistema operativo). Anche se ci sono sia versioni Windows e Mac (intosh) del prodotto Kies completo, c'\u00e8 solo una versione Windows di Kies Mini per la maggior parte dei dispositivi Samsung; tuttavia, gli utenti non Windows possono superare questa limitazione utilizzando una macchina virtuale Windows, installando Kies Mini al suo interno e collegando un dispositivo Samsung tramite cavo USB per eseguire l'aggiornamento del sistema operativo. Sui dispositivi Windows, il trasferimento dei file avviene tramite una modalit\u00e0 plug-and-play. Si noti che, dal 2012, i processori Intel hanno montato il software di accelerazione della cache, che \u00e8 stato ottimizzato dagli amministratori di sistema quando connessi con le schede SSD.\nSebbene la connettivit\u00e0 Kies sia stata tradizionalmente tramite cavo mini o micro-USB (che richiede software e non plug and play), connettivit\u00e0 LAN wireless tra un dispositivo Samsung su cui \u00e8 in esecuzione l'app Kies Wireless Android e qualsiasi Windows o Macintosh. L'app Kies Wireless supporta anche la connettivit\u00e0 wireless con altri dispositivi tramite i browser Web di altri dispositivi. Tutta questa connettivit\u00e0, tuttavia, deve essere effettuata tramite una connessione Wi-Fi locale (e non tramite reti dati cellulari 2G , 3G o 4G ) in cui tutti i dispositivi coinvolti si trovano sulla stessa LAN Wi-Fi.\nLa versione completa di Kies pu\u00f2 essere scaricata dal Samsung Global Download Center o dalla sezione download della pagina Web di supporto tecnico di un singolo dispositivo mobile sul sito Web Samsung. Con poche eccezioni, di solito \u00e8 solo la versione Mini di Kies, e non la versione completa, che in genere \u00e8 scaricabile da un determinato dispositivo Samsung.\nSmart Switch fa parte di una strategia tecnica e commerciale finalizzata a connettere tutta l'elettronica in un esclusivo sistema di semi-automazione, gestito tramite un'app smartphone centrale di Samsung.\nSoftware alternativo.\nDal 2012, la maggior parte della linea di prodotti Intel ha appena installato il Cache Acceleration Software, sia come acceleratore che come database temporaneo in connessione con il sottosistema parallelo denominato Intel Management Engine (con privilegio ring-3 all'interno del dispositivo).\nSebbene il lockstep, il protocollo di trasferimento di file trivial semplice e meno recente sia stato ottimizzato per una rete client-server, molto diversa da una connessione one-to-one e peer-to-peer.\nAndroid File Transfer per Linux \u00e8 un'app FOSS, stabile dalla versione 2.2., sebbene FOSS abbia da qualche parte (ad esempio su GitHub) protetto dalla legge sul copyright e soggetto alle esclusioni del mirroring dei file robots.txt.\nUtilizzo.\nQuesto software pu\u00f2 essere utilizzato per:"}
{"id": "4262207", "revid": "1924342", "url": "https://it.wikipedia.org/wiki?curid=4262207", "title": "\u00c0 l'Ombre", "text": " \"\u00c0 l'ombre \"\u00e8 il titolo del primo singolo della cantautrice francese Myl\u00e8ne Farmer, estratto dal suo nono album studio Monkey Me, pubblicato il 26 novembre 2012 dall'etichetta discografica Polydor.\nProduzione.\nLa canzone \u00e8 una traccia elettro-pop accompagnata fino al finale da una pianola stile Bontempi. Questa \u00e8 una delle poche canzoni in cui Myl\u00e8ne Farmer utilizza a pieno le sue capacit\u00e0 vocali, presentando delle tonalit\u00e0 gravi ma anche acute. La musica \u00e8 affidata a Laurent Boutonnat mentre per le parole l'autrice \u00e8 la stessa cantante.\nVideoclip.\nIl videoclip viene diffuso per la prima volta il 1\u00ba dicembre 2012 su TF1. Il realizzatore \u00e8 Laurent Boutonnat, che per circa 10 anni non aveva pi\u00f9 curato i videoclip della cantautrice. Myl\u00e8ne Farmer \u00e8 circondata da alcuni lupi in fuga e da alcuni ballerini. Un'altra scena mostra la cantante che deforma il suo aspetto con della argilla proprio come il pittore, scultore e performer Olivier de Sagazan fa con le proprie opere. \u00c8 lui stesso a partecipare direttamente alla produzione del videoclip insieme a Boutonnat. Il coreografo \u00e8 il ballerino e comedista \"Franck Desplanches\".\nClassifiche e vendite.\nAd oggi la traccia ha venduto circa 22.000 copie ed \u00e8 il tredicesimo singolo della sua carriera ad essersi posizionato al primo posto in Francia, facendole cos\u00ec mantenere il record dell'artista con pi\u00f9 singoli posizionati alla numero 1 in Francia."}
{"id": "4262210", "revid": "1494169", "url": "https://it.wikipedia.org/wiki?curid=4262210", "title": "Keegan", "text": ""}
{"id": "4262211", "revid": "729019", "url": "https://it.wikipedia.org/wiki?curid=4262211", "title": "Stazione di Tsukamoto", "text": "La \u00e8 una stazione ferroviaria di Osaka, nella prefettura omonima. Si trova sulla linea JR K\u014dbe, sezione della linea principale T\u014dkaid\u014d ed \u00e8 servita anche dai treni locali della JR Takarazuka. La stazione \u00e8 dotata di 4 binari, di cui i due pi\u00f9 esterni utilizzati per il passaggio dei treni che non fermano, e i due interni per quelli che effettuano servizio viaggiatori. Presso la stazione si trova un triangolo di regresso per portare i treni al deposito di Miyahara."}
{"id": "4262220", "revid": "21880", "url": "https://it.wikipedia.org/wiki?curid=4262220", "title": "Pelagodroma", "text": ""}
{"id": "4262224", "revid": "1543377", "url": "https://it.wikipedia.org/wiki?curid=4262224", "title": "Cult of Personality", "text": "Cult of Personality \u00e8 il primo singolo dei Living Colour estratto dall'album \"Vivid\" (1988).\nLa canzone occupa la 69 posizione nella classifica delle \"100 Greatest Hard Rock Songs\" elaborata da VH1; l'assolo di chitarra presente nel brano, invece, si trova alla 86 posizione nella classifica dei \"100 Greatest Guitar Solos\" elaborata da Guitar's World.\nIl brano fa parte della \"soundtrack\" dei videogiochi ' (2004), ' (2007) e \"NBA 2K16\" (2015). Dal 2011 al 2014 in WWE e dal 2021 in AEW \u00e8 usata come musica d'ingresso dal wrestler CM Punk.\nComposizione e successo commerciale.\nIl fondatore dei Living Colour, Vernon Reid, defin\u00ec la canzone \"speciale\" non solo per il successo commerciale ma anche perch\u00e9 fu scritta essenzialmente in una sola sessione di prove. Il riff fu suonato per caso durante la pratica e divent\u00f2 il brano pi\u00f9 conosciuto del gruppo.\nOltre ad essere stata utilizzata in diversi film, \"Cult of Personality\" \u00e8 la musica d'ingresso del wrestler ex WWE e ora in All Elite Wrestling CM Punk, che la utilizz\u00f2 nel circuito indipendente prima e nelle due federazioni WWE e AEW poi, dal 25 luglio 2011: proprio questo utilizzo port\u00f2 una nuova popolarit\u00e0 al brano, che raggiunse la centoundicesima posizione nella classifica dei singoli di iTunes e la prima in quella riservata al genere rock (entrambe le graduatorie relative al mese di luglio 2011). Punk ha usato questa canzone anche per il suo debutto nelle arti marziali miste il 10 settembre 2016 in occasione dell'evento \"UFC 203\"."}
{"id": "4262226", "revid": "1573940", "url": "https://it.wikipedia.org/wiki?curid=4262226", "title": "Chiesa di San Rocco (Ragusa)", "text": "La chiesa di San Rocco (antiq. \"Santo Rocco\") \u00e8 un luogo di culto cattolico della citt\u00e0 di Ragusa situato nel quartiere Perrera in via Ugolino. La chiesa \u00e8 sconsacrata e riveste, da novembre del 2009, il ruolo di auditorium pubblico.\nStoria.\nLa fondazione della chiesa viene fatta risalire all'ultimo quarto del XVI secolo, con l'inizio dei lavori databile, molto probabilmente, nel 1578. Si ritiene che la chiesa, a Ragusa come in altre citt\u00e0 siciliane, sia stata innalzata come segno di espiazione in seguito alle ondate di peste del 1500 (come quella del 1576) e quindi dedicata a san Rocco, in quanto protettore dalle malattie infettive. La chiesa venne ubicata all'esterno delle mura della citt\u00e0 nell'allora quartiere della Pirrera (chiamato nel secolo successivo \"Perrera seu Santo Rocco\"), sull'antica strada che portava ai mulini e alle fiumare della cava San Leonardo e che congiungeva Ragusa a Comiso.\n\u00c8 noto che, fino alla prima met\u00e0 del XX secolo, l'interno della chiesa \u00e8 stato estremamente ricco, adornato da quadri (una Sacra Famiglia del 1793), statue e un crocifisso.\nLa chiesa non riport\u00f2 danni importanti a causa del terremoto del 1693, ad eccezione della parete nord che necessit\u00f2 delle strutture di puntellamento. La chiesa per\u00f2 sub\u00ec seri danni nel 1958 quando il tetto croll\u00f2 in seguito ad un forte temporale. L'edificio venne abbandonato e i pochi arredi rimanenti vennero trasferiti nella vicina chiesa delle Santissime Anime del Purgatorio.\nLa chiesa \u00e8 stata recentemente oggetto di restauri, terminati nel 2009. In seguito a questi restauri la chiesa \u00e8 stata restituita alla citt\u00e0 come auditorium pubblico.\nDescrizione.\nFacciata.\nLa facciata della chiesa \u00e8 molto semplice, ed \u00e8 principalmente caratterizzata da un timpano triangolare posto sopra il portone e da una piccola loggia nella parte alta. Sul timpano che sormonta il portone \u00e8 riportato il monogramma IHS. La loggia, invece, \u00e8 caratterizzata da quattro pilastri ed \u00e8 anch'essa sormontata da un timpano triangolare che racchiude una piccola statua di San Rocco.\nInterni.\nL'interno della chiesa \u00e8 ad una sola navata, caratterizzata da due altari di pietra siti nelle pareti laterali e dall'altare maggiore, anch'esso in pietra, posto sul fondo della parete absidale. All'interno \u00e8 anche possibile ammirare l'affresco di sant'Ippolito (uno dei pochi superstiti all'abbandono dell'edificio) e la grande pala di San Rocco, con la nicchia contenente la recentemente restaurata statua seicentesca di san Rocco, posta ai lati gli arcangeli Michele e Raffaele. Nella chiesa \u00e8 anche presente un'ulteriore statua mobile di san Rocco in pietra. Di questa statua lo storico Andrea Ottaviano scrive:"}
{"id": "4262227", "revid": "21880", "url": "https://it.wikipedia.org/wiki?curid=4262227", "title": "Hydrobates", "text": ""}
{"id": "4262230", "revid": "106456", "url": "https://it.wikipedia.org/wiki?curid=4262230", "title": "Das Fl\u00f6tenkonzert Friedrich des Gro\u00dfen in Sanssouci", "text": "Das Fl\u00f6tenkonzert Friedrich des Gro\u00dfen in Sanssouci (\"Il concerto per flauto di Federico il Grande a Sanssouci\") \u00e8 un quadro dipinto dal 1850 al 1852 dal pittore tedesco Adolph von Menzel (1815-1905). Il quadro si trova a Berlino, presso l'Alte Nationalgalerie.\nDal 1849, Menzel divent\u00f2 un esperto di Federico II, dedicandogli una serie di quadri, che illustrano alcune scene della vita del re di cui uno dei pi\u00f9 famosi \u00e8 \"Il concerto per flauto\".\nDescrizione del quadro.\nAl centro: Federico il Grande. A destra: Johann Joachim Quantz, insegnante di flauto del re; alla sua sinistra, con il violino in abito scuro, Franti\u0161ek Benda; a sinistra, in primo piano, Gustav Adolf von Gotter; dietro di lui, Jakob Friedrich Freiherr von Bielfeld; dietro, che guarda in alto, Pierre-Louis Moreau de Maupertuis; sullo sfondo, sul divano rosa: Wilhelmine von Bayreuth; alla sua destra, Amalie von Preussen con una dama di corte; dietro di loro: Carl Heinrich Graun; la vecchia signora, dietro il leggio, \u00e8 la contessa Camas; dietro di lei, Egmont von Chas\u00f4t; al clavicembalo, Carl Philipp Emanuel Bach."}
{"id": "4262235", "revid": "287204", "url": "https://it.wikipedia.org/wiki?curid=4262235", "title": "Sydney Football Club 2012-2013", "text": "Questa voce raccoglie le informazioni riguardanti il Sydney Football Club nelle competizioni ufficiali della stagione 2012-2013.\nStagione.\nIl 5 settembre 2012 viene annunciata la firma di un contratto biennale del giocatore italiano Alessandro Del Piero.\nPrima del campionato il Sydney effettua cinque amichevoli collezionando due vittorie, un pareggio e due sconfitte.\nIl campionato inizia con due sconfitte, la prima contro il Wellington Phoenix e la seconda contro il Newcastle United Jets. La prima vittoria arriva contro il Western Sydney Wanderers per 1-0 seguita da un'altra vittoria nel turno successivo contro il ; alla quinta giornata arriva la pesante sconfitta per 7-2 contro il Central Coast Mariners.\nDopo tre sconfitte consecutive arriva un pareggio senza gol contro il Melbourne Heart. Successivamente arrivano una vittoria contro il Wellington Phoenix per 2-1 e due sconfitte per poi tornare alla vittoria contro la capolista Central Coast Mariners con il risultato di 1-0. Nella partita di Capodanno gli \"Sky Blues\", non potendo contare su Del Piero infortunato, vengono sconfitti per 3-0 dall'Adelaide United.\nIl nuovo anno inizia con un pareggio contro il Perth Glory: la squadra di Farina riesce a conquistare il punto grazie alla rete all'82' di Ryall che fissa il risultato sul 2-2. Il Sydney torna alla vittoria nella sedicesima giornata contro il Melbourne Heart. Nel finale di gara gli \"Sky Blues\" riescono a rimontare il risultato portandolo sul 2-1: la rete decisiva di Grant arriva al 93' su assist di Del Piero. Il 19 gennaio arriva la straripante vittoria per 7-1 contro il Wellington Phoenix. Protagonista assoluto \u00e8 Del Piero che per la prima volta nella sua carriera segna 4 gol in una sola partita. Grazie al poker dell'italiano, al gol all'esordio di Joel Griffiths e alle reti di \u010culina e Yau, la squadra torna in corsa per un posto nei play-off.\nLa giornata seguente il Sydney, ospite del Melbourne Victory, viene sconfitto per 3-1, chiudendo la gara in nove dopo le espulsioni dei brasiliani Tiago e Fabio. Nel terzo incontro stagionale contro il Newcastle Jets, gli \"Sky Blues\" si fanno raggiungere nei minuti finali. L'incontro termina 2-2, rallentando cos\u00ec la corsa verso i play-off.\nIl 10 febbraio, nella sua 200\u00aa partita in A-League, il Sydney torna a vincere e conquista altri tre punti utili per la corsa play-off, sconfiggendo il Brisbane Roar per 2-1 (Del Piero, Triantis). In tale occasione la squadra scende in campo con una divisa speciale che viene messa all'asta per supportare il CMRI, Istituto di Ricerca Medica per Bambini in Australia. Continua la risalita in classifica degli \"Sky Blues\" che, nell'incontro successivo, vincendo per 2-1 contro l'Adelaide, scavalcano il Melbourne Heart e si portano al quinto posto. La partita viene decisa dalle reti di Antonis e Powell. La giornata seguente vede una brusca frenata del Sydney che in trasferta a Melbourne viene sconfitto per 3-1 dal Melbourne Heart, facendosi raggiungere in classifica a 27 punti.\nIl 2 marzo a Perth arriva la seconda sconfitta consecutiva che complica la corsa per i play-off. Gli \"Sky Blues\" perdono per 2-1, il gol del momentaneo pareggio \u00e8 di Del Piero. Dopo le due sconfitte consecutive, il Sydney torna al successo battendo in casa il Central Coast Mariners. La vittoria per 2-0 \u00e8 firmata dalla reti di Ryall e Chianese. Gli \"Sky Blues\" cos\u00ec salgono al quinto posto. Segue il pareggio interno per 1-1 contro il Melbourne Victory, che porta un altro punto importante per i play-off. Nel derby di Sydney, gli \"Sky Blues\" vanno in vantaggio al 34' con Del Piero ma nel secondo tempo, dopo l'espulsione di Emerton, i \"Wanderers\" trovano il pareggio con Cole a 20 minuti dalla fine. Nell'ultima partita di campionato, decisiva per l'accesso ai play-off, la squadra di Farina viene travolta dal Brisbane per 3-1, inutile il rigore di Del Piero. La stagione degli \"Sky Blues\" termina con un settimo posto che significa esclusione dalle Finals series: decisivo il pareggio del Perth Glory contro l'Adelaide. Le due squadre chiudono a pari punti ma i biancoviola accedono ai play-off in virt\u00f9 della differenza reti migliore.\nMaglie e sponsor.\nLo sponsor tecnico per la stagione 2012-2013 \u00e8 Adidas, mentre lo sponsor ufficiale \u00e8 Webjet. La prima divisa \u00e8 una maglia celeste con righe verticali e bande laterali blu, pantaloncini blu e calzettoni celesti. La divisa di riserva \u00e8 nera con bande laterali celesti, pantaloncini e calzettoni neri. In occasione della 200\u00aa partita in A-League il Sydney ha indossato una maglia celebrativa bianca con righe verticali celesti, maniche e bande laterali blu, pantaloncini bianchi e calzettoni celesti.\nOrganigramma societario.\nArea direttiva\nArea comunicazione\nArea marketing\nArea tecnica\nArea sanitaria\nRosa.\n\"Rosa e numerazione aggiornate al 22 febbraio 2013.\"\n11 Base.\n4\u20133\u20133\nStatistiche.\n\"Statistiche aggiornate al 28 marzo 2013.\""}
{"id": "4262237", "revid": "729019", "url": "https://it.wikipedia.org/wiki?curid=4262237", "title": "Stazione di Ashiya (JR West)", "text": "La \u00e8 una stazione ferroviaria di Ashiya, nella prefettura di Hy\u014dgo. Si trova sulla linea JR K\u014dbe, sezione della linea principale T\u014dkaid\u014d.\nCaratteristiche.\nLa stazione \u00e8 dotata di 6 binari, di cui 4 usati per il servizio viaggiatori, e i due pi\u00f9 esterni utilizzati per i treni rapidi e rapidi speciali nell'ora di punta, e i due interni per i locali e alcuni rapidi. Alla stazione fermano tutti i treni della linea JR Kobe. La stazione \u00e8 dotata di due banchine a isola."}
{"id": "4262238", "revid": "486946", "url": "https://it.wikipedia.org/wiki?curid=4262238", "title": "Regno dei Nani del Nanosterro", "text": ""}
{"id": "4262239", "revid": "481666", "url": "https://it.wikipedia.org/wiki?curid=4262239", "title": "Das Fl\u00f6tenkonzert von Sans-souci", "text": ""}
{"id": "4262245", "revid": "767487", "url": "https://it.wikipedia.org/wiki?curid=4262245", "title": "Salvation (Roxette)", "text": "Salvation \u00e8 un singolo del duo pop svedese Roxette, pubblicato nel 1999 come quarto estratto dal sesto album in studio \"Have a Nice Day\".\nIl Singolo.\nSalvation \u00e8 una canzone scritta da Per Gessle. Il singolo \u00e8 stato pubblicato in CDS ed in \"Enhanced CD\" (Maxi).\nIl Video.\nIl video di \"Salvation\" \u00e8 stato diretto da Anton Corbijn nel 1999, in Italia, nel mese di ottobre, tra Napoli ed Amalfi."}
{"id": "4262251", "revid": "529739", "url": "https://it.wikipedia.org/wiki?curid=4262251", "title": "Renato Azzini", "text": ""}
{"id": "4262256", "revid": "1343317", "url": "https://it.wikipedia.org/wiki?curid=4262256", "title": "Limone di Siracusa IGP", "text": "Il limone di Siracusa IGP \u00e8 il frutto appartenente alla cultivar \"femminello\" e ai suoi cloni, riferibili alla specie botanica \"Citrus limon\" . Il \"femminello siracusano\" \u00e8 la cultivar pi\u00f9 rappresentativa d'Italia e produce tre fioriture: il \"primofiore\" (dal 1 di ottobre), il \"bianchetto\" (dal 15 di aprile) e il \"verdello\" (dal 1 di luglio). Il Disciplinare di produzione del Limone di Siracusa IGP dispone il divieto assoluto di applicare cere e fungicidi prima del confezionamento, pertanto il frutto certificato come Limone di Siracusa IGP \u00e8 sempre commestibile, in ogni sua parte.\nOrigini.\nLa pianta del limone ha origini in Birmania, dove si trova allo stato selvatico: da qui ha attraversato il Medio Oriente, la Mesopotamia, la Palestina, fino al Mediterraneo, dove ha trovato le condizioni ottimali per il suo sviluppo. L'habitat naturale del limone risiede nella fascia compresa tra il 40\u00ba parallelo a nord e il 40\u00ba parallelo a sud: questa fascia include la California, l'Uruguay, l'Argentina, il Sudafrica e il bacino del Mediterraneo, in particolare l'Italia, la Spagna, la Grecia e la Turchia. Nel Cinquecento e nel Seicento, durante il regime monopolistico baronale delle coltivazioni di agrumi, l'utilizzo dei limoni continu\u00f2 a rimanere confinato nella preparazione di cibi di lusso.\nInizi\u00f2 a essere coltivato in maniera intensiva nel siracusano a partire dal XVII secolo, grazie all'opera dei Padri Gesuiti, esperti coltivatori. Il limone divenne allora una delle principali fonti di sostentamento del territorio, raggiungendo nel 1891 una produzione di circa 11.600 tonnellate. Il successo di questa coltivazione provoc\u00f2 la nascita, in Sicilia, di diverse aziende agrumarie, che estraevano l'agro-cotto, il citrato di calcio e l'acido citrico dal succo. Negli stessi anni il limone di Siracusa conobbe una notevole fortuna sui mercati esteri, soprattutto negli Stati Uniti e in Inghilterra, come confermano i dati della \"Camera di Commercio e Arti\" di Siracusa della seconda met\u00e0 dell'Ottocento. I dati riguardanti i movimenti del Porto di Siracusa dei primi del Novecento indicano, quali principali destinazioni estere di limoni, arance amare e dolci, agro di limone concentrato e citrato di calce, i porti di Trieste, Londra, Fiume, Liverpool, Glasgow, Manchester, Malta e Odessa.\nA dispetto dei fenomeni di urbanizzazione e industrializzazione verificatisi a partire dal secondo dopoguerra, la coltura del limone \u00e8 stata tutt'altro che abbandonata dal territorio siracusano, e rappresenta ancora oggi una importantissima realt\u00e0 economica: Siracusa \u00e8 considerata, in termini qualitativi e quantitativi, un punto di riferimento per il prodotto fresco sia sul mercato italiano sia sui mercati europei. Il 3 febbraio 2011 la denominazione \u201climone di Siracusa\u201d \u00e8 stata iscritta nel registro delle Indicazioni Geografiche Protette (IGP) \u2013 Regolamento (CE) n. 96/2011.\nCaratteristiche del frutto.\nIl limone di Siracusa IGP \u00e8 caratterizzato da un elevato contenuto in succo e dalla ricchezza di ghiandole oleifere nella buccia, oltre che per l'alta qualit\u00e0 degli oli essenziali. La variet\u00e0 siracusana di limone \u00e8 denominata \"femminello\" per via della notevole fertilit\u00e0 della pianta, rifiorente tutto l'anno: il \"primofiore\" matura dal 1 di ottobre, ha forma ellittica, buccia e polpa di colore variabile dal verde chiaro al giallo-citrino, e succo giallo citrino; il \"bianchetto\" matura dal 15 di aprile, si presenta ellittico-ovoidale, con buccia giallo chiaro, polpa gialla e succo giallo-citrino; il \"verdello\" matura dal 1 di luglio, ha forma ellittico-sferoidale e colore della buccia verde chiaro, mentre succo e polpa sono giallo-citrino.\nIl sesto d'impianto deve avere una densit\u00e0 massima di 400-500 piante per ettaro o di 850 unit\u00e0 nel caso di sesti dinamici. Gli impianti possono essere condotti con metodo convenzionale, integrato oppure biologico. Tutte le operazioni colturali vanno eseguite in modo tale che si mantenga il giusto equilibrio e sviluppo della pianta, che deve sempre essere soggetta a una corretta aerazione ed esposizione al sole. La raccolta dei frutti \u00e8 manuale ed \u00e8 effettuata, direttamente dalla pianta, con l'ausilio di forbicine per il taglio del peduncolo.\nGrazie alle sue caratteristiche qualitative, il limone di Siracusa \u00e8 utilizzato anche in ambiti diversi dalla commercializzazione del frutto fresco; essi riguardano, in particolare, i settori alimentare, medico-scientifico, cosmetico e profumiero, che si approvvigionano di succhi e oli essenziali attraverso le aziende di trasformazione.\nCapacit\u00e0 di produzione.\nIl limone di Siracusa rappresenta oltre il 30% dell'offerta nazionale di limoni. L'attuale bacino di consumo del limone di Siracusa \u00e8 prevalentemente rappresentato dal mercato italiano della Grande distribuzione organizzata, in particolare del nord Italia; l'export intra-UE \u00e8 diretto ai mercati di Germania, Austria, Francia, Regno Unito, Danimarca; il principale mercato extra-UE \u00e8 la Norvegia. A partire dal riconoscimento dell'IGP (3 febbraio 2011), il Limone di Siracusa IGP \u00e8 stato sempre pi\u00f9 richiesto: 1.530.089\u00a0kg certificati nella campagna 2011/2012, 1.641.092\u00a0kg nella campagna 2012/2013 (+7,25% su base annua), 2.604.397\u00a0kg nella campagna 2013/2014 (+58,7% su base annua, +70,21% in valore assoluto), 2.472.100 nella campagna 2014/2015 (8-5,08% su base annua, +61,56% in valore assoluto), 3.608.822\u00a0kg nella campagna 2015/2016 (+45,98% su base annua, +135,85% in valore assoluto), 5.357.104\u00a0kg nella campagna 2016/2017 (+48,44% su base annua, +250,11% in valore assoluto), 6.431.717\u00a0kg nella campagna 2017/2018 (+20,05% su base annua, + 320,35% in valore assoluto).. La commercializzazione del prodotto fresco negli imballaggi \"Limone di Siracusa IGP\" \u00e8 riservato ai soci del Consorzio. Il prodotto \u00e8 immesso in commercio come \"Limone di Siracusa IGP\": pu\u00f2 essere commercializzato sfuso oppure confezionato in idonei contenitori di cartone, legno, plastica oppure in reti e borse con banda plastica attaccata alla rete. Le categorie commerciali per il consumo allo stato fresco sono esclusivamente la Extra e la Prima, mentre per la realizzazione di prodotti trasformati sono ammesse anche le categorie inferiori, soggette in ogni caso alle medesime disposizioni del Disciplinare di produzione.\nImpieghi del prodotto.\nIl succo e la buccia del limone di Siracusa sono riconosciuti come pregiati e richiesti da aziende leader nel settore alimentare, per la realizzazione di gelati, caramelle, prodotti da forno, bevande analcoliche, marmellate, liquori, limoncelli, e un vastissimo insieme di semi-lavorati. Gli oli essenziali sono molto richiesti nel mondo della cosmesi e dalle pi\u00f9 importanti case profumiere del mondo.\nCuriosit\u00e0 e folclore.\nLa citt\u00e0 di Siracusa celebra ogni anno, il 13 dicembre, la festivit\u00e0 patronale di Santa Lucia con una lunga processione da Piazza del Duomo in Ortigia alla Chiesa di Santa Lucia al Sepolcro. Otto giorni dopo, il 20 dicembre, la processione compie il percorso inverso. Il 13 dicembre, per tradizione, i grossi ceri agli angoli della statua vengono ricoperti da trionfi di fiori, mentre il 20 dicembre il simulacro di argento viene affiancato da ceri adornati da limoni e arance. Il dono delle primizie alla Santa siracusana, oltre al valore estetico, aveva un suo significato: rappresentava il percorso della processione dalla campagna verso la citt\u00e0, quando l'area di Piazza Santa Lucia alla Borgata rappresentava il confine a nord dell'urbanizzazione, e all'isola di Ortigia era riservata la definizione di \"citt\u00e0\".\nLimoni (IGP) nell'Unione Europea.\nL'Italia ha una superficie investita a limone di 16.693 ettari. Il limone di Siracusa rappresenta oltre il 30% della intera produzione nazionale con una superficie di circa 6.000 ettari. La zona di produzione comprende la fascia costiera di 10 comuni in provincia di Siracusa, in Sicilia: Augusta, Avola, Melilli, Noto e Siracusa, a cui si aggiunge parte del territorio interno, appartenente ai comuni di Floridia, Solarino, Priolo Gargallo, Rosolini e Sortino.\nQueste le superfici dei limoni a Indicazione Geografica Protetta nell'Unione europea:\nL'Unione europea vanta nove denominazioni (IGP) per il limone: sei di esse sono state ottenute dall'Italia, una dalla Francia, una dalla Spagna ed una dal Portogallo. Oltre al limone di Siracusa, le denominazioni italiane comprendono il limone di Sorrento, il limone Costa d'Amalfi, il limone Interdonato di Messina, il Femminello del Gargano, e il limone di Rocca Imperiale. La denominazione francese \u00e8 il \"Citron de Menton\". La denominazione spagnola \u00e8 il \"Citricos Valencianos\", mentre in Portogallo \u00e8 protetta la variet\u00e0 \"Citrinos do Algarve\".\nIl Consorzio di Tutela.\nIl Consorzio di Tutela del Limone di Siracusa IGP \u00e8 stato costituito il 13 luglio del 2000, non ha scopi di lucro e non esercita attivit\u00e0 commerciali. \nTra i suoi compiti principali, il Consorzio:"}
{"id": "4262263", "revid": "647919", "url": "https://it.wikipedia.org/wiki?curid=4262263", "title": "PSMania", "text": ""}
{"id": "4262266", "revid": "86599", "url": "https://it.wikipedia.org/wiki?curid=4262266", "title": "Lin Hongqin", "text": "Si \u00e8 laureato all'Istituto di astronomia di Taiwan con una tesi sull'ammasso M44.\nIl Minor Planet Center gli accredita la scoperta di sessantatr\u00e9 asteroidi, effettuate tra il 2006 e il 2008, tutte in collaborazione Ye Quanzhi."}
{"id": "4262273", "revid": "86599", "url": "https://it.wikipedia.org/wiki?curid=4262273", "title": "145523 Lulin", "text": "145523 Lulin \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,7470072\u00a0UA e da un'eccentricit\u00e0 di 0,1837919, inclinata di 10,84884\u00b0 rispetto all'eclittica."}
{"id": "4262274", "revid": "287204", "url": "https://it.wikipedia.org/wiki?curid=4262274", "title": "The Trap (film 1914)", "text": ""}
{"id": "4262276", "revid": "287204", "url": "https://it.wikipedia.org/wiki?curid=4262276", "title": "145546 Suiqizhong", "text": "145546 Suiqizhong \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 3,1254119\u00a0UA e da un'eccentricit\u00e0 di 0,1743001, inclinata di 1,50615\u00b0 rispetto all'eclittica."}
{"id": "4262281", "revid": "1950784", "url": "https://it.wikipedia.org/wiki?curid=4262281", "title": "Intensit\u00e0 (esercizio coi pesi)", "text": "L\u2019Intensit\u00e0 \u00e8 un parametro utilizzato nell'esercizio con sovraccarichi (\"resistance training\"). Esso \u00e8 largamente applicato anche in altre attivit\u00e0 sportive cardiovascolari o aerobiche misurando la percentuale sul massimo consumo di ossigeno (VOmax) o sulla frequenza cardiaca massima (HR).\nDefinizione di intensit\u00e0 nel \"Resistance training\".\nL\u2019\"intensit\u00e0\" esprime il grado di impegno fisico richiesto dall'esecuzione di una data attivit\u00e0. Questo parametro \u00e8 legato al concetto di \"carico interno\", ed \u00e8 caratterizzato da una componente strettamente soggettiva. Viene considerato come uno dei parametri pi\u00f9 importanti da stabilire in un programma di allenamento con sovraccarichi. Bench\u00e9 all'interno delle discipline che prevedono un allenamento con sovraccarichi - powerlifting, weightlifting, bodybuilding, fitness - possa essere stabilito con precisione che \"l'intensit\u00e0 \u00e8 proporzionale al carico sollevato\", nel bodybuilding e nel fitness, al di fuori del contesto formale e scientifico, l\u2019\"intensit\u00e0\" verrebbe influenzata da ulteriori fattori come la velocit\u00e0 del movimento nelle varie fasi di una serie (\"Speed of movement\"), dal tempo totale in cui il muscolo \u00e8 sottoposto a tensione dall'inizio alla fine della serie (\"Time Under Tension\"), dai tempi di recupero, e dall'introduzione di tecniche speciali che possono complicare il riconoscimento di tale formula. Proprio per la sua complicata identificazione all'interno della disciplina del body building secondo questa interpretazione astratta, l'intensit\u00e0 rimane uno tra i parametri pi\u00f9 discussi nella sua definizione da parte di diverse scuole. Ci\u00f2 in quanto si \u00e8 tentato di introdurre parametri e formule tipiche degli sport di prestazione, in un'attivit\u00e0 che non si basa prioritariamente su questo aspetto. Tuttavia i vari tentativi di inquadrare l'intensit\u00e0 in maniera pi\u00f9 ampia e alternativa rispetto al metodo scientifico convenzionale possono essere convalidati solo a livello pratico.\nIntensit\u00e0 come percentuale di 1 \"Repetition Maximum\" (1RM).\nLa definizione scientifica, nel contesto generale del \"resistance training\" o esercizio con sovraccarichi, stabilisce che l'intensit\u00e0 del carico sia la percentuale di lavoro svolto rispetto alle capacit\u00e0 massimali su una ripetizione (% 1RM). La misurazione dell'intensit\u00e0 in relazione alle ripetizioni massime eseguite \u00e8 una pratica che nasce negli anni cinquanta dall'idea del fisioterapista norvegese Oddvar Holten tramite lo sviluppo di una terapia di ginnastica medica. La curva di Holten \u00e8 una scala che stabilisce la percentuale di intensit\u00e0 correlata con le ripetizioni eseguite. L'atleta esegue le ripetizioni con un dato carico alla massima fatica, il numero di ripetizioni eseguite vengono poi correlate con una data intensit\u00e0, permettendo di determinare il \"One-repetition maximum\". Ad esempio, se un soggetto pu\u00f2 sollevare 10 libbre (4.50\u00a0kg) per 16 ripetizioni (75%), il 10 viene diviso per 0,75 per un 1-RM di 13,3 libbre (5,99\u00a0kg). Per i soggetti anziani, il 1-RM viene moltiplicato per l'80% (13,3 \u00d7 0,80 = 10,5 \u00a3 4.73 [kg]). Questo paziente avrebbe compiuto 3 serie da 10 a 10.5 libbre (4,73\u00a0kg).\nQuesta definizione di intensit\u00e0 strettamente connessa col carico potrebbe essere considerata come sinonimo di \"percentuale di carico\", in quanto viene ricavata dal calcolo in percentuale sulla riduzione dello specifico carico che permette una ripetizione massima (1 RM, 1 \"Repetition maximum\"). L\u2019\"intensit\u00e0\" secondo questa definizione potrebbe essere anche nominata semplicemente come \"resistenza\" o \"carico\", riferendosi al fatto che ogni carico corrisponde ad una specifica intensit\u00e0 individuale. Essa \u00e8 riconosciuta come \"intensit\u00e0 relativa\" proprio perch\u00e9 espressa in percentuale rispetto all\u2019\"intensit\u00e0 assoluta\". Se ad esempio un atleta riesce a sollevare 100\u00a0kg su panca piana per una ripetizione al massimo (1-RM), questi 100\u00a0kg rappresentano il 100% dell'intensit\u00e0 (100% 1 RM), e quindi l'intensit\u00e0 assoluta. Se il carico viene ridotto del 20% (80\u00a0kg), l'intensit\u00e0 scende all'80% di una ripetizione massima (80% 1-RM), e si traduce in una capacit\u00e0 di sollevare il carico per pi\u00f9 ripetizioni. A sua volta, per ogni intensit\u00e0 relativa (o percentuale di carico) corrisponde una stima approssimativa del numero di ripetizioni che si riescono ad eseguire, naturalmente in condizioni di non affaticamento. Ad esempio si pu\u00f2 stimare che un carico relativo all'80% del massimale possa permettere di eseguire al massimo 8 ripetizioni massime a cedimento (8-RM). Queste stime per\u00f2 non sempre corrispondono esattamente alle capacit\u00e0 individuali, variano notevolmente anche a seconda della variante dell'esercizio (bilanciere o manubri, catena cinetica aperta o chiusa), e naturalmente subiscono un'alterazione in base al grado di affaticamento e alla durata dei tempi di recupero. A volte, per ricavare l'intensit\u00e0 relativa senza eseguire un test massimale che stabilisca l'intensit\u00e0 assoluta, viene proposta l'esecuzione del numero massimo di ripetizioni per un dato esercizio con un dato carico, in modo da risalire alla percentuale di carico in base al numero di ripetizioni massime portate a termine. Se un atleta ad esempio riesce ad eseguire 10 ripetizioni massime sulla panca piana con 80\u00a0kg, questo carico corrisponderebbe approssimativamente al 75% del massimale, in quanto ogni numero di ripetizioni massime ha una corrispondente intensit\u00e0 relativa pi\u00f9 o meno definita. Il test che lavora sulle \"zone di intensit\u00e0\", denominate spesso \"5-RM\" o \"10-RM\", si riferisce allo specifico carico che limita l'esecutore allo specifico numero di ripetizioni stabilite, ed \u00e8 pi\u00f9 conveniente per i bodybuilder o per gli entusiasti del fitness, poich\u00e9 il test massimale richiederebbe troppo tempo per essere praticato considerato il largo numero di esercizi previsti nell'allenamento. Nonostante esistano definizioni alternative del parametro \"intensit\u00e0\", soprattutto nell'ambito del culturismo, questa risulta la pi\u00f9 accreditata e precisa, perch\u00e9 stabilit\u00e0 dal mondo scientifico.\nCorrelazione tra ripetizioni massime e intensit\u00e0 come percentuale di 1RM:\nScala di percezione dello sforzo OMNI.\nL'OMNI-\"resistance exercise scale\", o OMNI-\"perceived exertion scale\", una scala di percezione dello sforzo, \u00e8 alla base di un metodo alternativo di classificazione e monitoraggio dell'intensit\u00e0 dello sforzo. Si tratta di una scala di 10 punti soggettivi che trae spunto dalla precedente \"scala di percezione dello sforzo\" (\"Rate of Perceived Exertion\", RPE), chiamata anche \"Scala di Borg\" in richiamo al nome dello studioso che la propose nel 1982, la quale viene usata soprattutto nell'esercizio aerobico in ambito scientifico e professionale. Ogni punto da 1 a 10 nella scala OMNI rappresenta approssimativamente un incremento del 10% dell'intensit\u00e0 in relazione alla percentuale su 1-RM. Ad esempio l'uso di un carico relativo al 100% di 1-RM rappresenta il punteggio di 10 nella scala OMNI, mentre un carico corrispondente al 50% di 1-RM corrisponde ad un punteggio di 5. La OMNI-\"resistance exercise scale\" non \u00e8 un metodo molto preciso, ma piuttosto qualitativo, in quanto determina quanto \u00e8 duro l'esercizio secondo quanto percepito soggettivamente dall'esecutore.\nIntensit\u00e0 nel bodybuilding come concetto astratto legato alla fatica.\nMentre la precedente definizione pu\u00f2 essere applicata generalmente nel \"resistance training\" in ambito scientifico, e non viene reinterpretata nelle discipline come powerlifting e weightlifting dove l'obiettivo \u00e8 unicamente quello di sollevare il massimo peso, nel bodybuilding il concetto di intensit\u00e0 potrebbe assumere ulteriori sfaccettature, in quanto vengono applicati metodi e vengono previste variabili non presenti nelle precedenti attivit\u00e0. Nel culturismo infatti, alcune metodiche di allenamento hanno l'obiettivo di aumentare il valore dell'intensit\u00e0 (reinterpretandolo in maniera differente come \"fatica\" o \"difficolt\u00e0\"), ma non possono essere codificate da una formula o un calcolo. In questa attivit\u00e0 lo scopo principale \u00e8 quello di aumentare l'ipertrofia muscolare, e non strettamente quello di aumentare la prestazione come avviene nel weightlifting e powerlifting, quindi si andrebbe incontro a fattori causali molto pi\u00f9 complessi del semplice sollevare pi\u00f9 peso possibile in poco tempo. In questo contesto l'intensit\u00e0, venendo reinterpretata come \"fatica\" o difficolt\u00e0\", a livello strettamente empirico assume un significato diverso da come viene riconosciuta nel parametro scientifico, e non verrebbe condizionata solo dallo specifico carico utilizzato, ma anche dalla durata della serie (\"Time Under Tension\"), la quale pu\u00f2 essere a sua volta condizionata da varie tecniche speciali che consentono di prolungare il tempo sotto tensione oltre il cedimento muscolare previsto, oppure dal numero di ripetizioni, dai tempi di recupero, o ancora dalla volontaria variazione della velocit\u00e0 nelle varie fasi del movimento (\"speed of movement\"). Molte scuole di bodybuilding hanno interpretato il concetto di intensit\u00e0 non pi\u00f9 come il carico, la resistenza, o la percentuale di carico sul massimale, ma riferendosi piuttosto alla difficolt\u00e0, alla durezza, alla fatica o allo sforzo necessarie per poter completare una serie, indipendentemente dal carico utilizzato. Se ad esempio, una volta raggiunto il cedimento muscolare all'8\u00b0 ripetizione (indicativamente circa l'80% 1RM), si applica una tecnica che permetta di prolungare il TUT e le ripetizioni (come il \"cheating\", lo \"stripping\" o il \"super set\"), l'intensit\u00e0 di questa serie non sarebbe pi\u00f9 dipendente solo dalla percentuale di carico su una ripetizione massimale (% 1-RM), ma da ulteriori variabili che impongono un aumento della fatica e dello sforzo se confrontatati a quelli riscontrati nel compimento di normali 8-RM a cedimento. Se un atleta esegue delle ripetizioni con un carico relativo all'80% di una ripetizione massima, le quali sarebbero correlate a circa 8-RM, rallentando la velocit\u00e0 del movimento queste ripetizioni saranno inferiori a quelle stimate dalla percentuale del carico di 1-RM. Allo stesso modo, se una serie viene eseguita con movimenti pi\u00f9 lenti (come nella tecnica \"super slow\") o con pesi leggeri al cedimento, questa potrebbe essere considerata una prestazione ad alta intensit\u00e0 perch\u00e9 portata al massimo livello di fatica. Tuttavia, mantenendosi in linea con la definizione formale e scientifica di intensit\u00e0, la serie sarebbe definita al contrario a bassa intensit\u00e0. Un ulteriore esempio pu\u00f2 essere il mancato raggiungimento del cedimento muscolare. Se un atleta esegue una serie con un carico relativo all'80% di 1-RM, che equivale a 8-RM, ma ne esegue solo 6 senza raggiungere il cedimento muscolare, l'intensit\u00e0 di questa serie sarebbe proporzionalmente inferiore rispetto a quella imposta dal carico. Oppure, se un individuo svolgesse un esercizio con un carico relativo all'80% di 1RM, ma eseguisse una sola ripetizione, secondo questa reinterpretazione dell'intensit\u00e0, l'atleta si starebbe allenando meno intensamente di un individuo che svolge una serie a cedimento al 70% 1-RM. Dunque nel bodybuilding, la percentuale di carico su una ripetizione massimale potrebbe essere vista solo come uno dei diversi fattori che condizionerebbero l'intensit\u00e0, in quanto questa sarebbe pi\u00f9 connessa con la percezione della fatica. Formalmente ci\u00f2 non viene riconosciuto nel metodo scientifico, poich\u00e9 risulta come un concetto astratto, non calcolabile, legato in parte alla percezione soggettiva della fatica, e che si discosta dalla concezione adottata nel resto delle attivit\u00e0 fisiche in cui vengono utilizzati i sovraccarichi. Pertanto in linea formale viene applicata la definizione di intensit\u00e0 standard e convenzionale precedentemente esposta. Ci\u00f2 in quanto la definizione reinterpretata non sarebbe esclusa da alcune problematiche nel suo riconoscimento. Se un atleta eseguisse una serie a cedimento con un carico al 70% di 1-RM e ne eseguisse un'altra a cedimento con un carico al 50% di 1-RM, secondo alcune interpretazioni egli si starebbe allenando alla medesima intensit\u00e0 in entrambi i casi poich\u00e9 le porterebbe entrambe alla massima fatica secondo quanto gli sarebbe permesso dalla resistenza specifica.\nPare evidente che la definizione scientifica e quella astratta dell'intensit\u00e0 si trovino abbastanza in contrasto, in quanto indicatori di due concetti relativamente diversi. Mentre il parametro scientifico pu\u00f2 essere nominato anche come percentuale di carico o carico, quello astratto potrebbe essere considerato come il massimo sforzo, la massima fatica, o la massima durezza di una serie. In realt\u00e0 entrambi presentano un punto comune, cio\u00e8 che per essere stabiliti necessitano dell'individuazione del punto di cedimento muscolare concentrico. Si potrebbe concludere che entrambe queste interpretazioni possano essere valorizzate in quanto complementari, utili per la programmazione di un allenamento, e per poter individuare pi\u00f9 precisamente il parametro sotto pi\u00f9 aspetti. Ad ogni modo alcuni autori hanno tentato di introdurre formule alternative per cercare di stabilire questa variante dell'intensit\u00e0 nel bodybuilding con maggiore precisione.\nIntensit\u00e0 come mole di lavoro x unit\u00e0 di tempo.\nSecondo alcuni autori, l'intensit\u00e0 rappresenta la mole di lavoro x unit\u00e0 di tempo.\n\"Intensit\u00e0 (I) = carico (Kg) x ripetizioni (R) / Tempo (T)\"\nTale formula esprime una misura di potenza. Essa esclude per\u00f2 la componente soggettiva del parametro, in quanto l'intensit\u00e0 sarebbe dipendente anche dalla condizione psicologica, la motivazione e la concentrazione dell'atleta, nonch\u00e9 alla sua capacit\u00e0 di spingersi al limite. Due atleti con diverse motivazioni e condizioni psicologiche, pur eseguendo lo stesso protocollo di allenamento e con gli stessi numeri e risultati secondo le formule, riuscirebbero ad esprimere di fatto intensit\u00e0 diverse. In particolare nell'attivit\u00e0 di bodybuilding, il concetto di intensit\u00e0 potrebbe non essere riconosciuto all'interno di una mera valutazione di potenza. Si potrebbe esporre l'esempio della tecnica super slow - con movimenti molto lenti - molto intensa dal punto di vista effettivo, ma meno intensa secondo i risultati della formula sopra esposta.\nIntensit\u00e0 secondo Frederick C. Hatfield.\nSecondo il noto Frederick C. Hatfield, ex campione di powerlifting e personalit\u00e0 scientifica di rilievo nell'ambito dell'esercizio coi pesi, l'intensit\u00e0 verrebbe condizionata da molti pi\u00f9 fattori che renderebbero di fatto questo parametro astratto. I fattori condizionanti sarebbero:\nIntensit\u00e0 secondo la teoria di Emilio They.\nUn concetto di \"intensit\u00e0\" \u00e8 stato elaborato anche dal compianto Emilio They, noto ex professore di educazione fisica e campione di culturismo del passato. Secondo la teoria di They, l'intensit\u00e0 di allenamento \u00e8 determinata dalla quantit\u00e0 di unit\u00e0 motorie che vengono coinvolte nell'unit\u00e0 di tempo da un angolo da 0\u00b0 a uno di 180\u00b0 (estensione) o viceversa (flessione). Secondo il suo principio, l'intensit\u00e0 sarebbe un valore legato al meccanismo neurofisiologico del reclutamento delle diverse unit\u00e0 motorie, ma non strettamente al peso, alle ripetizioni o al TUT. Anche questa definizione implica l'impossibilit\u00e0 di misurare il parametro con dei dati esterni. They ha quindi proposto un metodo soggettivo per poter stabilire l'intensit\u00e0, la quale non sarebbe legata direttamente al carico ma piuttosto al metodo di lavoro. Una volta scelto un carico che permette di portare a termine un determinato numero di ripetizioni durante una serie, si considera fino a che punto del numero di ripetizioni svolte insorge la reale fatica. Nella formula, \"CI\" rappresenta il numero di ripetizioni mancanti per completare la serie dopo il punto di insorgenza della vera fatica.\n\"Intensit\u00e0 (I) = numero di ripetizioni mancanti (CI) / numero di ripetizioni eseguite x 100\"\nIntensit\u00e0 secondo la teoria di Giovanni Cianti.\nIl parametro \"intensit\u00e0\", nel contesto culturistico, \u00e8 stato rielaborato anche da un altro importante esponente del bodybuilding nazionale, Giovanni Cianti. Dal momento che l'intensit\u00e0 nel bodybuilding secondo le varie reinterpretazioni non dipende solo dalla percentuale di carico su una ripetizione massimale, ma viene condizionata largamente da quanto la serie pu\u00f2 essere prolungata nel tempo (cio\u00e8 dal numero di ripetizioni e dal \"Time Under Tension\"), Cianti elabora una semplice formula che prende in considerazione lo stretto rapporto tra la \"percentuale di carico su 1 RM\" e il numero di ripetizioni eseguite, a cui \u00e8 indirettamente correlato anche il parametro \"Time Under Tension\" (TUT).\n\"Intensit\u00e0 = % di 1 RM x maggior numero possibile di ripetizioni\"\nSe ad esempio l'80% di 1 RM massimale consente di eseguire 8 ripetizioni massime (RM) ma con tale carico se ne eseguono solo 6, l'intensit\u00e0 \u00e8 inferiore a quella teoricamente imposta raggiungendo il cedimento; se se ne eseguono 8 fino al cedimento il lavoro \u00e8 sufficientemente intenso ed \u00e8 proporzionale all'intensit\u00e0 intesa come percentuale di carico; ma se in qualche modo si superano le 8 ripetizioni valicando il limite del cedimento imposto dal carico (ad esempio mediante l'applicazione di tecniche speciali ad alta intensit\u00e0), lo stimolo risulter\u00e0 ancora pi\u00f9 intenso di quanto imposto dalla normale esecuzione a cedimento. Questa interpretazione comunque non tiene conto dello \"Speed of movement\", e quindi del fatto che il numero di ripetizioni massime viene largamente condizionato anche dalla velocit\u00e0 del movimento. Pi\u00f9 la velocit\u00e0 di esecuzione delle ripetizioni \u00e8 lenta, e meno ripetizioni massime a cedimento riescono ad essere portate a termine a parit\u00e0 di carico. Se una serie con movimenti lenti viene portata a cedimento, non si potrebbe dire che sia meno intensa di una serie con movimenti pi\u00f9 rapidi a cedimento con lo stesso carico, nonostante le inferiori ripetizioni nella prima modalit\u00e0.\nLinee guida e aspetti fisiologici dell'intensit\u00e0.\nIl parametro \"intensit\u00e0\" \u00e8 ampiamente utilizzato nel mondo scientifico in quanto misura necessaria per poter stabilire, ad esempio, i guadagni di forza, ipertrofia o resistenza muscolare, gli adattamenti muscolari, le modificazioni fisiologiche, i sistemi energetici prevalentemente in attivit\u00e0, o gli stimoli ormonali indotti da diversi carichi di lavoro. Bisogna precisare che il concetto di \"intensit\u00e0\" applicato nel contesto scientifico fa riferimento unicamente alla sua definizione intesa come percentuale di 1 ripetizione massima (% 1 \"Repetition Maximum\") o \"percentuale di carico\", e non ad altre formule o definizioni alternative, spesso utilizzate in un contesto empirico. \nTipi di \"resistance training\" in base alle zone di intensit\u00e0.\nIn linea generale esistono tre tipi di \"resistance training\", che vengono distinti proprio in base all'intensit\u00e0 del carico (o percentuale di carico). Ai giorni nostri, grazie al contributo delle numerose ricerche scientifiche, e prove ed errori da parte degli atleti, \u00e8 stato pi\u00f9 precisamente stabilito che per ogni range di intensit\u00e0 corrisponde un relativo risultato sugli adattamenti muscolari.\nQuesti adattamenti muscolari indotti da diverse modalit\u00e0 di lavoro e diverse intensit\u00e0 sottolineano l'importanza della \"periodizzazione dell'allenamento sportivo\" per produrre i migliori cambiamenti, che l'obiettivo sia lo sviluppo della resistenza muscolare o della forza massimale. Questo perch\u00e9 ogni adattamento \u00e8 correlato a un altro. Ad esempio, migliorare sia gli aspetti della resistenza muscolare che della forza (con intensit\u00e0 molto diverse) in entrambi i casi pu\u00f2 portare ad incremento della forza massimale. Quindi mentre viene in genere dedicata la maggior parte del tempo nell'allenamento per migliorare una specifica qualit\u00e0 muscolare, la periodizzazione ciclica applicando altre intensit\u00e0 avr\u00e0 effetti benefici sullo sviluppo della stessa qualit\u00e0. \nReclutamento delle unit\u00e0 motorie in base all'intensit\u00e0.\nL'intensit\u00e0 ha un importante ruolo nel reclutamento selettivo delle unit\u00e0 motorie, ovvero l'insieme dei nervi e delle fibre muscolari innervate da quel nervo. Il corpo genera forza tramite uno di due diversi meccanismi. Esso pu\u00f2 reclutare pi\u00f9 fibre (detto \"reclutamento\" o \"recruitment\") o inviare pi\u00f9 segnali cos\u00ec che le fibre si contraggano pi\u00f9 intensamente (detto \"frequenza di scarica\" o \"rate coding\"). Per i muscoli grandi, il corpo usa il meccanismo del \"reclutamento\" fino a circa l'85% 1-RM, un punto in cui tutte le fibre disponibili sono state reclutate. Oltre a questo punto, la produzione di forza avviene solo tramite il meccanismo della \"frequenza di scarica\", cio\u00e8 un aumento degli impulsi che i motoneuroni inviano alle fibre muscolari. I soggetti non allenati non sono capaci di reclutare tutte le loro fibre muscolari di tipo 2b, ma con l'allenamento regolare questa capacit\u00e0 pu\u00f2 essere sviluppata\nIl \"principio della dimensione\" (\"size principle\"), descritto in origine da Henneman, indica che le unit\u00e0 motorie sono per la maggior parte reclutate in ordine di dimensioni crescenti dalle pi\u00f9 piccole (tipo 1) alle pi\u00f9 grandi (tipo 2b), poich\u00e9 la dimensione (diametro) del gruppo di unit\u00e0 motorie \u00e8 direttamente correlato alla sua capacit\u00e0 di produrre forza. Una richiesta pi\u00f9 leggera forza (e di intensit\u00e0) verso il muscolo porr\u00e0 l'accento sull'attivazione delle fibre di tipo I a contrazione lenta. Come la forza richiesta ai muscoli aumenta, le fibre intermedie di tipo IIa sono attivate con l'aiuto delle fibre di tipo I. Con richieste di forza muscolare pi\u00f9 impegnative, intervengono le pi\u00f9 potenti (e pi\u00f9 grandi) fibre di tipo IIb, col supporto delle fibre di tipo I e di tipo IIa. Quindi il massimo reclutamento delle unit\u00e0 motorie si ottiene quando vengono coinvolte anche le fibre di tipo IIb, che intervengono per ultime, a partire da carichi moderati fino a carichi molto elevati, un principio che \u00e8 stato denominato anche come \"Legge di Henneman\".\nLe fibre di tipo 1 vengono reclutate da 0 a circa il 60% 1-RM. Attorno al 20% 1-RM alcune fibre di tipo 2a vengono reclutate, ma il loro massimo reclutamento avviene a circa il 75-80% 1-RM. Le fibre di tipo 2b non iniziano ad essere reclutate fino a circa il 60-65% 1-RM, e continuano ad essere reclutate fino a circa l'85% 1-RM. Quindi il massimo reclutamento delle unit\u00e0 motorie si ottiene quando vengono coinvolte anche le fibre di tipo IIb, che intervengono per ultime, a partire da carichi moderati fino a carichi molto elevati. Per poter riuscire a reclutare tutti i tre tipi di fibre muscolari e il maggior numero di unit\u00e0 motorie in base all'intensit\u00e0, \u00e8 stato riscontrato che debba essere utilizzata un'intensit\u00e0 minima relativa all'85% di 1 RM, corrispondente a circa 6 ripetizioni massime. Come accennato in precedenza, questo range di intensit\u00e0 \u00e8 tipicamente applicato per sviluppare la forza massima, tuttavia \u00e8 stato riconosciuto come molto efficace anche per produrre ipertrofia muscolare. \u00c8 stato anzi riscontrato che la massima crescita muscolare nei soggetti allenati si verifichi con carichi tra l'80 e il 95% di 1RM, proprio perch\u00e9 si riuscirebbero a reclutare tutte le unit\u00e0 motorie incluse le fibre IIb, le quali sono le pi\u00f9 ipertrofizzabili. Alcune ricerche tuttavia suggeriscono che le fibre IIa e IIb possono essere usate rilevantemente anche con carichi relativi al 60% 1-RM. Ci\u00f2 pu\u00f2 essere pi\u00f9 significativo per i soggetti non allenati, in quanto hanno dimostrato di sviluppare adeguatamente la forza a basse intensit\u00e0 (60% 1-RM), contrariamente ai soggetti allenati per i quali sono pi\u00f9 indicati carichi ad alta intensit\u00e0 (80% 1-RM). Tuttavia gli atleti avanzati hanno dimostrato la necessit\u00e0 di usare come minimo carichi relativi al 60% 1-RM per ottenere guadagni di forza. In realt\u00e0, anche se l'utilizzo di carichi ad alta intensit\u00e0 presupporrebbe il massimo sviluppo dell'ipertrofia grazie al massimo reclutamento delle fibre, le analisi che hanno paragonato lo sviluppo ipertrofico dei bodybuilder e dei powerlifter (i secondi usano molto pi\u00f9 l'alta intensit\u00e0 rispetto ai primi) ha rivelato che i bodybuilder presentino un'ipertrofia di tutte le fibre, mentre i powerlifter sviluppino un'ipertrofia selettiva sulle fibre di tipo 2. In altre parole, anche se l'alta intensit\u00e0 recluta il massimo delle unit\u00e0 motorie, l'uso predominante o esclusivo di carichi di tale entit\u00e0 non riesce a sviluppare al meglio l'ipertrofia delle fibre di tipo 1, cio\u00e8 quelle adatte alla resistenza.\nIn generale, nelle prestazioni a bassa intensit\u00e0, sono principalmente coinvolte le fibre muscolari di tipo I. Come la richiesta di forza e l'intensit\u00e0 aumenta, vengono reclutate in aggiunta le fibre di tipo IIa (indicate anche come glicolitiche). Una richiesta di forza ancora maggiore fa affidamento sul reclutamento ulteriore delle fibre pi\u00f9 forti del corpo, ovvero quelle di tipo IIb o fibre di tipo IIx (la \"x\" segnala che esistono diverse varianti di questo tipo di fibra).\nProprio per questo motivo, nell'ambito del \"resistance training\", i diversi tipi di atleti mostrano un'ipertrofia selettiva di diversi tipi di fibra a causa delle differenze nei loro protocolli di allenamento: i wheight lifter (sollevamento pesi), e i power lifter (sollevamento di potenza), cio\u00e8 atleti che si allenano con carichi submassimali ad alta intensit\u00e0, mostrano una maggiore ipertrofia della fibra di tipo 2 (rapida), mentre i body builder (culturismo) sembrano mostrare un'iperotrofia sia nelle fibre di tipo 2, che di tipo 1, proprio per la maggiore variet\u00e0 di intensit\u00e0 e carichi. L'aumento dell'ipertrofia delle fibre di tipo 1 nei culturisti pu\u00f2 essere dovuto allo stimolo di allenamento cronico riconoscibile nelle loro \"routine\", che sembrano essere piuttosto differenti da quelle adottate da pesisti e powerlifter. I powerlifter e i pesisti si allenano prevalentemente con carichi relativi al 90% 1-RM o superiori, mentre i culturisti tendono ad allenarsi ad intensit\u00e0 inferiori, attorno al 75% 1-RM, risultando in maggiori volumi di allenamento che possono influire sull'ipertrofia delle fibre di tipo 1.\nSistemi energetici in base all'intensit\u00e0.\nNell'ambito del \"resistance training\" i sistemi energetici principalmente coinvolti sono in predominanza anaerobici. I meccanismi anaerobici si suddividono a loro volta nei sistemi anaerobico \"alattacido\" (detto anche sistema dei fosfati, dei fosfageni, della fosfocreatina o sistema ATP-CP), e anaerobico \"lattacido\" (detto anche sistema anaerobico glicolitico o glicolisi anaerobica). L'intervento predominante di uno dei due meccanismi \u00e8 condizionato essenzialmente da due fattori, ovvero l'intensit\u00e0 (% 1RM) e la durata, quest'ultima riconoscibile con il parametro \"Time Under Tension\" (TUT), il quale rappresenta la durata dell'attivit\u00e0 muscolare o della serie. Per quanto riguarda le intensit\u00e0 molto elevate (80-100% 1 RM) e TUT particolarmente brevi (fino a 15-20 secondi al massimo), si parler\u00e0 di prestazioni anaerobiche alattacide, mentre per le intensit\u00e0 moderate e basse (&lt;80% 1 RM) e TUT moderati o lunghi (dai 20 secondi in poi) il sistema energetico prevalente \u00e8 quello anaerobico lattacido. Il sistema aerobico comincia ad assumere un ruolo pi\u00f9 importante quando l'intensit\u00e0 \u00e8 sufficientemente bassa da poter permettere che la prestazione possa essere protratta nel tempo, indicativamente oltre un TUT di 60 secondi. Ad ogni modo, anche in quest'ultimo caso il sistema lattacido rimane preponderante per una buona quantit\u00e0 di minuti. In realt\u00e0 esiste una linea di confine approssimativa dell'intensit\u00e0 che segna il superamento della \"soglia anaerobica\" sui sovraccarichi, e questa \u00e8 riconoscibile attorno al 20% 1-RM, un livello che se superato determina il blocco circolatorio nel muscolo in attivit\u00e0 e quindi il completo affidamento ai metabolismi anaerobici. Ci\u00f2 significa che al di sotto di intensit\u00e0 pari al 20% 1-RM, lo sforzo muscolare risulterebbe in prevalenza aerobico. Si sottolinea che i parametri intensit\u00e0 e TUT in genere sono inversamente proporzionali, in quanto maggiore \u00e8 il valore dell'uno, minore sar\u00e0 il valore dell'altro, sempre se la serie viene portata al massimo della fatica.\nTempi di recupero in base all'intensit\u00e0.\nI tempi di recupero tra le serie vengono stabiliti in base ad alcuni parametri, e tra tutti l'intensit\u00e0 sembra uno dei pi\u00f9 condizionanti. Analogamente a quanto accade per la scelta del carico, e quindi dell'intensit\u00e0, anche i tempi di recupero influiscono allo stesso modo sulle risposte ormonali e metaboliche, e sugli adattamenti muscolari specifici. In genere, nel \"resistance training\" vengono utilizzati tre principali periodi di riposo: breve (30 secondi o meno), moderato (60-90 secondi) e lungo (3 minuti o pi\u00f9). La durata degli intervalli influisce sul recupero fisico che avviene tra le serie e tra gli esercizi, influendo anche sul grado di fatica e sulla prestazione durante la progressione dell'allenamento. Ad esempio, \u00e8 stato riscontrato che con 3 minuti di recupero tra le serie (in questo caso di pressa e panca), pu\u00f2 essere mantenuta un'esecuzione di 10 RM (ripteizioni massime) per 3 serie. Ma se viene impostato solo 1 minuto di recupero tra le serie, l'andamento delle ripetizioni massime cala progressivamente da 10, 8 e 7 RM in 3 serie consecutive. Esiste uno stretto rapporto tra \"intensit\u00e0\" e tempi di recupero, in quanto pi\u00f9 basse sono le ripetizioni (RM) - e quindi pi\u00f9 alti sono i carichi e l'intensit\u00e0 - e pi\u00f9 lunghi dovrebbero essere gli intervalli tra le serie. In altre parole, con l'incremento dell'intensit\u00e0, il corpo richiede pi\u00f9 tempo per recuperare in preparazione della serie successiva. I tempi di recupero lunghi, sono pi\u00f9 adatti ad essere applicati tra le serie ad alta intensit\u00e0; i tempi di recupero intermedi sono adatti per le serie a media intensit\u00e0; e i tempi di recupero brevi sono ideali per la bassa intensit\u00e0.\nRicerca scientifica.\nRisposte ormonali.\nMolti ricercatori hanno ritenuto importante lo stimolo degli ormoni anabolici quali GH e testosterone per l'aumento dei guadagni muscolari come forza o ipertrofia. Per quanto riguarda lo stimolo ormonale anabolico, la ricerca suggerisce che sia necessario stabilire una soglia sull'intensit\u00e0. Si \u00e8 notato che questo parametro (% 1-RM) abbia un'influenza sull'aumento della screzione di GH indotta dall'allenamento. Altri, hanno osservato che i tempi di recupero brevi in combinazione con \"Time Under Tension\" pi\u00f9 lunghi incidessero di pi\u00f9 sulla secrezione dell'ormone nonostante l'utilizzo di intensit\u00e0 (carichi) inferiori. Questi risultati vennero confermati da altre ricerche, dove venne osservato che la maggiore secrezione di GH avveniva con carichi inferiori e TUT pi\u00f9 lunghi, e questa risposta sembrava essere correlata alla maggiore produzione di lattato. Secondo alcune evidenze, la produzione di testosterone post-esercizio \u00e8 simile nelle prestazioni a moderata e ad alta intensit\u00e0, altre invece denotano una maggiore risposta in proporzione al carico utilizzato o generalmente con carichi ad alta intensit\u00e0 e pause lunghe. Il cortisolo sembra essere dipendente dall'intensit\u00e0, ma altre evidenze attribuiscono al maggior numero di ripetizioni, maggiore TUT e carichi inferiori la maggior capacit\u00e0 di stimolarlo. Una review pi\u00f9 recente di Kraemer e Ratamess (2005) segnal\u00f2 che i protocolli ad alto volume, ad intensit\u00e0 moderata o alta, usando tempi di recupero brevi e stressando una maggior quantit\u00e0 di muscoli, tendesse a produrre le maggiori risposte ormonali acute (testosterone, GH e cortisolo) se comparati con i protocolli a basso volume, alta intensit\u00e0, con tempi di recupero lunghi. La risposta di adrenalina e noradrenalina sembra essere proporzionale all'intensit\u00e0 e all'espressione della forza, e maggiore \u00e8 l'intensit\u00e0 dell'esercizio, pi\u00f9 a lungo saranno prodotte tali molecole fino a 5 minuti post-esercizio.\nSebbene sia stata spesso proposta - e data per scontata - una certa correlazione tra la risposta degli ormoni anabolici (testosterone e GH) e l'effettivo sviluppo della forza, dell'ipertrofia e dello stimolo sulla sintesi proteica muscolare, in anni recenti molte ricerche hanno smentito questa connessione. In realt\u00e0 gi\u00e0 in passato alcuni segnalarono che, ad eccezione del testosterone, la risposta ormonale indotta dall'esercizio coi pesi avesse principalmente un effetto sulla disponibilit\u00e0 e sull'utilizzo di substrati. Il testosterone comunque era stato citato per la sua azione diretta sullo stimolo della sintesi proteica muscolare. Analisi pi\u00f9 recenti hanno invece stabilito la mancata correlazione tra l'aumento degli ormoni anabolici (esaltato maggiormente da alcune strategie di allenamento specifiche come una maggiore intensit\u00e0), testosterone compreso, e un aumento dell'ipertrofia muscolare, della forza muscolare o della sintesi proteica muscolare. Anche se esistono alcune limitate evidenze contrastanti, queste nuove conclusioni recenti sembrano stabilire in maniera univoca che effettivamente non vi sia alcun rapporto tra l'aumento della secrezione degli ormoni cosiddetti anabolici, provocato da alcune strategie di allenamento, e un maggiore sviluppo dei guadagni muscolari.\nGuadagni muscolari.\nL'intensit\u00e0 intesa come carico, o come percentuale su 1-RM, \u00e8 stato giudicato come l'aspetto pi\u00f9 critico nella programmazione di un allenamento coi pesi, e un fattore fondamentale per massimizzare i guadagni di forza e ipertrofia. In generale, l'intensit\u00e0 relativa sembra rappresentare il 18-35% della variazione della risposta all'ipertrofia nel \"resistance training\". L'ACSM raccomandada l'uso di carichi di intensit\u00e0 pari o superiore al 75% 1-RM per massimizzare l'ipertrofia, e alcuni importanti documenti scientifici hanno stabilito che la massima crescita muscolare per i soggetti allenati avvenga con carichi compresi tra l'80 e il 95% di 1RM. Questo \u00e8 in parte dovuto al fatto che carichi di questa entit\u00e0 riuscirebbero a reclutare tutte le unit\u00e0 motorie incluse le fibre IIb, le quali sono le pi\u00f9 ipertrofizzabili, e il cui massimo reclutamento avviene a circa l'85% 1-RM. Questo pur considerando che le fibre IIa e IIb possono essere reclutate rilevantemente anche con carichi relativi al 60% 1-RM. Per i soggetti allenati, viene riconosciuto che il massimo viluppo della forza venga ottenuto con carichi relativi all'80% 1-RM, mentre i non allenati hanno dimostrato di sviluppare adeguatamente la forza gi\u00e0 a basse intensit\u00e0, cio\u00e8 l 60% 1-RM. Infine per gli atleti avanzati livelli relativi al 60% 1-RM rappresentano il minimo per ottenere guadagni di forza. I massimi guadagni di forza sembrano verificarsi attorno a 4-6 RM (85-90% 1-RM), mentre inferiori guadagni di forza massima vengono ottenuti con meno di 2-RM (\u226595% 1-RM) o pi\u00f9 di 10-RM (\u226475% 1-RM).\nLa teoria che riconosce la necessit\u00e0 di mantenere un livello di intensit\u00e0 adeguatamente elevato - e quindi di utilizzare carichi sufficientemente pesanti - per massimizzare i guadagni di ipertrofia muscolare, \u00e8 stata in tempi recenti ampiamente messa in discussione. Ad esempio, alcuni studi hanno stabilito che la sintesi proteica miofibrillare viene gi\u00e0 stimolata al massimo al 60% 1-RM, senza ulteriori incrementi con l'aumento dell'intensit\u00e0. Altri hanno trovato che l'esercizio coi pesi a bassa intensit\u00e0 (30% 1-RM) e alto volume fosse pi\u00f9 efficace nell'indurre l'anabolismo muscolare acuto rispetto all'esercizio ad alta intensit\u00e0 (90% 1-RM) e a basso volume, attribuendo di conseguenza al volume una maggiore importanza rispetto all'intensit\u00e0. Altre analisi recenti hanno evidenziato che anche carichi relativi alla bassissima intensit\u00e0 (30% 1-RM) siano in grado di provocare un aumento della sintesi proteica e un'ipertrofia muscolare paragonabili a quelle ottenute con carichi elevati (90% 1-RM), purch\u00e9 questi vengano portati alla massima fatica (\"cedimento muscolare\"). I ricercatori hanno concluso che non sia il carico (intensit\u00e0) a determinare i guadagni di ipertrofia muscolare indotti dall'allenamento coi pesi, quanto piuttosto il \"cedimento muscolare\" in relazione ad un dato carico, ma sono necessarie ulteriori analisi per poter confermare questa conclusione su una popolazione di soggetti pi\u00f9 ampia. Diversi studi hanno anche dimostrato che il gonfiore cellulare che viene a crearsi con alte ripetizioni (e quindi minori intensit\u00e0) crea sia un aumento della sintesi proteica muscolare che una riduzione del catabolismo muscolare, e questo pu\u00f2 ulteriormente confermare come anche bassi carichi riescano a stimolare significativamente la crescita muscolare. Sebbene si ritenga che l'intensit\u00e0 sia il paramentro pi\u00f9 importante da valutare per ottenere il massimo dei guadagni di ipertrofia, queste recenti evidenze ridimensionano ampiamente il ruolo e l'importanza di questa variabile per ottenere significativi risultati su questo adattamento muscolare.\nSovrallenamento.\nIl \"sovrallenamento\" rappresenta l'aumento di alcuni parametri di allenamento come l'intensit\u00e0 e/o il volume risultando in un decremento della prestazione a lungo termine. Tuttavia l'intensit\u00e0 e il volume incidono in maniera diversa sul \"sovrallenamento\". Mentre il sovrallenamento indotto da un alto volume pu\u00f2 risultare in un rapporto sfavorevole tra testosterone e cortisolo, compromettendo gli adattamenti e i guadagni muscolari, il sovrallenamento indotto da alte intensit\u00e0 pu\u00f2 causare un aumento dell'attivit\u00e0 del sistema nervoso simpatico per compensare la perdita di forza muscolare.\nIl \"sovrallenamento\" legato alle variazioni di volume ha dimostrato di aumentare i livelli di cortisolo e di ridurre le concentrazioni basali dell'ormone luteinizzante (LH) e del testosterone libero, e il testosterone totale si \u00e8 dimostrato particolarmente sensibile a questo stimolo. Inoltre, l'incremento del testosterone totale indotto dall'esercizio viene attenuato durante il sovrallenamento ad alto volume. Al contrario, il sovrallenamento indotto dall'alta intensit\u00e0 non sembra alterare le concentrazioni basali dell'ormone, dimostrando quindi una diversa risposta se paragonato al grande aumento del volume. Non sono stati riportati cambiamenti nei livelli di testosterone circolante e libero, cortisolo e somatotropina (GH) durante il sovrallenamento indotto dall'alta intensit\u00e0 (ad esempio 10 serie da 1 RM su squat ogni giorno per due settimane). Quindi, da quanto emerge dalla ricerca, sembra che il sovrallenamento indotto dall'alta intensit\u00e0 non alteri le concentrazioni ormonali basali con un corrispondente decremento della prestazione, mentre al contrario il sovrallenamento indotto dall'alto volume sembra alterare significativamente le concentrazioni ormonali basali."}
{"id": "4262283", "revid": "287204", "url": "https://it.wikipedia.org/wiki?curid=4262283", "title": "147918 Chiayi", "text": "147918 Chiayi \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,3594338\u00a0UA e da un'eccentricit\u00e0 di 0,1978615, inclinata di 4,59341\u00b0 rispetto all'eclittica."}
{"id": "4262286", "revid": "729019", "url": "https://it.wikipedia.org/wiki?curid=4262286", "title": "Philippe III de Cro\u00ff", "text": "Fu il governatore generale delle Fiandre, e eredit\u00f2 i possedimenti della famiglia Cro\u00ff. Diventando un militare, fu creato cavaliere dell'Ordine del Toson d'oro da Filippo II, re di Spagna, e fu successivamente impiegato in affari diplomatici\nBiografia.\nEra il secondo figlio maschio di Philippe II de Cro\u00ff (1496\u20131549) e di Anne de Cro\u00ff (1501\u20131539).\nDopo la morte del fratello maggiore Charles II de Cro\u00ff, nel 1551, divent\u00f2 il terzo duca di Aarschot, il quarto principe di Chimay e il quarto conte di Beaumont.\nPrese parte ai disordini dei Paesi Bassi, e nel 1563 rifiut\u00f2 di unirsi a Guglielmo I d'Orange e ad altri nel loro sforzo di rimuovere il cardinale Granvelle dal suo ufficio. Questa attitudine, insieme alla devozione di Aarschot alla Chiesa cattolica, che egli espresse mostrando la sua soddisfazione per il massacro di san Bartolomeo, port\u00f2 Filippo di Spagna a considerarlo con un favore ancora maggiore, che, tuttavia, fu revocato a seguito del comportamento ambiguo di Aarschot quando accolse nel 1576 il nuovo governatore, don Giovanni d'Austria nei Paesi Bassi.\nNonostante che gli abitanti dei Paesi Bassi diffidassero in generale di lui, fu nominato governatore della cittadella di Anversa quando le truppe spagnole si ritirarono nel 1577. Dopo un periodo di indecisione abbandon\u00f2 don Giovanni verso la fine dello stesso anno.\nGeloso del principe d'Orange, fu l'allora il capo del partito che indusse l'arciduca Mattia (successivamente imperatore) ad appoggiare la sovranit\u00e0 dei Paesi Bassi, e subito dopo fu nominato statolder delle Fiandre dal consiglio di Stato. Un partito forte, che comprendeva i borghesi di Gand e diffidava del nuovo governatore. Philippe, che fu preso prigioniero durante una rivolta a Gand, fu rilasciato soltanto con la promessa di dimettersi dal suo incarico.\nCerc\u00f2 poi di riconquistare il favore di Filippo di Spagna, ed essendo stato graziato dal re nel 1580 condivise nuovamente il governo dei Paesi Bassi; ma rifiut\u00f2 di servire sotto il conte di Fuentes quando divent\u00f2 governatore generale nel 1594, e si ritir\u00f2 a Venezia, dove mor\u00ec nel dicembre del 1595.\nFamiglia.\nPhilip III si spos\u00f2 il 24 gennaio 1558 con Johanna Henriette van Halewyn, figlia di Jean III de Halewyn, visconte di Nieuwpoort, e di Jossyne de Lannoy. Ebbero 3 figli:"}
{"id": "4262287", "revid": "196390", "url": "https://it.wikipedia.org/wiki?curid=4262287", "title": "Intensit\u00e0 (culturismo)", "text": ""}
{"id": "4262289", "revid": "287204", "url": "https://it.wikipedia.org/wiki?curid=4262289", "title": "160493 Nantou", "text": "160493 Nantou \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,7757571\u00a0UA e da un'eccentricit\u00e0 di 0,0643105, inclinata di 5,81200\u00b0 rispetto all'eclittica."}
{"id": "4262290", "revid": "1543377", "url": "https://it.wikipedia.org/wiki?curid=4262290", "title": "Doctor of Ministry", "text": "Doctor of Ministry (Dottore ministro del Culto) (abbreviato D.Min.) \u00e8 una qualifica di dottorato professionale rivolto a soggetti coinvolti in qualche forma di ministero del Cristianesimo. Come dagli standard definiti dall'Association of Theological Schools in the United States and Canada (ATS) (Associazione delle scuole teologiche negli Stati Uniti e del Canada), I programmi devono richiedere alle matricole di avere conseguito un Master of Divinity o un suo equivalente. L'ATS richiede agli studenti di completare almeno un anno di corsi seguiti dal completamento del programma con una dissertazione o progetto di ricerca relativo al dottorato. In genere, il corso di studi richiede da tre a sei anni per essere completato. Gli studenti in genere si concentrano su una materia di teologia pratica, come missione, evangelizzazione, counseling pastorale o la psicologia della religione, omiletica, formazione spirituale, la crescita della chiesa, l'amministrazione della chiesa, o la guida della chiesa."}
{"id": "4262292", "revid": "481666", "url": "https://it.wikipedia.org/wiki?curid=4262292", "title": "Das Fl\u00f6tenkonzert von Sans-souci (quadro)", "text": ""}
{"id": "4262294", "revid": "287204", "url": "https://it.wikipedia.org/wiki?curid=4262294", "title": "172989 Xuliyang", "text": "172989 Xuliyang \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,3432588\u00a0UA e da un'eccentricit\u00e0 di 0,1869259, inclinata di 4,60385\u00b0 rispetto all'eclittica."}
{"id": "4262298", "revid": "287204", "url": "https://it.wikipedia.org/wiki?curid=4262298", "title": "175410 Tsayweanshun", "text": "175410 Tsayweanshun \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,3021784\u00a0UA e da un'eccentricit\u00e0 di 0,1430036, inclinata di 8,99756\u00b0 rispetto all'eclittica."}
{"id": "4262307", "revid": "224230", "url": "https://it.wikipedia.org/wiki?curid=4262307", "title": "Nulla iurisdictio sine actione", "text": ""}
{"id": "4262318", "revid": "339392", "url": "https://it.wikipedia.org/wiki?curid=4262318", "title": "Huehuemoctezuma", "text": ""}
{"id": "4262322", "revid": "132266", "url": "https://it.wikipedia.org/wiki?curid=4262322", "title": "George Halas", "text": "Soprannominato \"Papa Bear\" e \"Mr. Everything\", fu il leader dei Chicago Bears della National Football League (NFL).\nFu anche un meno noto inventore, giurista, produttore, filantropo, filatelista e giocatore di baseball professionista; nel 1919 gioc\u00f2 12 partite nei New York Yankees.\nCarriera da giocatore e allenatore.\nDopo aver giocato un anno a football con gli Hammond Pros (conosciuti anche come All-Stars), Halas si spost\u00f2 a Decatur, Illinois per lavorare con la A. E. Staley Company, un'impresa nella lavorazione dell'amido. Egli serv\u00ec l'azienda come rappresentante, come esterno nella squadra di baseball sponsorizzata dalla compagnia e come allenatore nella squadra di football sempre sponsorizzata dall'impresa. Halas scelse i colori della sua alma mater, arancione e blu, per le uniformi della squadra. Nel 1920, Halas rappresent\u00f2 gli Staleys all'incontro che form\u00f2 la American Professional Football Association (divenuta NFL nel 1922) a Canton, Ohio.\nDopo aver subito delle perdite finanziarie malgrado un record di 10-1-2, il fondatore della compagnia che aveva dato il nome alla squadra, Augustus E. Staley, lasci\u00f2 il controllo della squadra ad Halas nel 1921. Halas trasfer\u00ec la franchigia a Chicago e si un\u00ec al compagno Dutch Sternaman come partner. I nuovi \"Chicago Staleys\" riuscirono a vincere il titolo NFL quell'anno. Essi assunsero la denominazione Bears nel 1922 come tributo ai Chicago Cubs di baseball (\"Cub\" in inglese significa \"cucciolo d'orso\"), che permisero ai Bears di disputare le loro gare al Wrigley Field.\nHalas non solo allen\u00f2 la squadra ma gioc\u00f2 anche come end (wide receiver in attacco, defensive end in difesa), si occup\u00f2 delle vendite dei biglietti e degli affari di amministrazione del club. Come se ci\u00f2 non bastasse, la leggenda dice che si occupasse anche di vendere i biglietti prima delle partite. Inserito nella formazione ideale della NFL degli anni 1920, il momento pi\u00f9 alto della sua carriera da giocare fu quando nel 1923 strapp\u00f2 un pallone a Jim Thorpe, recuper\u00f2 il fumble e lo ritorn\u00f2 per 98 yard, un record NFL che resistette fino al 1972. Nel 1925, Halas persuase la stella dell'Universit\u00e0 dell'Illinois Red Grange a unirsi ai Bears: fu un passo significativo per stabilire la popolarit\u00e0 e l'importanza della lega, che precedentemente era vista come un ritrovo per giocatori meno dotati.\nDopo dieci stagioni, Halas fece un passo indietro lasciando il campo e la panchina nel 1930, rimanendo per\u00f2 proprietario, diventandone l'unico nel 1932. Il richiamo del campo per\u00f2 fu troppo forte e Halas fece ritorno nel 1933 come allenatore dei Bears per altre dieci stagioni. Durante la sua assenza in panchina, la squadra aveva vinto il campionato nel 1932. Nel 1934 i Bears rimasero imbattuti per tutta la stagione fino alla sconfitta in finale coi New York Giants.\nAlla fine degli anni trenta, Halas , con l'allenatore della University of Chicago Clark Shaughnessy, perfezion\u00f2 la formazione \"a T\" creando un rivoluzionario e dominante stile di gioco che guid\u00f2 i Bears a una clamorosa vittoria per 73-0 sui Washington Redskins nella finale del 1940. Ogni squadra della lega inizi\u00f2 a tentare di imitare immediatamente quel formato. I Bears si confermarono campioni NFL 1941 e gli anni quaranta sarebbero stati ricordati come l'epoca dei \"Monsters of the Midway\".\nHalas e Shaughnessy crearono un concetto rivoluzionario nella formazione a T. Il complesso di giri, cambi di direzione e finte, tutte basate sulla versatilit\u00e0 atletica, richiese di eseguire degli schermi, limitando le capacit\u00e0 dei giocatori disponibili. Alla ricerca di un quarterback per condurre il suo nuovo attacco, Halas fu particolarmente impressionato da Sid Luckman, stella nei passaggi della Columbia University. Anche se Luckman era un tailback per un attacco ad ala singola, Halas sent\u00ec che era il quarterback perfetto per questo attacco. Luckman gioc\u00f2 una carriera da Hall of Fame, dal 1939 al 1950. Halas non fu altrettanto soddisfatto degli altri giocatori che succedettero a Luckman dietro il centro. Durante questo secondo periodo come allenatore, George ebbe nel roster dei Bears due futuri membri della Hall of Fame, Bobby Layne nel 1948 e George Blanda dal 1949 al 1958. Altri giocatori degni di nota inclusero il vincitore dell'Heisman Trophy Johnny Lujack dal 1948 al 1951 e Zeke Bratkowski dal 1954 al 1960. Blanda gioc\u00f2 nella NFL fino al 1975; Bratkowski si trasfer\u00ec ai Green Bay Packers di Vince Lombardi dal 1960 al 1971 e Bobby Layne guid\u00f2 i Detroit Lions a tre finali di campionato dal 1952 al 1954 vincendone due.\nHalas torn\u00f2 nella Marina dopo l'avvento della seconda guerra mondiale nel 1942, col grado di capitano di corvetta. Egli serv\u00ec in marina per 20 mesi agli ordini dell'ammiraglio Nimitz e i suoi doveri erano quelli di provvedere al benessere e alle attivit\u00e0 ricreative della settima flotta. Fu decorato con la Stella di Bronzo e congedato nel 1946 col grado di capitano di vascello. Mentre era in Marina, i Bears vinsero un altro titolo nel 1943. Tornato sul campo nel 1946, egli allen\u00f2 la squadra per un terzo decennio, vincendo ancora il suo nel suo primo anno di ritorno, Quello stesso anno, Halas si incontr\u00f2 col capo dell'Esercito statunitense, il generale Dwight Eisenhower, il capitano della marina, l'Ammiraglio Chester Nimitz e il capo delle forze aeree, il Generale Carl Spaatz, cui Halas si offr\u00ec di organizzare un'annuale gara di football di beneficenza, con i Bears come organizzatori. A met\u00e0 del 1957, la gara aveva raccolto 438.350 dollari e il totale di tutte le gare dal 1946 al 1957 fu di oltre due milioni di dollari.\nDopo una breve pausa nel 1956-57, Halas riassunse il controllo della squadra per un ultimo decennio dal 1958 al 1967, vincendo il suo ultimo campionato nel 1963. Egli non ottenne per\u00f2 gli stessi successi del periodo precedente la guerra. George vinse la duecentesima gara nel 1950 e la trecentesima nel 1965, divenendo il primo allenatore a raggiungere entrambi i traguardi. In 40 anni come allenatore, ebbe solamente 6 stagioni con un record negativo.\nAnni successivi.\nDopo la stagione 1967, Halas, l'allora allenatore pi\u00f9 vecchio della storia, si ritir\u00f2 dal campo. Egli continu\u00f2 ad essere il proprietario principale e mantenne un ruolo attivo nelle operazioni della squadra fino alla sua morte. Fu onorato nel 1970 e nel 1980 come l'unica persona ad essere stata coinvolta nella lega nei suoi primi 50 e 60 anni. Suo figlio George Jr. serv\u00ec come presidente dei Bears dal 1963 fino alla sua morte improvvisa a 54 anni nel 1979. Uno degli ultimi atti significati di Halas fu di assumere Mike Ditka come capo-allenatore nel 1982 (Ditka era stato un giocatore di Halas negli anni sessanta).\nNel film per la televisione del 1971 \"La canzone di Brian\", sull'amicizia tra i giocatori dei Chicago Bears Brian Piccolo e Gale Sayers, Halas fu interpretato da Jack Warden, che vinse un Emmy Award per la sua interpretazione.\nMorte.\nHalas mor\u00ec di tumore del pancreas a Chicago il 31 ottobre 1983, all'et\u00e0 di 88 anni e fu sepolto al St. Adalbert Catholic Cemetery a Niles, Illinois. La sua figlia maggiore, Virginia Halas McCaskey, gli succedette come proprietario di maggioranza del club e suo figlio Michael McCaskey fu il presidente della squadra nel periodo 1983-1999, quando la signora McCaskey fu costretta a licenziare il suo stesso figlio. Nella stagione 1985, i Bears vinsero il loro primo Super Bowl e registrarono la canzone \"Super Bowl Shuffle.\" dedicando nel testo la vittoria a Mike [Ditka] e \"Papa Bear Halas\".\nIl Super Bowl XVIII (giocato tre mesi dopo la sua morte) fu dedicato ad Halas. La cerimonia inaugurale incluse un momento di silenzio e il lancio della monetina fu fatto dall'ex giocatore dei Bears Bronko Nagurski.\nImpatto nel football.\nUn pioniere dentro e fuori dal campo, Halas fece dei Bears la prima squadra a tenere delle sessioni di allenamento giornaliere, ad analizzare i filmati degli avversari per trovare le loro debolezze ed analizzare lo stile del loro attacco, ad avere degli assistenti allenatori durante le partite e a trasmettere le partite alla radio. Egli inoltre si offr\u00ec di cedere i guadagni derivanti dai diritti televisivi alle squadre locate in citt\u00e0 minori, credendo fermamente che alla fine ne avrebbe beneficiato anche la sua squadra. Un convinto fautore della disciplina, Halas mantenne il pieno controllo della sua squadra e non toller\u00f2 disubbidienze o insubordinazioni da parte dei giocatori. Inoltre insistette sulla ferma onest\u00e0 nel condurre gli affari, credendo che una stretta di mano fosse sufficiente a finalizzare un accordo e che non ci fosse bisogno che di pochi, o nessun, intermediari.\nL'impatto di George Halas \u00e8 sintetizzata nei seguenti numeri: 63 anni come proprietario, 40 come allenatore, 324 vittorie e 8 titoli NFL come allenatore o proprietario. Fu inserito nella Pro Football Hall of Fame nella sua classe inaugurale nel 1963."}
{"id": "4262323", "revid": "729019", "url": "https://it.wikipedia.org/wiki?curid=4262323", "title": "Stazione di Kakogawa", "text": "La \u00e8 una stazione ferroviaria di Kakogawa, nella prefettura di Hy\u014dgo. Si trova sulla linea JR K\u014dbe, sezione della linea principale T\u014dkaid\u014d, ed \u00e8 capolinea della linea Kakogawa."}
{"id": "4262327", "revid": "287204", "url": "https://it.wikipedia.org/wiki?curid=4262327", "title": "Fu\u00dfball-Regionalliga 1963-1964", "text": "La Fu\u00dfball-Regionalliga 1963-1964 corrispondeva al 2\u00ba livello del campionato tedesco occidentale di calcio. Era composto da 5 campionati suddivisi per aree geografiche: nord con 18 squadre partecipanti, citt\u00e0 di Berlino con 10 squadre partecipanti, ovest con 20 squadre partecipanti, sud-ovest con 20 squadre partecipanti e sud con altre 20 squadre partecipanti.\nAlla fine dei campionati le prime due squadre di ogni campionato a 18 e 20 squadre e la prima del campionato citt\u00e0 di Berlino si sarebbero affrontate in due gironi all'italiana per determinare le due squadre che avrebbero partecipato alla Fu\u00dfball-Bundesliga 1964-1965. Queste due squadre furono l' e il Borussia Neunkirchen."}
{"id": "4262331", "revid": "767487", "url": "https://it.wikipedia.org/wiki?curid=4262331", "title": "Anyone (Roxette)", "text": "Anyone \u00e8 un singolo del duo pop svedese Roxette, pubblicato nel 1999 come secondo estratto dal sesto album in studio Have a Nice Day.\nIl Singolo.\n\"Anyone\" \u00e8 un brano scritto da Per Gessle ed \u00e8 stato pubblicato come singolo anche in \"Enahnced CD,\" che include il video di \"Wish I Could Fly\".\nIn Giappone \u00e8 stato pubblicato, nel 1999, come doppio \"A-Side\" (\u00abLato A\u00bb), \"Pay The Price / Anyone\".\nIl Video.\nIl video di \"Anyone\" \u00e8 stato diretto da Jonas \u00c5kerlund, nel 1999, in Portogallo."}
{"id": "4262339", "revid": "11959", "url": "https://it.wikipedia.org/wiki?curid=4262339", "title": "Al-Husayn ibn 'Ali", "text": ""}
{"id": "4262347", "revid": "92723", "url": "https://it.wikipedia.org/wiki?curid=4262347", "title": "Basilica dell'Immacolata Concezione (Lourdes)", "text": "La basilica dell'Immacolata Concezione \u00e8 una chiesa di Lourdes, elevata a basilica minore, situata all'interno del santuario di Nostra Signora di Lourdes.\nStoria e descrizione.\nA seguito delle apparizioni della vergine Maria a Bernadette Soubirous, si decise di costruire una chiesa in grado di accogliere i numerosi fedeli che accorrevano a Lourdes: il luogo prescelto fu proprio sopra la grotta di Massabielle dove erano avvenute le apparizioni. I lavori di costruzione iniziarono nel 1866, seguendo il disegno dell'architetto parigino Hippolyte Durand e terminarono nel 1871: la consacrazione avverr\u00e0 nel 1876.\nAlla chiesa si accede tramite due scalinate, sotto le quali \u00e8 posto l'ingresso alla cripta, che si congiungono sul sagrato, dal quale si gode della veduta sull\"'esplanade\"; la facciata principale si presenta, cos\u00ec come tutto il resto dell'edificio, in stile neogotico: il portale d'ingresso \u00e8 sormontato da un mosaico che raffigura la proclamazione del dogma dell'Immacolata Concezione da parte di papa Pio IX nel 1854, mentre in entrambi i lati si apre una trifora; la facciata si completa con una torre alta circa settanta metri, che termina a cuspide, utilizzata anche come campanile, con all'interno quattro campane che hanno un peso variabile dagli ottocento ai duemila chilogrammi; due torri pi\u00f9 piccole, completate nel 1908, sono poste dinanzi l'ingresso della basilica, su entrambi i lati. L'interno misura cinquantacinque metri di lunghezza e ventidue di larghezza ed ha una capienza di circa settecento posti: \u00e8 divisa in tre navate, una centrale pi\u00f9 larga e due laterali, pi\u00f9 piccole, all'interno delle quali si aprono diverse cappelle; lungo le pareti laterali della navata centrale, dopo una serie di colonne disposte a trifore, e muri ricoperti con ex voto e stendardi di pellegrinaggi, si aprono delle finestre ad arco a sesto acuto, decorate con vetrate raffiguranti la vita di Maria. Di fattura semplice \u00e8 l'altare maggiore, diviso da una cancellata in ferro battuto dal coro retrostante.\nSulla cantoria in controfacciata, entro un'artistica cassa lignea neogotica, si trova l'organo a canne della basilica, costruito da Aristide Cavaill\u00e9-Coll nel 1875: lo strumento, a trasmissione integralmente meccanica, ha 25 registri su due manuali e pedale. Un secondo strumento, costruito nel 1872 anch'esso da Cavaill\u00e9-Coll, \u00e8 situato a pavimento nell'ultima cappella laterale di destra della navata."}
