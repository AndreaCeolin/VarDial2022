{"id": "4501346", "revid": "1318658", "url": "https://it.wikipedia.org/wiki?curid=4501346", "title": "Centro-sinistra in Italia", "text": "L'espressione centro-sinistra comparve per la prima volta nella politica italiana nel 1850, in seguito all'operazione del \"connubio\" operata da Camillo Benso Conte di Cavour nel Parlamento del Regno di Sardegna, che di l\u00ec a pochi anni (nel 1861) sarebbe diventato il Parlamento del Regno d'Italia. L'operazione del \"connubio\" consisteva nel favorire un'alleanza politica fra la parte pi\u00f9 progressista della Destra, il cosiddetto \"centro-destra\", di cui Cavour stesso era leader, e l'ala pi\u00f9 moderata della Sinistra, appunto il \"centro-sinistra\", con a capo Urbano Rattazzi. \u00c8 una manovra politica che crea i fondamenti del trasformismo.\nIl centro-sinistra nella Repubblica Italiana.\nIl \"centro-sinistra\" fu in seguito una formula di governo che prese corpo a partire dei primi anni sessanta. Essa prevedeva sostanzialmente l'alleanza tra le tradizionali forze di centro (Democrazia Cristiana, Partito Repubblicano Italiano e Partito Socialista Democratico Italiano) con il Partito Socialista Italiano, sulla base di un programma teso alla realizzazione di riforme che privilegiassero principalmente le classi sociali medio-basse, modernizzassero il Paese e riducessero gli squilibri esistenti al suo interno.\nLa preparazione al centro-sinistra.\nUno degli elementi che caratterizza il centro-sinistra \u00e8 la fase di preparazione.\nNel 1960, il democristiano Fernando Tambroni, ricevette dal Presidente della Repubblica Giovanni Gronchi l'incarico di formare un governo. Tambroni inizialmente cerc\u00f2 di formare un'alleanza con il PSI, da parte di Pietro Nenni per\u00f2 la risposta fu incerta e a quel punto la reazione di Tambroni fu quella di cercare in Parlamento l'appoggio esterno della destra monarchica e missina.\nA luglio, in cambio dell'appoggio esterno ai governi DC, i missini ottennero il permesso di celebrare il loro Congresso Nazionale a Genova (citt\u00e0 di forte tradizione anti-fascista e medaglia d'oro per la Resistenza). La citt\u00e0 rispose con una dura protesta di massa, che ebbe tra i suoi promotori la Camera del Lavoro della CGIL, protesta che da Genova si estese ad altre citt\u00e0 d'Italia assumendo le proporzioni di una vera rivolta anti-fascista. Diverse manifestazioni vennero organizzate dai sindacati e da vari partiti dell'arco costituzionale, primo fra tutti il PCI. Sulla scorta di questi avvenimenti nella DC gli orientamenti cambiarono.\nAll'inizio degli anni sessanta si registrava intanto una ripresa dei conflitti operai a causa delle sperequazioni fra uomini e donne, fra impiegati e operai. Al tempo stesso, la grande pesantezza degli orari di lavoro trovava poche giustificazioni in un mondo industriale caratterizzato da innovazioni tecnologiche e da razionalizzazioni dei processi produttivi. Mutavano anche i soggetti che partecipavano alle manifestazioni, vi era una sempre pi\u00f9 forte presenza degli studenti. Il fenomeno pi\u00f9 vistoso di questo periodo fu la fortissima emigrazione interna dalle campagne alle citt\u00e0 e dal Sud verso il Nord, per sfuggire alla persistente realt\u00e0 di sottoccupazione cronica e di miseria.\nNel 1962 prese corpo il governo monocolore DC, presieduto da Amintore Fanfani, con la partecipazione attiva del PSDI e del PRI e l'astensione del PSI. Questo governo, pur non essendo propriamente di \"centro-sinistra\", attu\u00f2 una serie di riforme fra cui l'istituzione della scuola media unificata, la nazionalizzazione delle industrie elettriche con la istituzione dell'Enel e l'istituzione della \"cedolare d'acconto\".\nIl centro-sinistra \"organico\".\nNel tardo 1963 Aldo Moro compose il primo governo di centro-sinistra con la partecipazione attiva del Partito Socialista Italiano, il cui leader Pietro Nenni ottenne la vicepresidenza: nacque cos\u00ec il \"centro-sinistra organico\", formato appunto da DC, PSI, PSDI e PRI, che provoc\u00f2 una scissione dell'ala sinistra del Partito socialista, fedele all'idea di unit\u00e0 del movimento operaio e dunque all'alleanza coi comunisti, la quale diede vita al Partito Socialista Italiano di Unit\u00e0 Proletaria, (PSIUP). Il centro-sinistra si present\u00f2 con un ambizioso programma riformatore, ma la stretta creditizia invocata dal governatore della Banca d'Italia Carli e attuata dal ministro del Tesoro Colombo restrinsero i margini economici per una politica di riforme e la costruzione di un moderno sistema di Welfare. Rilevanti resistenze conservatrici (dal Vaticano ai costruttori, fino al Presidente della Repubblica Segni) entrarono quindi in campo contro la progettata riforma urbanistica, che avrebbe comportato una parziale pubblicizzazione dei suoli. Lo scontro politico che ne deriv\u00f2 all'interno stesso della maggioranza port\u00f2 alla caduta del governo (giugno 1964), e quindi alle minacce di colpo di Stato (il piano Solo del generale Giovanni De Lorenzo, predisposto con l'avallo di Segni [? senza fonte, da verificare]). Il \"rumore di sciabole\" avvertito da Nenni indusse il leader socialista a rinunciare alle richieste pi\u00f9 qualificanti nella stesura del programma del nuovo governo. Questo ebbe tra i suoi punti pi\u00f9 rilevanti la realizzazione di un progetto di programmazione economica, che tuttavia avr\u00e0 ben pochi riscontri concreti.\nLo stallo politico creato dalla mancanza di una seria politica di riforme contribu\u00ec alla grande ondata di lotte e di proteste del 1968-69, che di fatto mandarono in crisi il centro-sinistra. Quest'ultimo usc\u00ec male gi\u00e0 dalle elezioni politiche del 1968 e nel 1969 l'effimero Partito socialista unificato si spacc\u00f2 in due gruppi che poi rifonderanno rispettivamente il PSI ed il PSDI.\nNel 1970 il centro-sinistra, sempre costituito da DC, PSI, PSDI e PRI, sembr\u00f2 avere una nuova spinta propulsiva, sotto la guida Mariano Rumor. Tra le riforme di quegli anni si ricordino l'approvazione della legge sul divorzio (ovviamente senza il sostegno della DC), dello statuto dei lavoratori, dell'attuazione delle regioni, la costituzione della Commissione Parlamentare Antimafia.\nAlla fine degli anni sessanta si erano avute forti agitazioni sindacali, il cosiddetto autunno caldo, unite alla forte contestazione studentesca del 1968 e al successivo instaurarsi di fenomeni terroristici di estrema destra ed estrema sinistra. Dall'altra parte, l'avanzata del movimento operaio e in particolare del PCI poneva nei fatti il problema dell'accesso dei comunisti al governo. Il centro-sinistra termin\u00f2 cos\u00ec definitivamente nel 1976, quando ebbe inizio l'esperienza dei \"governi di solidariet\u00e0 nazionale\" con il progressivo coinvolgimento del PCI nelle maggioranze parlamentari e il cosiddetto compromesso storico.\nIl Pentapartito.\nNegli anni ottanta la formula di centro-sinistra fu estesa al Partito Liberale Italiano (nell'esperienza del \"pentapartito\" DC, PSI, PSDI, PRI, PLI), durando quasi fino alla fine della Prima Repubblica.\nIl centro-sinistra nella \"seconda repubblica\".\nL'Ulivo.\nCon il cambio del sistema politico avvenuto con la cosiddetta \"Seconda Repubblica\", e la sconfitta elettorale dell'Alleanza dei Progressisti alle elezioni del 1994, a partire dal 1995 si cre\u00f2 un'alleanza di partiti di centro, di sinistra e di centro-sinistra chiamata L'Ulivo.\nTale coalizione, guidata da Romano Prodi (da sempre vicino alla sinistra DC), vinse le elezioni politiche del 1996. Il governo Prodi I cadde nel 1998 a causa dell'uscita dalla maggioranza di governo del Partito della Rifondazione Comunista di Fausto Bertinotti. Tuttavia, grazie anche all'apporto di alcuni parlamentari provenienti dal centro-destra (allora diviso in Polo per le Libert\u00e0 e Lega Nord), fu trovata una nuova maggioranza che permise al centro-sinistra di continuare a governare l'Italia fino al 2001, con i successivi governi guidati da Massimo D'Alema e Giuliano Amato.\nAlle politiche del 2001 l'Ulivo, guidato da Francesco Rutelli, viene sconfitto dalla Casa delle Libert\u00e0.\nL'Unione.\nNel 2005, dopo gli anni di opposizione al governo di Silvio Berlusconi, il centro-sinistra costitu\u00ec un'alleanza pi\u00f9 ampia, denominata L'Unione, estesa anche a Rifondazione Comunista e all'Italia dei Valori di Antonio Di Pietro, con il rinnovato intento di coinvolgere la societ\u00e0 civile. L'Unione debutt\u00f2 con le elezioni regionali del 2005, nelle quali conquist\u00f2 12 regioni su 14, guadagnandone 5 precedentemente governate dalla Casa delle Libert\u00e0. Il centro-sinistra venne sconfitto in Lombardia e Veneto. L'Unione vinse poi le elezioni politiche del 2006 con un margine ristrettissimo, inferiore allo 0,1% dei voti espressi.\nLa nascita del Partito Democratico.\nL'unificazione di buona parte del centro-sinistra italiano di stampo riformista si concretizza con la nascita del Partito Democratico: la nuova formazione politica vuole essere la prosecuzione dell'esperienza federativa di Uniti nell'Ulivo, che alle Elezioni europee del 2004 aveva unito in un'unica lista Democratici di Sinistra, La Margherita e Socialisti Democratici Italiani.\nAlla fine del 2007 si svolse cos\u00ec la prima riunione dell'Assemblea Costituente Nazionale del Partito Democratico a Milano, ma senza lo SDI che (dopo l'esperienza della Rosa nel Pugno insieme ai Radicali Italiani nel 2005) aveva deciso di seguire una strada diversa: nel 2008 nacque cos\u00ec il nuovo Partito Socialista che, nella linea della tradizione del vecchio PSI, cerc\u00f2 di riunire in s\u00e9 tutte le forze di stampo socialdemocratico non intenzionate a confluire nel Partito Democratico.\nLe elezioni politiche del 2008.\nAll'inizio del 2008 la crisi politica innescata dall'UDEUR di Clemente Mastella sancisce la fine del secondo Governo Prodi. Alle elezioni successive il centro-destra prevale sulla coalizione tra PD e Italia dei Valori, che rifiutano apparentamenti con altre forze di sinistra. Socialisti e comunisti non superano la soglia di sbarramento e, per la prima volta nella storia della Repubblica, non entrano in Parlamento.\nItalia. Bene Comune.\nDopo l'opposizione al centrodestra la coalizione tra PD e Italia dei Valori si spacca con la nascita del Governo Monti, sostenuto dal PD e non dal partito di Di Pietro. Nel 2012 nasce Italia. Bene Comune che unisce PD, PSI e SEL. La nuova coalizione di centro-sinistra vince di stretta misura le successive elezioni, che hanno consegnato alle aule parlamentari una composizione di eletti che non vede nessuna delle coalizioni ottenere una maggioranza netta in entrambi i rami del Parlamento, determinando un risultato senza precedenti nella storia delle elezioni politiche italiane.\nAlla Camera, Italia. Bene Comune ottiene il premio di maggioranza (345 seggi su 630), assegnato grazie a uno scarto di poco pi\u00f9 dello 0,30% del totale dei voti rispetto alla coalizione di centro-destra guidata da Silvio Berlusconi, mentre il Partito Democratico \u00e8 il primo partito per numero di voti. Al Senato invece, nessuna delle coalizioni raggiunge la maggioranza assoluta di 158 seggi, e Italia. Bene Comune, pur avendo ricevuto pi\u00f9 voti complessivi rispetto alle altre coalizioni ottiene 123 seggi, mentre al Senato la maggioranza dei seggi \u00e8 fissata a quota 158. Questo risultato era inatteso, in quanto le prime proiezioni dopo l'inizio dello scrutinio ed i sondaggi pre-elettorali avevano fatto ritenere che Italia. Bene Comune riuscisse ad ottenere la maggioranza in entrambi i rami del Parlamento.\nNei giorni e nelle settimane successive alle elezioni, si cre\u00f2 una situazione perdurante di stallo politico, che si risolse solamente due mesi dopo le elezioni, il 28 aprile, con la formazione del Governo Letta: la carica di Presidente del Consiglio dei ministri, viene affidata da Napolitano ad Enrico Letta, vice segretario del Partito Democratico. Il governo Letta si configura come il primo esecutivo di grande coalizione della storia della Repubblica Italiana, in quanto comprende esponenti di entrambe le principali coalizioni che si contrapponevano prima delle elezioni, e con esso si conclude di fatto la coalizione Italia. Bene Comune, dato che SEL va all'opposizione del nuovo governo. Nel febbraio 2014 Letta viene sostituito alla guida del governo da Matteo Renzi.\nLa scissione del PD.\nDopo il referendum del 2016, nel corso del quale buona parte della sinistra del PD si era schierata per il \"No\", al contrario della maggioranza del partito schierata per il \"S\u00ec\", e le dimissioni di Renzi (a cui succede il Governo Gentiloni), l'ex segretario Bersani, assieme ad un consistente gruppo di parlamentari dell'ala sinistra del partito, lascia il Pd e fonda Articolo 1 - Movimento Democratico e Progressista.\nLa nascita di Liberi e Uguali.\nIl 3 dicembre il Presidente del Senato Pietro Grasso lancia la lista Liberi e Uguali in vista delle elezioni del 4 marzo 2018 che racchiude le 3 formazioni di Sinistra ovvero Possibile guidata da Giuseppe Civati, Articolo 1 guidata da Roberto Speranza e Sinistra Italiana guidata da Nicola Fratoianni.\nLa coalizione di centro-sinistra per le elezioni 2018.\nIn vista delle elezioni del 4 marzo 2018 si forma una coalizione di centro-sinistra che comprende il Partito Democratico a guida dell'ex Presidente del Consiglio Matteo Renzi, la lista Civica Popolare guidata dal ministro della salute Beatrice Lorenzin, la lista Italia Europa Insieme di ispirazione ulivista guidata da Giulio Santagata e la lista +Europa con l'appoggio di Centro Democratico guidata da Emma Bonino e Bruno Tabacci.\nA seguito delle elezioni il PD ottiene 111 seggi alla Camera e 52 al Senato mentre LeU 14 alla Camera e 4 al Senato.\nDopo una crisi istituzionale durata quasi 3 mesi entra in carica il governo Conte, sostenuto da Movimento 5 Stelle e Lega, a cui tutto il centro-sinistra si schiera all\u2019opposizione.\nIl dopo elezioni e le Europee di maggio 2019.\nIn vista delle Europee 2019 gli schieramenti nel campo del Centro-sinistra sono cos\u00ec composti:\nDopo le Elezioni, Nicola Fratoianni, leader de La Sinistra annuncia di voler avviare il dialogo con il Partito Democratico per tornare nella coalizione.\nIl governo Conte bis e la fondazione di Italia Viva.\nA seguito della rottura tra Movimento 5 Stelle e Lega, che porta alle dimissioni del Presidente del Consiglio Giuseppe Conte, \u00e8 proprio l'ex segretario del PD Matteo Renzi a chiedere al suo successore Nicola Zingaretti l'avvio delle trattative con i pentastellati per la formazione di un nuovo governo. L'accordo riesce e Giuseppe Conte forma il suo secondo governo, con in coalizione il M5S, il PD e LeU.\nPochi giorni dopo l'ultimazione della squadra di governo con la nomina dei sottosegretari, Matteo Renzi a sorpresa annuncia la scissione col PD per la fondazione di un nuovo partito centrista, Italia Viva, cui aderiscono anche due ministri.\nL'accordo con i pentastellati di PD, IV e LeU causa inoltre la fuoriuscita dal PD di Carlo Calenda che decide di trasformare il manifesto di Siamo Europei in Azione. Il nuovo partito progressista dell'ex ministro avvia fin da subito un dialogo con +Europa e PRI, anch'essi contrari all'alleanza con il Movimento 5 Stelle.\nIl Governo Draghi e il nuovo asse PD-M5S.\nA gennaio del 2021 Italia Viva decide di togliere l'appoggio al Governo Conte II, innescando cos\u00ec una crisi di governo; questa porter\u00e0, dopo un mese esatto, alla nascita di un governo guidato dall'ex Presidente della Banca centrale europea Mario Draghi, appoggiato dalla quasi totalit\u00e0 dell'arco parlamentare, vista la necessit\u00e0 di un governo di unit\u00e0 nazionale durante la pandemia di COVID-19. Movimento 5 Stelle, Partito Democratico e Articolo Uno sono parte del neo-governo, mentre Sinistra Italiana di Nicola Fratoianni rimane all\u2019opposizione, pur confermando la propria permanenza nella coalizione di centro-sinistra.\nNel frattempo, Giuseppe Conte diventa Presidente del Movimento 5 Stelle e l\u2019ex Presidente del Consiglio Enrico Letta segretario del Partito Democratico. Nei mesi successivi l'asse tra Letta e Conte diventa sempre pi\u00f9 solido, portando cos\u00ec anche il Movimento 5 Stelle (nato come movimento trasversale) nel campo del centro-sinistra, come \u00e8 evidente nelle tornate elettorali successive. L\u2019asse tra PD e M5S porta la fuoriuscita dal campo di Italia Viva, che inizia a dialogare con Coraggio Italia in vista dell'elezione del Presidente della Repubblica. Invece Azione, pur rimanendo nell'ottica di un centro-sinistra progressista, ha criticato duramente il Partito Democratico per questa nuova alleanza con i pentastellati. In seguito all'apertura da parte del PD all'adesione del Movimento 5 Stelle al gruppo dell'Alleanza Progressista dei Socialisti e dei Democratici insieme ad Azione, quest\u2019ultimo esce dal gruppo parlamentare europeo e aderisce a Renew Europe di cui +Europa, membro dell'ALDE, faceva gi\u00e0 parte. Azione e +Europa sottoscriveranno successivamente la nascita di una federazione tra i partiti."}
{"id": "4501348", "revid": "831312", "url": "https://it.wikipedia.org/wiki?curid=4501348", "title": "Natnael Berhane", "text": "Carriera.\nInizia la carriera laureandosi campione d'Africa in linea nel 2011 e nel 2012.\nNel 2013 si unisce al Team Europcar di Jean-Ren\u00e9 Bernaudeau, debuttando nel professionismo. Nello stesso anno vince la tappa regina del Tour of Turkey, staccandosi dal piccolo gruppo di testa negli ultimi 200 metri di una lunga e ripida salita, e conclude la corsa al secondo posto. Con la successiva sospensione del vincitore Mustafa Sayar per positivit\u00e0 all'EPO, il primo posto in classifica generale viene assegnato a Berhane. All'inizio della stagione 2014 vince la Tropicale Amissa Bongo grazie ai secondi di bonus assegnati nel corso degli sprint intermedi all'ultima tappa. Diventa cos\u00ec il primo vincitore africano della corsa gabonese.\nDopo due anni con Europcar, Berhane viene ingaggiato nel team sudafricano MTN-Qhubeka per la stagione 2015. Nel 2019 torna in Francia, alla Cofidis."}
{"id": "4501356", "revid": "121649896", "url": "https://it.wikipedia.org/wiki?curid=4501356", "title": "Louis Labeyrie", "text": "Carriera.\nEuropa.\nHa giocato in Pro A con lo Hy\u00e8res-Toulon Var Basket nel 2011-12, collezionando 30 presenze. Dal 2012 milita sempre in massima serie nel Paris-Levallois Basket.\nNBA.\nIl 26 giugno 2014 viene selezionato come 57\u00aa scelta assoluta nel Draft NBA dagli Indiana Pacers. Successivamente \u00e8 stato girato ai New York Knicks.\nNazionale.\nCon la nazionale francese Under-20 ha vinto la medaglia d'argento ai FIBA EuroBasket Under-20 2012."}
{"id": "4501360", "revid": "212348", "url": "https://it.wikipedia.org/wiki?curid=4501360", "title": "Paul Broun", "text": "Biografia.\nNato ad Atlanta, Broun era figlio di un politico democratico che operava a livello locale. Dopo essersi laureato in medicina, Broun lavor\u00f2 come medico generico.\nEntrato in politica come membro del Partito Repubblicano, nel 1990 si candid\u00f2 alla Camera dei Rappresentanti ma venne ampiamente sconfitto dal deputato democratico in carica Richard Ray. Nel 1992 si ricandid\u00f2, ma venne sconfitto nelle primarie repubblicane da Mac Collins, che successivamente sconfisse Ray.\nNel 1996 si candid\u00f2 al Senato ma perse nelle primarie. Oltre dieci anni dopo Broun torn\u00f2 a concorrere per un seggio, quando, alla morte del deputato Charlie Norwood, vennero indette delle elezioni speciali. Broun vinse di misura le primarie e riusc\u00ec poi ad essere eletto, approdando finalmente al Congresso dopo molti anni di tentativi.\nBroun venne rieletto nel 2008, nel 2010 e nel 2012. Nel febbraio del 2013 annunci\u00f2 la sua intenzione di non chiedere un altro mandato alla Camera e si candid\u00f2 invece al Senato per le elezioni dell'anno seguente, dove tuttavia venne sconfitto nelle primarie repubblicane.\nIdeologicamente Broun viene considerato un repubblicano molto conservatore, sia in campo sociale che in campo economico. In diverse occasioni ha criticato il Presidente Obama definendolo \"un socialista\"."}
{"id": "4501371", "revid": "1603917", "url": "https://it.wikipedia.org/wiki?curid=4501371", "title": "Domenico Carbone-Grio", "text": "Biografia.\nNacque a Tresilico, in provincia di Reggio Calabria, il 4 maggio 1839. Studi\u00f2 dapprima, come tanti altri coetanei, presso il Seminario Vescovile di Oppido Mamertina. Complet\u00f2 il corso degli studi a Reggio, presso i Gesuiti, conseguendo la licenza in \"diritto\". Dopo l'Unit\u00e0 d'Italia si laure\u00f2 a Napoli in \"Lettere e Filosofia\". Durante il soggiorno nell'ex capitale del Regno delle Due Sicilie strinse amicizia con diversi intellettuali e scrittori famosi come, ad esempio, il francese Alexandre Dumas padre.\nFu un patriota, fervente garibaldino, amico della famiglia Romeo e soprattutto del medico e deputato Stefano, oltre che del compagno d'armi Giovannandrea Romeo jr. (figlio di Domenico Romeo, capo dei moti del 2 settembre 1847 e prima vittima della reazione borbonica), dei fratelli Plutino e di tanti altri patrioti che combatterono per l'Unit\u00e0 d'Italia. Partecip\u00f2 attivamente all'impresa garibaldina, distinguendosi nelle battaglie di Calatafimi e Milazzo. Fu nominato, per il suo valore, prima capitano di un battaglione garibaldino e poi comandante del corpo \"Cacciatori d'Aspromonte\". \nNel 1862, quando il gen. Cialdini lo convoc\u00f2 sopra Santo Stefano d'Aspromonte per procedere all'arresto di Giuseppe Garibaldi, Carbone-Grio si dimise per non tradire il suo amico generale.\nChiusa definitivamente la parentesi militare, Domenico Carbone-Grio si dedic\u00f2 al giornalismo ed alla pubblicazione di saggi su argomenti di storia locale. \nNel 1874 fond\u00f2 e diresse il periodico \"Caio Verre: giornale dei contribuenti\", che difendeva i \"tartassati\" dall'erario e polemizzava contro la politica fiscale della \"destra storica\". Tant'\u00e8 che il governo di Roma avvi\u00f2 una \u00abferoce persecuzione contro questo giornale e contro il suo direttore\u00bb, sino a quando l'anno successivo, ossia nel 1875, cessarono le pubblicazioni dello scomodo periodico.\nNel 1883 decise di partecipare attivamente alla vita politica reggina e divenne consigliere comunale. Fu eletto in una lista composta da democratici ed ex garibaldini di tendenze massoniche. Quattro anni dopo, nel 1887, fu eletto al Consiglio Provinciale. Non riusc\u00ec, invece, a farsi eleggere al Parlamento Italiano, avendo mancato lo scranno di deputato per pochi voti.\nNel 1889 decise di ritirarsi dall'attivit\u00e0 politica e di interessarsi della locale \"Camera di Commercio\" in qualit\u00e0 di Segretario dell'Ente. Un ruolo che pi\u00f9 si confaceva con i suoi studi e i suoi interessi per l'economia. \nNel 1903 tent\u00f2 nuovamente l'avventura giornalistica e fond\u00f2 \"Il Commercio\", periodico politico-amministrativo, che aveva per sottotitolo: \"Organo ufficiale per gli atti della Camera di Commercio di Reggio Calabria\".\nNonostante tutti questi impegni, riusc\u00ec a dedicarsi all'insegnamento, prima di francese e poi di lettere, presso il Liceo-Ginnasio \"Tommaso Campanella\" di Reggio. In ogni campo dimostr\u00f2 - come osserva il Cingari - una notevole personalit\u00e0 culturale. Ma fu anche un \"economista di rilievo nazionale\". Probabilmente anche perch\u00e9 rimase celebre la sua dura polemica con il ministro Quintino Sella, autore della \"famigerata\" \u00abtassa sul macinato\u00bb e responsabile dell'eccessiva pressione fiscale che gravava pesantemente sui ceti pi\u00f9 deboli, soprattutto del Mezzogiorno.\nFu autore di numerose pubblicazioni, oltre che di articoli su giornali, tra cui il volume su \"I terremoti di Calabria e Sicilia nel secolo XVII\", che ottenne un buon successo anche tra gli addetti ai lavori. Sempre nella stessa citt\u00e0 della Fata Morgana concluse la sua attivit\u00e0 di docente., impartendo lezioni di italiano e storia, presso l'Istituto Tecnico per Ragionieri.\nMor\u00ec a Reggio Calabria il 4 ottobre del 1905."}
{"id": "4501374", "revid": "125823987", "url": "https://it.wikipedia.org/wiki?curid=4501374", "title": "Geralt di Rivia", "text": "Geralt di Rivia (in polacco \"Geralt z Rivii\"), chiamato anche \"Gwynbleidd\" (\"Lupo Bianco\") nella lingua antica delle Driadi, \u00e8 lo strigo protagonista dell'omonima saga ambientata nell'universo immaginario creato dallo scrittore polacco Andrzej Sapkowski.\nDalla celebre serie di libri di cui \u00e8 protagonista, sono stati tratti diversi media, tra i quali un film, due serie televisive (\"Wied\u017amin\" e \"The Witcher\") e una trilogia videoludica sviluppata da CD Projekt RED.\nCaratteristiche.\nGeralt di Rivia \u00e8 uno strigo (witcher nelle traduzioni anglosassoni e nella localizzazione italiana dei videogiochi), cio\u00e8 un umano mutato tramite il cosiddetto \"Rito delle Erbe\" che gli ha conferito, oltre a poteri magici basilari, una rapidit\u00e0 superiore a quella umana e dei sensi molto sviluppati. Gli strighi sono specializzati nell'uccisione di mostri e nello spezzare incantesimi e maledizioni. Girano il mondo mettendo in vendita la loro abilit\u00e0 al miglior offerente, ma devono rimanere neutrali in qualunque questione che non riguardi i mostri (tuttavia si scoprir\u00e0 essere un espediente di Geralt per non immischiarsi in alcuna faccenda estranea ai mostri). Nella sua professione si avvale spesso delle sue svariate abilit\u00e0. Geralt \u00e8 inoltre un provetto spadaccino, anche senza tener conto dei suoi mutamenti.\nGeralt \u00e8 un uomo dalla personalit\u00e0 complessa: agli strighi vengono estirpate la maggior parte delle emozioni, quindi il suo carattere \u00e8 essenzialmente cinico e stoico. Molto raramente fa trapelare emozioni ed \u00e8 spesso restio ad integrarsi in una societ\u00e0. Ciononostante, Geralt riesce a stringere poche ma solide amicizie e talvolta persino relazioni amorose, bench\u00e9 travagliate.\nNei libri Geralt viene descritto come un uomo alto e snello, di et\u00e0 indecifrabile. Gli occhi sono gialli e simili a quelli di un felino. Come risultato dell'essere stato sottoposto ad esperimenti pi\u00f9 intensi e complicati dei suoi colleghi strighi, i suoi lunghi capelli sono bianchi, cos\u00ec come la sua barba, fattore che conferisce a Geralt l'epiteto di \"Lupo Bianco\".\nBiografia.\nGeralt \u00e8 figlio della maga Visenna e del guerriero Korin. Poco dopo la sua nascita fu portato dalla madre a Kaer Morhen (in Lingua Antica Caer a'Muirehen, significante \"Antica Fortezza Marina\"), l'antica fortezza in cui i giovani strighi subivano le trasformazioni e gli allenamenti del maestro Vesemir sotto la Scuola del Lupo.\nIl nome \"di Rivia\" \u00e8 stato scelto da Geralt stesso, nonostante egli non provenisse da questa terra. Il mastro strigo Vesemir faceva scegliere a tutti i giovani allievi un soprannome al fine di essere ricordati, e agli inizi Geralt scelse \"Geralt Roger Eric du Haute-Bellegarde\"; tale nome fu per\u00f2 disapprovato da Vesemir, poich\u00e9 ridicolo e presuntuoso. Il nome gli viene riconosciuto ufficialmente, insieme al titolo di cavaliere, dalla regina di Lyria e Rivia Meve quando salva lei e le sue truppe durante una battaglia contro dei soldati di Nilfgaard, nominandolo \"Geralt di Rivia\" ignorando il fatto che lo strigo aveva gi\u00e0 scelto, casualmente, quel nome per conto suo molti anni prima.\nDopo aver completato la sua formazione da strigo, a Geralt viene consegnato uno speciale medaglione magico d'argento raffigurante il simbolo della scuola che l'ha addestrato (in questo caso un lupo), con la particolare capacit\u00e0 di vibrare in presenza di mostri o di magia. Egli inizia quindi a viaggiare per il mondo in sella al suo cavallo Rutilia (non uno in particolare, poich\u00e9 Geralt chiama cos\u00ec ogni suo cavallo) come cacciatore di mostri.\nGeralt era un idealista ai suoi inizi, volto a difendere le vedove e gli orfani dai mostri che popolavano il mondo, ma non impieg\u00f2 molto a capire la vera natura della realt\u00e0: guerre senza fine, cospirazioni, saccheggi, manipolazioni e altre atrocit\u00e0. Ci\u00f2 ha portato lo strigo ad applicare un suo codice personale. Sebbene il codice in s\u00e9 non fosse reale, Geralt inizi\u00f2 a usarlo spacciandolo come \"Codice degli strighi\", in parte inventato per uscire da alcune situazioni imbarazzanti, trovare una scusa a domande troppo insistenti e giustificare la sua neutralit\u00e0. Infatti, indipendentemente dalla causa, Geralt mantenne sempre un punto d'onore: rimanere neutrale, non scegliere un partito piuttosto che un altro. Naturalmente, essendo Geralt cinico ma di animo in fondo nobile, ci sono eccezioni a questa regola, come nel racconto \"Il male minore\" dove lo strigo prese una posizione, scegliendo ci\u00f2 che lui riteneva il male minore. Nonostante il suo atto eroico, fin\u00ec per essere cacciato dalla citt\u00e0 e questo gli valse il soprannome \"Il macellaio di Blaviken\".\nNei suoi viaggi stringer\u00e0 numerose amicizie e rapporti, tra i quali quello con la maga Yennefer, a cui si legher\u00e0 sentimentalmente per tutta la durata dei romanzi, e con Ciri, ragazza dai poteri soprannaturali donatigli dal Sangue Antico che scorre in lei. Proprio tutta la storia della saga letteraria, a partire da \"Il sangue degli elfi\", si baser\u00e0 sulla ricerca e la protezione di Ciri dalla caccia spietata attuata ai suoi danni da varie parti.\nNonostante alla fine dell'ultimo romanzo (in termini di cronologia interna) \"La Signora del Lago\" Geralt venga ferito mortalmente durante un pogrom contro i nani nella citt\u00e0 di Rivia, la sua storia continua nella trilogia di videogiochi della software house polacca CD Projekt RED iniziata con \"The Witcher\", pubblicato nel 2007. La serie non \u00e8 tuttavia ritenuta canonica dall'autore dei libri Andrzej Sapkowski, che la considera liberamente ispirata ma non al pari di un sequel o di una storia alternativa alla sua.\nLa vita da strigo.\nNell'universo fantastico di Geralt di Rivia, la figura di strigo \u00e8 molto controversa: da un lato, il suo mestiere di cacciatore di mostri ha come fine il rompere maledizioni e il difendere gli uomini dalle creature pericolose; dall'altro, essendo lui un mutante, si ritrova ad essere temuto e disprezzato dalle stesse persone che deve proteggere. Egli viene quindi considerato un \"non umano\" alla stregua di elfi, nani, driadi, gnomi e mezzuomini, anch'essi vittime di discriminazioni e persecuzioni, costretti a vivere in ghetti o confinati sulle montagne. Non \u00e8 raro che Geralt debba rifiutare lavori contrari al suo personalissimo codice di strigo, come ad esempio assassinare uomini o uccidere creature intelligenti e innocue o in via di estinzione come i draghi, mentre altre volte sono gli stessi uomini a declinare il suo intervento.\nDopo aver subito numerose mutazioni durante la Prova delle Erbe e aver affrontato i cosiddetti Cambiamenti, gli strighi ottengono capacit\u00e0 fisiche e mentali sovrumane quali riflessi migliorati, rapidit\u00e0 e velocit\u00e0 superiori alla norma, metabolismo accelerato per guarire dalle ferite, invecchiamento rallentato (tanto da poter vivere per secoli interi); subiscono inoltre alterazioni fisionomiche, come il colore degli occhi, della pelle o dei capelli (nel caso di Geralt, occhi gialli, capelli e barba bianchi). Un effetto collaterale dovuto alla mutazione in strigo \u00e8 la sterilit\u00e0. Acquisiscono, anche tramite il duro addestramento, l'incapacit\u00e0 di mostrare emozioni (possono sentire: rabbia, tristezza, gioia, ma non potranno mai esprimerle con le espressioni, inclusa la capacit\u00e0 di piangere). Solo pochi giovani riescono a sopravvivere a queste prove, poich\u00e9 prevedono una completa mutazione genetica difficile da controllare. Vengono duramente addestrati al combattimento ad armi bianche e gli viene insegnato l'utilizzo dei \"segni\", semplici magie di base come \"igni\" (evocazione di fiamme dalle mani), \"aard\" (debole raffica telecinetica), \"axii\" (capace di influenzare per breve tempo la mente della persona o dell'animale a cui viene lanciato), \"quen\" (scudo magico di media resistenza dall'effetto immediato) e \"yrden\" (trappola magica in grado di bloccare per breve tempo l'avversario).\nCaratteristica interessante di Geralt e degli strighi in generale \u00e8 la posizione di neutralit\u00e0. Il mondo in cui vivono \u00e8 soggetto a continui conflitti: guerre, miseria e ingiustizia imperversano e perdurano, ma nonostante tutto, uno strigo cerca sempre di non prendere posizioni politiche.\nPoteri e abilit\u00e0.\nCome tutti gli strighi, Geralt \u00e8 in possesso di prestazioni fisiche straordinarie che lo mettono in condizione di affrontare ogni tipologia di avversario, siano essi umani o mostri. Queste abilit\u00e0 sono il frutto della ricombinazione genetica del suo DNA ottenuta grazie al \"rito delle erbe\", un esperimento magico al quale non tutti coloro che vi vengono sottoposti riescono a sopravvivere e che conferisce ai sopravvissuti forza, resistenza, agilit\u00e0, velocit\u00e0, riflessi, coordinazione e percezione sensoriale quasi sovrumane. Nonostante queste capacit\u00e0 naturali gli conferiscano gi\u00e0 un enorme vantaggio sui suoi avversari, Geralt continua a migliorarsi attraverso snervanti sessioni di allenamento fisico tanto che anche tra gli strighi quelli in grado di reggere un confronto con lui oltre a Vesemir e Letho possono contarsi sulla punta delle dita. La sua forza fisica gli ha consentito in \"\" di maneggiare con relativa facilit\u00e0 la pesante mazza ferrata del guerriero della caccia selvaggia Imlerith. La sua velocit\u00e0 e i tempi di reazione sono ancora pi\u00f9 sorprendenti: nell'episodio \"Il male minore\" della raccolta \"Il guardiano degli innocenti\", Geralt affronta e sconfigge i sette cavalieri della mercenaria Renfri attaccandoli ad una velocit\u00e0 tale da generare un piccolo vortice d'aria; nello stesso episodio devia con la sua spada un dardo lanciatogli con una balestra ad una velocit\u00e0 superiore ai 300\u00a0km/h; nell'episodio \"Una scheggia di ghiaccio\" della raccolta \"La spada del destino\" lo si vede conficcare un coltello tra le dita del borgomastro Herbolth con un movimento cos\u00ec veloce da risultare impercettibile per l'uomo che riesce a intravedere solo una macchia nera sfocata; nella parte introduttiva del romanzo \"Il sangue degli elfi\", la guerriera Rayla di Lyria, parlando a proposito dell'abilit\u00e0 combattiva di Geralt, afferma che quest'ultimo \u00e8 \"veloce in maniera addirittura disumana\". Ogni strigo possiede una capacit\u00e0 visiva superiore a quella umana e paragonabile a quella di un felino o di un serpente. Geralt non fa eccezione come dimostrato nell'episodio \"Un briciolo di verit\u00e0\" quando mostra per la prima volta la capacit\u00e0 di vedere al buio mentre \u00e8 ospite nel castello del mostro Nivellen. Gli strighi sono in grado di accrescere ulteriormente tutte queste capacit\u00e0 assumendo particolari droghe steroidee che per\u00f2 a lungo andare finiscono per stremare il loro fisico. Tra le altre abilit\u00e0 fisiche mostrate da Geralt sono da ricordare una rapida guarigione delle ferite non mortali, una massiva ed estrema resistenza a droghe, veleni e tossine (dovuta al suo metabolismo da strigo) e la capacit\u00e0 di rallentare il proprio battito cardiaco che gli ha permesso in un'occasione di sopravvivere ad una lesione dell'arteria femorale abbastanza a lungo prima di essere soccorso (un comune essere umano sarebbe morto dopo pochi secondi).\nOltre che nel combattimento, gli strighi vengono addestrati nella magia, seppur non ai livelli di uno stregone professionista. I rudimenti magici che gli vengono impartiti prendono il nome di Segni e rappresentano la base dell'arte occulta. Essi sono: Aard (potere telecinetico), Igni (potere pirocinetico), Yrden (potere geocinetico), Quen (potere di difesa da attacchi fisici), Axii (potere psicocinetico) ed Eliotropo (potere di difesa da incantesimi).\nGeralt \u00e8 un abilissimo combattente, la sua arma preferita \u00e8 la spada che maneggia con un'abilit\u00e0 impressionante dimostrando un'elasticit\u00e0 ed una precisione di manovra senza eguali nonch\u00e9 un'incredibile versatilit\u00e0 nell'alternare tempestivamente le sue tattiche e gli schemi di attacco durante gli scontri in modo da adattarsi ad ogni situazione con un ritmo veloce. Ci\u00f2 gli ha permesso di affrontare contemporaneamente pi\u00f9 combattenti con discrete capacit\u00e0 come i fratelli Michelet e la banda di Ralf Blunden, o avversari singoli con capacit\u00e0 elevate come il mago Vilgefortz, lo strigo Letho ed il vampiro superiore Dettlaff. Il suo stile si \u00e8 dimostrato estremamente imprevedibile, esibendo abilit\u00e0 e conoscenze altamente elevate in diversi stili di scherma. Geralt \u00e8 esperto anche nel combattimento corpo a corpo, dimostrato nello scontro con Dijkstra nella parte finale de \"Il tempo della guerra\" dove ha sconfitto contemporaneamente la spia e altri venti uomini. Sembra possedere delle competenze marziali come la conoscenza di alcune proiezioni e leve articolari. Inoltre nel promo del videogioco non ufficiale \"\" lo si vede praticare Taijiquan. Tuttavia preferisce di gran lunga i duelli all'arma bianca.\nAdattamenti cinematografici.\nSia nel film sia nella serie televisiva polacche, Geralt viene interpretato da Micha\u0142 \u017bebrowski, mentre nella parte della sua infanzia da Maciej Lagodzinski. Entrambe le produzioni narrano vicende raccontate nei libri, seppur in alcuni momenti modificate. La serie televisiva \u00e8 stata mandata in onda solamente in Polonia nel 2002, mentre il film, che ha avuto una seppur limitata distribuzione internazionale, \u00e8 uscito nei cinema l'anno precedente.\nNella serie televisiva di Netflix, Geralt \u00e8 interpretato dall'attore britannico Henry Cavill."}
{"id": "4501376", "revid": "599013", "url": "https://it.wikipedia.org/wiki?curid=4501376", "title": "Boriss Monjaks", "text": "Carriera.\nClub.\nIn epoca sovietica gioc\u00f2 con lo Zveynieks Liepaya, una delle poche squadre lettoni a disputare i campionati nazionali.\nSuccessivamente gioc\u00f2 nello Skonto con cui vinse due campionati lettoni. Torn\u00f2 quindi allo Zveynieks, nel frattempo rinominato prima Baltika e poi Metalurgs.\nGioc\u00f2, quindi, con il LU-Daugava per due stagioni, poi, con il fallimento del club, chiuse la carriera con il PFK Daugava.\nNazionale.\nEsord\u00ec in nazionale il 18 novembre 1992 in amicheole contro la , subentrando al 70' a Sergejs Jeme\u013cjanovs. Esord\u00ec, invece, da titolare nell'amichevole contro l' del 2 febbraio 1993.\nTotalizz\u00f2 16 presenze in nazionale, senza mettere a segno reti, ma contribuendo alla vittoria di due Coppe del Baltico (nel 1993 e nel 1995)."}
{"id": "4501390", "revid": "124123", "url": "https://it.wikipedia.org/wiki?curid=4501390", "title": "John Stafford, I conte di Wiltshire", "text": "Biografia.\nEra figlio di Humphrey Stafford, I duca di Buckingham e della consorte Anne Neville, figlia di Ralph Neville.\nNel 1461 venne creato cavaliere dell'ordine del bagno.\nCombatt\u00e9 come Yorkista nella battaglia di Hexham nel 1464.\nNel 1469 venne fatto Steward del ducato di Cornovaglia a vita. Divenne conte di Wiltshire il 5 gennaio 1470 da Edoardo IV d'Inghilterra.\nVenne brevemente posto agli arresti sotto il governo di Richard Neville, XVI conte di Warwick e privato dei titoli nel 1471, finendo cos\u00ec tra quei sei nobili Yorkisti che non sedettero in parlamento.\nCol ritorno di Edoardo IV venne fatto Chief Butler of England e cavaliere dell'ordine della giarrettiera nel 1472.\nRicopr\u00ec anche il ruolo di ambasciatore assieme al [conte di Northumberland] per trattare con Giacomo III di Scozia.\nSpos\u00f2 Constance Green, figlia di Sir Henry Green di Drayton House nel Northamptonshire. dal matrimonio nacque un solo figlio:\nAlla sua morte l'unico figlio eredit\u00f2 il suo titolo ma essendo minore venne mantenuto sotto la tutela del re."}
{"id": "4501405", "revid": "599013", "url": "https://it.wikipedia.org/wiki?curid=4501405", "title": "Bobby Mitchell", "text": "Carriera professionistica.\nCleveland Browns.\nMitchell fu scelto nel corso del settimo giro del Draft NFL 1958 dai Cleveland Browns dove gioc\u00f2 come halfback. In coppia con Jim Brown diede ai Browns uno dei pi\u00f9 efficienti reparti dei running back tra il 1958 e il 1961.\nNella sua stagione da rookie, Mitchell ritorn\u00f2 un kickoff per 98 yard. Un anno dopo contro Washington corse per 232 yard, compresa una corsa da touchdown da 90 yard. Quello stesso anno ritorn\u00f2 un punt per 78 yard contro i New York Giants.\nNelle sue stagioni con i Browns, Mitchell accumu\u00f2 2.297 yard corse, 1.463 yard ricevute, 607 yard su ritorni da punt e 1.550 yard su ritorni da kicoff, segnando 38 touchdowns. Per un certo periodo detenne il record dei Browns per il maggior numero di kickoff ritornati in touchdown e tuttora detiene la maggior media a ritorno per un rookie della franchigia (13,36 yard nel 1958).\nWashington Redskins.\nA causa delle pressioni per migliorare la squadra da parte del Washington Post e del governo federale degli Stati Uniti, i Washington Redskins scelsero Ernie Davis come primo assoluto nel Draft NFL 1962. A met\u00e0 dicembre per\u00f2, il proprietario dei Redskins George Preston Marshall annunci\u00f2 che il giorno del draft aveva clandestinamente scambiato i diritti su Davis coi Cleveland Browns per Bobby Mitchell e la scelta del primo giro Leroy Jackson. All'insaputa di tutti prima del draft, Davis aveva la leucemia e mor\u00ec senza aver giocato una sola gara nel football professionistico. Mitchell e Jackson si unirono ai Redskins nel 1962 insieme a John Nisby, una guardia dai Pittsburgh Steelers. I Redskins terminarono quella stagione 1962 col miglior record degli ultimi cinque anni: 5\u20137\u20132.\nBill McPeak, nel suo primo giorno come capo-allenatore, annunci\u00f2 immediatamente che Mitchell avrebbe giocato come ricevitore. Nella sua prima gara a Washington ritorn\u00f2 un kickoff per 92 yard contro i Dallas Cowboys. A fine anno guid\u00f2 la lega con 11 touchdown, 72 ricezioni e 1.384 yard ricevute, venendo convocato per il Pro Bowl.\nNel 1963, Mitchell fece registrare 69 ricezioni per 1.436 yard e 7 touchdown. Quell'anno divenne solamente il secondo giocatore della storia della lega a ricevere un passaggio da 99 yard. Nel corso dei quattro anni successivi, Mitchell totalizz\u00f2 rispettivamente 60, 60, 58 e 60 ricezioni. Nel 1967, il nuovo capo-allenatore Otto Graham spost\u00f2 nuovamente Mitchell nel ruolo di halfback, spostando nel contempo il miglior running back della squadra, Charley Taylor, a wide receiver. Mitchell ebbe solo un modesto successo sulle corse ma riusc\u00ec tuttavia a ricevere 60 passaggi per 866 yard e 6 touchdown.\nNel 1969, Vince Lombardi divenne il nuovo allenatore e promise a Mitchell che l'avrebbe fatto tornare a giocare come ricevitore. Nel corso del training camp per\u00f2, Mitchell realizz\u00f2 di aver abbandonato la forma dei tempi migliori e opt\u00f2 per il ritiro.\nNel corso delle sue prime sei stagioni con i Redskins, Mitchell non ricevette mai meno di 58 passaggi. Al momento del ritiro, le sue 14.078 yard nette guadagnate erano il secondo miglior risultato della storia della lega. In totale segn\u00f2 91 touchdown (18 su corsa, 65 su ricezioni, 3 su ritorni da punt e 5 su ritorni da kickoff)."}
{"id": "4501413", "revid": "287204", "url": "https://it.wikipedia.org/wiki?curid=4501413", "title": "Patricio Cornejo", "text": "Carriera.\nIn carriera ha vinto 8 titoli di doppio. Nei tornei del Grande Slam ha ottenuto il suo miglior risultato raggiungendo le finali di doppio agli Open di Francia nel 1972 e agli US Open nel 1974, entrambe in coppia con il connazionale Jaime Fillol.\nIn Coppa Davis ha disputato un totale di 74 partite, collezionando 34 vittorie e 40 sconfitte. Per la sua costanza nel rappresentare la propria nazione nella competizione \u00e8 stato insignito del Commitment Award."}
{"id": "4501424", "revid": "857769", "url": "https://it.wikipedia.org/wiki?curid=4501424", "title": "Patricio Cornejo Seckel", "text": ""}
{"id": "4501431", "revid": "767487", "url": "https://it.wikipedia.org/wiki?curid=4501431", "title": "Pirgotele", "text": "Biografia.\nFu celebrato come il pi\u00f9 bravo incisore di gemme del periodo ellenistico (seconda met\u00e0 del IV secolo a.C.), la stima di cui godeva da parte di Alessandro Magno \u00e8 nota, perch\u00e9 lo stesso Alessandro con un editto promulg\u00f2 che \"Pirgotele\" fosse l'unico da cui si faceva ritrarre su pietra dura o sigillo . \nSecondo alcuni storici \u00e8 da ascrivere a lui l'invenzione della tecnica del cammeo. In ogni caso \u00e8 molto probabile che si debbano proprio a \"Pirgotele\" alcune decisive innovazioni tecniche e stilistiche e la voga dei cammei, tipiche del periodo ellenista, tanto da differenziare nettamente la glittica ellenistica da quella del periodo classico, ancora legata alle formule arcaiche.\nNessun lavoro originale di Pirgotele \u00e8 giunto fino a noi, anche se a partire dal XVI secolo numerose gemme antiche e moderne gli furono attribuite; Winckelmann nelle sue opere ha per\u00f2 dimostrato che nessuna gemma pu\u00f2 essere considerata originale."}
{"id": "4501434", "revid": "163662", "url": "https://it.wikipedia.org/wiki?curid=4501434", "title": "Corlo (Veneto)", "text": "Il Corlo \u00e8 un centro abitato del Veneto, diviso tra i comuni di Valbrenta (che la considera frazione) e Arsi\u00e8 (che la classifica come localit\u00e0).\nSi colloca sulla sinistra orografica della val Cismon, non lontano dalla confluenza di quest'ultima nel canale del Brenta. Nei pressi si trova la diga che forma il bacino artificiale detto lago del Corlo. \u00c8 ormai pressoch\u00e9 disabitata.\nGeografia fisica.\nIl Corlo si arrocca lungo il versante sudorientale della valle del Cismon, all'imboccatura della valle del Corlo che, insinuandosi all'interno del gruppo del Grappa, termina ai piedi del monte Prassolan (1482 m s.l.m.).\nA est si innalza il monte Fredina (1309 m), la cui cima \u00e8 raggiungibile dal villaggio seguendo il segnavia 8.\nStoria.\nL'origine del toponimo viene ricondotta al latino \"corulus\", \"corylus\" \"nocciolo\".\nIl 24 luglio 1944, per rappresaglia contro le frequenti azioni partigiane, la contrada fu rastrellata dai soldati tedeschi che bruciarono dodici case."}
{"id": "4501446", "revid": "47767", "url": "https://it.wikipedia.org/wiki?curid=4501446", "title": "Tiara (nome)", "text": "Origine e diffusione.\nSi tratta di un nome moderno, ispirato alla tiara, un tipo di diadema sovente portato dalle principesse nelle fiabe; in misura minore, pu\u00f2 anche richiamare la tiara papale. In qualsiasi caso, il termine risale al greco antico \u03c4\u03b9\u03ae\u03c1\u03b7\u03c2 (\"ti\u0113r\u0113s\"), che ha origini ignote.\nOnomastico.\nIl nome \u00e8 adespota, cio\u00e8 non \u00e8 portato da alcuna santa. L'onomastico si pu\u00f2 festeggiare quindi ad Ognissanti, il 1\u00ba novembre."}
{"id": "4501458", "revid": "123503550", "url": "https://it.wikipedia.org/wiki?curid=4501458", "title": "Alessandro Guiccioli", "text": "Biografia.\nFiglio del senatore ravennate Ignazio (1806-1879) e della romana marchesa Faustina Capranica (1818-1909), dopo aver frequentato le scuole a Venezia si trasfer\u00ec a Bologna per seguire i corsi in giurisprudenza, laureandosi nel 1864, perfezionando contemporaneamente le lingue straniere, tanto che al suo ingresso nella carriera diplomatica, nel 1866, aveva una perfetta conoscenza di francese, inglese e tedesco.\nDopo alcuni incarichi all'estero fu richiamato in Italia dove ricopr\u00ec l'incarico di segretario particolare del allora ministro Menabrea. Nel settembre 1870 accompagn\u00f2 Gustavo Ponza di San Martino che portava a Pio IX la lettera di Vittorio Emanuele II che lo avvisava dell'ingresso dei soldati italiani nello Stato pontificio. Poco dopo fu nominato addetto diplomatico presso il generale Cadorna. Con questo ruolo entr\u00f2 a Roma gi\u00e0 nelle prime ore del 20 settembre.\nIn seguito prosegu\u00ec la sua carriera diplomatica nel ministero degli Esteri. Nel 1874, lasciando la carriera diplomatica, si candid\u00f2 alle elezioni politiche della XII legislatura, risultando eletto deputato, carica confermata anche nella XIII e XIV legislatura.\nDopo la mancata rielezione nel 1882 decise di dedicarsi alla politica di Roma, ove fu pi\u00f9 volte eletto consigliere comunale e divenne nel 1887 assessore alla Pubblica Istruzione. Nel 1888, con la destituzione di Leopoldo Torlonia, fu nominato facente funzione di sindaco da Crispi e fu eletto sindaco di Roma nell'ottobre del 1888, rimanendo in carica fino al novembre 1889, quando gli successe Augusto Armellini. Durante il suo mandato furono inaugurati il monumento a Giordano Bruno in Campo de' Fiori e il Palazzo di Giustizia.\nDal 1890 fu nella carriera prefettizia ricoprendo la carica di prefetto a Firenze (12 giugno 1890-12 marzo 1893), Roma (28 agosto 1894-9 aprile 1896) e Torino (20 marzo 1898-9 giugno 1904).\nNel 1900 fu nominato senatore del Regno d'Italia.\nDopo il 1904 riprese la carriera diplomatica, e il ministro degli Esteri Tommaso Tittoni, che gli era amico, lo invi\u00f2 come ministro plenipotenziario a Belgrado, dove rimase fino al 1908; nello stesso anno divenne ministro plenipotenziario a Tokio. A causa di un cattivo stato di salute alla fine del 1915 fu messo a disposizione e all'inizio del 1917 fu collocato a riposo.\nLa moglie fu la contessa Olga Helene von Benckendorff (Stoccarda, 11 ottobre 1857 \u2013 Roma, 26 gennaio 1926)"}
{"id": "4501471", "revid": "767487", "url": "https://it.wikipedia.org/wiki?curid=4501471", "title": "L\u00e1szl\u00f3 Horv\u00e1th (calciatore)", "text": "Carriera.\nClub.\nHa giocato nel III. Ker\u00fcleti e nel Ferencv\u00e1rosi Torna Club. Con il III. Ker\u00fcleti divenne capocannoniere della Nemzeti Bajnoks\u00e1g I 1926-1927, segnando 14 reti.\nNazionale.\nHorv\u00e1th gioc\u00f2 nell'amichevole disputata a Budapest il 20 agosto 1926 contro la nazionale polacca, incontro che fu vinto dagli ungheresi per 4 a 1, ed in cui segn\u00f2 uno rete.\nBibliografia.\nAntal Zolt\u00e1n \u2013 Hoffer J\u00f3zsef: \"Albertt\u0151l Zs\u00e1kig\", Budapest, Sportkiad\u00f3, 1968"}
{"id": "4501475", "revid": "771649", "url": "https://it.wikipedia.org/wiki?curid=4501475", "title": "Imbrocciate", "text": ""}
{"id": "4501488", "revid": "125444984", "url": "https://it.wikipedia.org/wiki?curid=4501488", "title": "Mario Santonastaso", "text": "Biografia.\nHa iniziato la carriera negli anni sessanta come chitarrista del gruppo beat \"I Ricercati\".\nNel duo con il fratello Pippo Santonastaso (la sorella Lucia Santonastaso \u00e8 stata una cantante), egli \u00e8 il chitarrista e \"spalla\" negli sketch che sfruttano la comicit\u00e0 fisica e mimica di Pippo.\nL'esordio televisivo e il successo popolare nazionale giungono nel 1970 nel programma televisivo di Marcello Marchesi \"Ti piace la mia faccia?\", a cui seguono \"Per un gradino in pi\u00f9\" e \"Chi \u00e8 di scena?\", sino a giungere a una trasmissione tutta loro (\"Uno + Uno = Duo\").\nNella seconda met\u00e0 degli anni settanta e nel decennio successivo apparvero in molti spettacoli di prima serata, trasmessi dalle principali emittenti televisive nazionali di Rai 1; fra le partecipazioni, quelle nell'edizione del 1977-78 di \"Domenica in\" (Uffa, domani \u00e8 luned\u00ec), e su Rai 2 la presenza fissa nel cast del programma \"Gran Canal\" di Corrado.\n\u00c8 morto a Bologna l'8 gennaio 2021."}
{"id": "4501501", "revid": "547034", "url": "https://it.wikipedia.org/wiki?curid=4501501", "title": "Edward Stafford, II conte di Wiltshire", "text": "Biografia.\nEra l'unico figlio di John Stafford, I conte di Wiltshire e della ereditiera Constance Greene, unica figlia di Henry Greene, signore di Drayton nel Northamptonshire.\nSuo padre mor\u00ec l'8 maggio 1473 lasciandolo all'et\u00e0 di tre anni conte di Wiltshire.\nVenne creato cavaliere dell'ordine del bagno il 18 aprile 1475 mentre Sir Ralph Hastings fu nominato steward delle sue terre durante la sua minore et\u00e0. Il governo e la tutela furono invece affidate a sua nonna Anne Neville, duchessa di Buckingham.\nIl 6 luglio 1483 Stafford port\u00f2 la corona della regina all'incoronazione di Riccardo III d'Inghilterra e il 24 agosto dello stesso anno fu presente alla creazione del figlio del re, Edward, come principe di Galles.\nIl 30 giugno 1484, alle'et\u00e8 di 14 anni, ebbe il permesso di entrare nel pieno possesso delle sue terre. Il 25 novembre 1487 partecip\u00f2 all'incoronazione della moglie di Enrico VII Elisabetta di York.\nIl 13 luglio 1494 Stafford spos\u00f2 Margaret Grey, figlia di Edward Grey, visconte Lisle.\nFu tra le forze del re che combatterono contro i ribelli a Blackheath il 17 giugno 1497 e l'11 settembre 1498 intrattenne il re a Drayton.\nStafford mor\u00ec a Drayton il 24 marzo 1499 all'et\u00e0 di 28 anni e fu sepolto a Lowick.\nNon avendo eredi la contea si estinse per venir poi ricreata nel 1510 per suo cugino Henry Stafford, I conte di Wiltshire."}
{"id": "4501504", "revid": "1926649", "url": "https://it.wikipedia.org/wiki?curid=4501504", "title": "Associazione Calcio Siena 2001-2002", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2001-2002.\nStagione.\nNella stagione 2001-2002 il Siena disput\u00f2 il decimo campionato di Serie B della sua storia chiudendolo al dodicesimo posto. In Coppa Italia giunse agli ottavi di finale, dove venne battuto dalla per un risultato complessivo di 1-3.\nMaglie e sponsor.\nNella stagione 2001-2002 lo sponsor tecnico \u00e8 Lotto, mentre lo sponsor ufficiale \u00e8 Monte dei Paschi di Siena. Le maglie di casa presentano le classiche strisce bianco-nere."}
{"id": "4501508", "revid": "463686", "url": "https://it.wikipedia.org/wiki?curid=4501508", "title": "Qui Touring", "text": ""}
{"id": "4501519", "revid": "133557", "url": "https://it.wikipedia.org/wiki?curid=4501519", "title": "Rivoluzione civile", "text": "La rivoluzione civile \u00e8 una rivoluzione che prende il via da istanze della popolazione civile. In genere \u00e8 incruenta e spesso non vi partecipa l'esercito. In senso lato rivoluzione civile un netto e repentino rinnovamento degli usi e delle consuetudini civili o amministrativi di una nazione.\nDiversi fenomeni storici sono stati descritti come \"rivoluzioni civili\" da alcuni autori, come ad esempio:"}
{"id": "4501528", "revid": "838137", "url": "https://it.wikipedia.org/wiki?curid=4501528", "title": "Bocce ai XIII Giochi del Mediterraneo", "text": "I tornei di Bocce ai XIII Giochi del Mediterraneo si sono svolti presso l'impianto Fiera del Lefante di Bari. Il programma prevede l'assegnazione di un totale di 3 medaglie d'oro nelle tre diverse specialit\u00e0 dello sport:"}
{"id": "4501538", "revid": "869733", "url": "https://it.wikipedia.org/wiki?curid=4501538", "title": "Schegge (programma televisivo)", "text": "Schegge era una striscia televisiva notturna di Rai 3, ideata e realizzata con materiali d'archivio dal gruppo creativo di \"Blob\", in particolare da Filippo Porcelli, sotto la direzione degli autori storici Enrico Ghezzi e Marco Giusti.\nSolitamente trasmessa nella fascia notturna all'interno del palinsesto di \"Fuori orario. Cose (mai) viste\", talvolta assurgeva alla prima serata, sostituendo \"Blob\" o venendone citata.\nIl programma.\nLa trasmissione, che ha origine nel 1988, muoveva i suoi passi nell'ambito della riproposizione in video di filmati di repertorio tratti dagli archivi della Rai, in un'epoca nella quale non c'erano ancora le Rai Teche come le conosciamo oggi e i materiali televisivi erano conservati negli archivi della tv pubblica in maniera caotica. Nei sei anni di produzione del programma (le ultime puntate risalgono al 1995) vennero realizzati vari cicli: \"Schegge Comiche\", \"Schegge Jazz\", \"Schegge Sigle e Titoli\", \"Schegge Tv7\", \"Schegge Eveline\", \"Schegge Olimpiadi\" e le \"Schegge\" del grande repertorio Rai .\nSchegge Jazz.\nNel 1992 gli autori del programma decisero di mandare in onda una serie di concerti di celebri artisti jazz che facevano parte degli Archivi Rai (alcuni dei quali in replica), per questo la trasmissione fu rinominata \"Schegge Jazz\". Tale formato curato da Sara Cipriani and\u00f2 in onda in due cicli: il primo dal 31 agosto all'11 dicembre 1992 per 36 puntate, il secondo dal 19 giugno al 3 dicembre 1993 per 50 puntate.\nQuesti i principali artisti mostrati in performance dal vivo:"}
{"id": "4501542", "revid": "300067", "url": "https://it.wikipedia.org/wiki?curid=4501542", "title": "Hugo Invernizzi", "text": "Carriera.\nGioca in Pro A dal 2011 con lo Strasbourg. Con la nazionale francese Under-20 ha vinto la medaglia d'argento ai FIBA EuroBasket Under-20 2012."}
{"id": "4501545", "revid": "599013", "url": "https://it.wikipedia.org/wiki?curid=4501545", "title": "Royce Willis", "text": "Biografia.\nAffetto fin dalla prima infanzia da balbuzie, che ne caus\u00f2 timidezza e ritardi d'apprendimento a scuola, Royce inizi\u00f2 la pratica sportiva di rugby e canottaggio alle superiori, grazie ai quali riacquist\u00f2 fiducia nelle proprie capacit\u00e0.\nInizi\u00f2 la carriera provinciale nella formazione di Bay of Plenty nel 1994 per poi passare a Waikato dopo un biennio; nel 1998 esord\u00ec in Super Rugby nelle file degli e in quello stesso anno anche negli \"All Blacks\" in un \"test match\" del Tri Nations a Durban contro il .\nFu presente alla , nello stesso anno in cui pass\u00f2 alla \"franchise\" di Waikato degli Chiefs; fino al 2003 milit\u00f2 in Nuova Zelanda, per poi trasferirsi in Giappone ai Kobe Steelers; dopo sei anni in Top League cess\u00f2 l'attivit\u00e0 agonistica per intraprendere in patria gli studi di fisioterapia; tra le attivit\u00e0 sociali che svolge, figura quella di portavoce dell'associazione di supporto ai balbuzienti START."}
{"id": "4501546", "revid": "767487", "url": "https://it.wikipedia.org/wiki?curid=4501546", "title": "Hot News (film 1953)", "text": "Hot News \u00e8 un film del 1953 diretto da Edward Bernds.\n\u00c8 un film d'azione statunitense ambientato nel mondo del pugilato con Stanley Clements, Gloria Henry e Ted de Corsia. Il film fu rifatto come episodio della serie televisiva antologica \"Lux Video Theatre\" nel 1956.\nProduzione.\nIl film, diretto da Edward Bernds su una sceneggiatura di Charles R. Marion e Elwood Ullman, fu prodotto da Ben Schwalb per la Monogram Pictures dall'8 luglio 1953. Il titolo di lavorazione fu \"Tabloid\".\nDistribuzione.\nIl film fu distribuito negli Stati Uniti dall'11 ottobre 1953 dalla Allied Artists Pictures.\nPromozione.\nLe tagline sono:"}
{"id": "4501547", "revid": "599013", "url": "https://it.wikipedia.org/wiki?curid=4501547", "title": "Hot News", "text": ""}
{"id": "4501549", "revid": "726694", "url": "https://it.wikipedia.org/wiki?curid=4501549", "title": "Matrimonio tra persone dello stesso sesso nel Regno Unito", "text": "La legalizzazione del matrimonio tra persone dello stesso sesso nel Regno Unito \u00e8 iniziata nel 2014 con Inghilterra, Galles e Scozia ed \u00e8 stata estesa nel 2020 all'Irlanda del Nord.\nIl Parlamento del Regno Unito nel corso del 2013 ha approvato in via definitiva l'apertura del matrimonio alle coppie dello stesso sesso in Inghilterra e Galles. La riforma, promulgata tramite assenso reale il 17 luglio dello stesso anno ed entrata in vigore l'anno seguente, ha modificato le leggi inglesi e gallesi in materia di matrimonio cancellando da queste il requisito di diversit\u00e0 di sesso degli sposi. I primi matrimoni tra persone dello stesso sesso sono stati celebrati il 29 marzo 2014. In Scozia, dove vige una legislazione autonoma in materia di matrimonio rispetto a quella inglese e gallese, il Parlamento locale ha provveduto a fare altrettanto: nel corso del 2014 ha anch'esso approvato in via definitiva l'apertura del matrimonio alle coppie dello stesso sesso. La riforma, proprio come quella riguardante Inghilterra e Galles, ha modificato le leggi locali in materia di matrimonio cancellando da queste il requisito di diversit\u00e0 di sesso degli sposi. La promulgazione della riforma \u00e8 avvenuta tramite assenso reale il 12 marzo dello stesso anno, seguita alcuni mesi dopo dall'entrata in vigore. I primi matrimoni tra persone dello stesso sesso sono stati celebrati il 31 dicembre 2014.\nInfine il 13 gennaio 2020 il matrimonio omosessuale \u00e8 divenuto legale anche in Irlanda del Nord.\nLegislazione vigente nel Regno Unito.\nNel Regno Unito ogni nazione costitutiva ha la propria normativa in materia di matrimonio.\nIn Inghilterra e Galles il matrimonio \u00e8 disciplinato dal \"Marriage Act 1949\", dal \"Marriage (Registrar General's Licence) Act 1970\" e dal \"Matrimonial Causes Act 1973\".\nIn Scozia il matrimonio \u00e8 disciplinato dal \"Marriage (Scotland) Act 1977\".\nIn Irlanda del Nord il matrimonio \u00e8 disciplinato dal \"The Marriage (Northern Ireland) Order 2003\".\nIn esso, all'articolo 6 \u2013 opposizioni, vi \u00e8 scritto che c'\u00e8 impedimento legale al matrimonio se \"entrambe le parti sono dello stesso sesso\".\nVarie prerogative un tempo riservate soltanto alle coppie formate da un uomo e una donna uniti in matrimonio sono ad oggi riconosciute a tutte le coppie, quali che siano lo stato civile e il sesso, in particolare in materia di filiazione: l'accesso all'adozione congiunta di minori e alla procreazione medicalmente assistita, anche inclusiva di surrogazione di maternit\u00e0, \u00e8 garantito in tutto il Regno Unito alle coppie sposate e conviventi di qualsiasi composizione sessuale per effetto dell'\"Adoption and Children Act 2002\", che regolamenta l'adozione in Inghilterra e Galles, dell'\"Adoption and Children (Scotland) Act 2007\", che regolamenta l'adozione in Scozia, della sentenza emessa nel giugno 2013 dalla Corte d'Appello dell'Irlanda del Nord riguardante l'adozione da parte di coppie conviventi e dello \"Human Fertilisation and Embryology Act 2008\", che regolamenta la procreazione medicalmente assistita nel Regno Unito.\nPer effetto del \"Civil Partnership Act 2004\" in tutto il Regno Unito le coppie conviventi dello stesso sesso possono vincolarsi in una unione registrata con conseguenze legali simili a quelle del matrimonio, chiamata \"civil partnership\"; i contraenti dell'unione registrata assumono lo status legale di \"civil partners\". \nIn Inghilterra e Galles, per via di quanto stabilito dall'\"Equality Act 2010\", l'unione registrata pu\u00f2 essere contratta anche in luoghi di culto.\nSituazione nelle nazioni costitutive del Regno Unito.\nL'apertura del matrimonio in Inghilterra e Galles.\nDopo l'insediamento del Parlamento che vedeva come prima forza il Partito Conservatore, in seguito alle elezioni del 2010, il neoeletto Primo Ministro David Cameron ha dato la sua disponibilit\u00e0 nell'estensione dell'istituto del matrimonio anche alle coppie formate da persone dello stesso sesso; il disegno di legge incontr\u00f2 ampi consensi sia tra i Liberal Democratici, partner di coalizione dei Conservatori, che tra i Laburisti, i quali diedero il loro appoggio. Dopo le iniziali consultazioni governative, all'inizio del 2013 fu presentato il progetto di legge, denominato \"Marriage (Same-Sex Couples) Bill\". A causa della devoluzione dei poteri conferita ai governi di Scozia e Irlanda del Nord, tale legge avrebbe avuto effetto solamente nelle regioni di Inghilterra e Galles.\nIl disegno di legge fu approvato a larga maggioranza nella Camera dei Comuni, raggiungendo il numero di 400\u2013175 nella seconda lettura. Nella Camera dei Lord fu presentato un \"poison amendment\" (emendamento veleno) ma fu respinto a larga maggioranza dai Lord. Il disegno di legge fu pertanto mandato dalla regina, la quale garant\u00ec il beneplacito reale il 17 luglio 2013. Le prime coppie omosessuali poterono cominciare a sposarsi a partire dalla mezzanotte del 29 marzo 2014, data nel quale il \"Marriage (Same-Sex Couples) Act\" \u00e8 entrato in vigore. Tutte le coppie unite in \"civil partnership\" avrebbero potuto richiedere la conversione in matrimonio della loro unione gi\u00e0 a partire dal 13 marzo dello stesso anno.\nL'apertura del matrimonio in Scozia.\nIl governo scozzese cominci\u00f2 ad elaborare un disegno di legge che avrebbe permesso alle coppie omosessuali di sposarsi in Scozia a partire dal 2012. Tutti i partiti all'interno del parlamento scozzese diedero il loro appoggio, pertanto il disegno di legge procedette con velocit\u00e0 all'interno delle varie commissioni; nel primo voto generale, 98 deputati votarono a favore, 15 votarono contro. Nella commissione competente, alcuni emendamenti degli oppositori furono respinti e in assemblea, per la terza ed ultima lettura, il disegno di legge pass\u00f2 con 105 voti a favore, 18 contrari e nessun astenuto. Il \"Marriage and Civil Partnership (Scotland) Act 2014\" ricevette il beneplacito reale il 12 marzo 2014 ed entr\u00f2 in vigore il 31 dicembre dello stesso anno.\nL'apertura del matrimonio in Irlanda del Nord.\nSebbene le numerose iniziative dei partiti favorevoli al matrimonio omosessuale, il governo dell'Irlanda del Nord, formato principalmente dal Partito Unionista Democratico, ha sempre rigettato tale proposta. Tutti i matrimoni omosessuali contratti in Inghilterra, Galles o Scozia sono automaticamente convertiti in unioni civili sotto la giurisdizione dell'Irlanda del Nord.\nIl 27 aprile 2015 il partito d'opposizione Sinn F\u00e9in ha proposto una mozione a favore del matrimonio omosessuale, ma fu respinta con 47 voti a favore e 49 contrari.\nIl 2 novembre 2015 al quinto tentativo in cinque anni, la medesima mozione fu ripresentata e per la prima volta ne usc\u00ec un voto favorevole: 53 s\u00ec e 51 no. Tuttavia il Partito Unionista Democratico, essendo il partito protestante maggioritario, ha sfruttato una norma denominata \"motion of concerne\" la quale, al pari di un veto, ha privato di alcun vincolo legale la mozione a favore del matrimonio omosessuale. Si tratta di una clausola introdotta nel 1998 nell'Irlanda del Nord che permette il blocco di leggi ritenute pericolose per la convivenza fra la comunit\u00e0 cattolica e protestante. Attraverso questa clausola, una delle due comunit\u00e0 pu\u00f2 ottenere il diritto di veto su una determinata legge al fine di evitare la prevaricazione di una delle due fazioni sull'altra.\nIl 9 novembre 2015, dopo essersi sposati lo scorso anno in Inghilterra, una coppia gay che attualmente risiede in Irlanda del Nord ha intentato un'azione legale per danno. Nella denuncia viene affermato che il non riconoscimento del matrimonio omosessuale da parte dell'amministrazione nord-irlandese equivale a una destituzione del valore del loro matrimonio.\nA causa di questo divieto ai matrimoni omosessuali, il governo nordirlandese \u00e8 stato portato in tribunale da alcune coppie omosessuali per presunta violazione dei diritti dell'uomo. L'Alta Corte di Belfast ha ascoltato le due parti il 3 dicembre 2015 e la sentenza sar\u00e0 presumibilmente emanata dopo le festivit\u00e0 natalizie.\nInfine la legalizzazione \u00e8 avvenuta il 13 gennaio 2020.\nSituazione nei territori dipendenti del Regno Unito.\nDipendenze della Corona Britannica.\nNell'Isola di Man l'istituto delle \"civil partnerships\" \u00e8 stato integrato dal 2014. Il Primo Ministro dell'Isola ha annunciato nel giugno 2015 che avrebbe presto integrato anche il matrimonio egualitario, senza per\u00f2 dare una data precisa.\nNel Guernsey non \u00e8 prevista alcuna tutela legale per le coppie omosessuali, tuttavia nel parlamento locale \u00e8 in esame un disegno di legge che permetter\u00e0 alle coppie omosessuali di sposarsi.\nNel Baliato di Jersey il Primo Ministro ha annunciato che il matrimonio egualitario verr\u00e0 integrato verso gli ultimi mesi del 2017.\nTerritori d'oltremare.\nDei 14 territori d'oltremare del Regno Unito, soltanto le Isole Pitcairn hanno integrato il matrimonio egualitario: il consiglio municipale, che fa da parlamento del territorio, ha approvato la mozione all'unanimit\u00e0 e il governatore generale ha garantito l'assenso della regina subito dopo.\nNel territorio di Gibilterra \u00e8 stato integrato l'istituto delle \"civil partnerships\"."}
{"id": "4501551", "revid": "110157", "url": "https://it.wikipedia.org/wiki?curid=4501551", "title": "V.Premier League 2012-2013 (femminile)", "text": "La V.Premier League giapponese di pallavolo femminile 2012-2013 si \u00e8 svolta dal 17 novembre 2012 al 13 aprile 2013: al torneo hanno partecipato 8 squadre di club giapponesi e la vittoria finale \u00e8 andata per la terza volta alle Hisamitsu Springs.\nRegolamento.\nLa competizione prevede che le otto squadre partecipanti si sfidino in quattro round-robin, al termine dei quali le prime quattro classificate disputano i play-off scudetto, mentre le ultime due giocano il \"Challenge match\" per evitare la retrocessione. Ai play-off \u00e8 previsto un nuovo round-robin, le prime due classificate disputano la finale scudetto, mentre la terza e la quarta classificata disputano la finale per il 3\u00ba posto. Il \"Challenge match\" si svolge in incontri di andata e ritorno tra la vincitrice della V.Challenge League e l'ultima classifica e tra la vincitrice dei play-off promozione del campionato cadetto e l'ultima classifica della V.Premier League; le squadre che totalizzano pi\u00f9 punti nei due incontri ottengono la permanenza o l'accesso alla massima serie."}
{"id": "4501554", "revid": "123439195", "url": "https://it.wikipedia.org/wiki?curid=4501554", "title": "Cruis'n (serie)", "text": "Cruis'n \u00e8 una serie di videogiochi simulatori di guida originariamente sviluppato da Eugene Jarvis per la societ\u00e0 Midway Games e pubblicato da Nintendo.\nGiochi.\nLa serie si distingue dagli altri giochi di corse con la sua presentazione over-the-top e un gameplay frenetico, con una vasta gamma di veicoli e tracciati sulla base di una variet\u00e0 di luoghi reali. La serie ha debuttato in Nord America ed Europa in versione arcade nel 1994 con l'uscita di \"Cruis'n USA\", il quale, insieme a \"Killer Instinct\", \u00e8 stato pubblicizzato come in esecuzione su un hardware Nintendo Ultra 64. Furono realizzati due sequel, \"Cruis'n World\" e \"Cruis'n Exotica\", che sono stati caratterizzati da nuovi veicoli e piste. Tutti e tre i giochi sono usciti per Nintendo 64, Exotica \u00e8 stato pubblicato anche per Game Boy Color. Il successivo gioco della serie, \"Cruis'n Velocity\", si \u00e8 discostato un po' dalla tradizionale azione di gioco arcade della serie ed \u00e8 stato pubblicato esclusivamente per il Game Boy Advance.\nDopo che la Midway \u00e8 uscita dal business arcade, Jarvis e la sua nuova compagnia Raw Thrills hanno pubblicato il gioco arcade \"The Fast and the Furious\", che era basato sul film con lo stesso nome ed elementi di gioco condivisi con la serie di giochi Cruis'n. Il gioco \u00e8 stato portato sul Wii, ma la licenza per utilizzare il nome del film \u00e8 andata perduta durante la pubblicazione per console e quindi s\u00ec \u00e8 deciso di pubblicarlo ribattezzato in \"Cruis'n\".\nVersioni originali uscite in sala giochi.\nI giochi arcade originali sono stati sviluppati da Midway e progettati da Eugene Jarvis. Tutti hanno lo stesso gameplay generale. L'obiettivo in ogni gioco \u00e8 quello di correre pi\u00f9 veloce di nove vetture a vari livelli diversi situati in diversi luoghi del mondo reale. I giocatori possono scegliere i singoli livelli o \"Cruis'n\" (crociera) e correre in ogni pista. Una variet\u00e0 di macchine diverse in ogni gioco \u00e8 disponibile.\n\"Cruis'n USA\".\nIl primo titolo della serie \u00e8 \"Cruis'n USA\" che \u00e8 uscito nelle sale giochi nel 1994, pubblicato da Nintendo. La gara inizia a San Francisco e termina alla Casa Bianca a Washington, DC. 2 Unit\u00e0 Arcade possono essere collegate per delle partite multigiocatore. Il gioco arcade originale, insieme a Killer Instinct \u00e8 stato pubblicizzato come in esecuzione su hardware Ultra 64 di Nintendo, con la promessa di pubblicazione sulla nuova console in progettazione, il Nintendo ultra 64, consentendo una conversione perfetta del gioco. Tuttavia l'hardware utilizzato dai giochi era completamente diverso da quello del Nintendo 64, che fu rinominato e depotenziato. Inizialmente previsto come titolo di lancio per il sistema, il gioco fu ritardato e fu pubblicato il 3 dicembre 1996. Ha subito un downgrade grafico rispetto alla versione originale arcade ed una pesante censura.\nNella versione per Nintendo 64, la maggior parte dei livelli sono inizialmente bloccati, tranne che US Route 101. Lungo il cammino i giocatori possono gareggiare in diverse difficolt\u00e0 per sbloccare nuove verniciature e aggiornamenti. Nella versione per Nintendo 64 \u00e8 inoltre possibile salvare i progressi usando account diversi. Nonostante le differenze con l'originale arcade, il gioco \u00e8 stato un successo e ripubblicato nel 1998 come un \"player's choice\". Dieci anni dopo, la versione N64 del gioco \u00e8 uscita per Virtual Console Wii.\n\"Cruis'n World\".\nIl primo sequel del gioco, \"Cruis'n World\" \u00e8 uscito nelle sale giochi nel 1996. Il gameplay generale \u00e8 rimasto lo stesso, con diverse impostazioni internazionali. La gara inizia alle Hawaii e finisce in Florida. \u00c8 stato implementato un sistema di acrobazie, che ha permesso ai giocatori di eseguire salti e giravolte e guadagnare tempo da sottrarre al totale durante la registrazione del record. La versione per Nintendo 64 \u00e8 stata sviluppata da Eurocom e originariamente prevista per l'autunno del 1997, ma il gioco \u00e8 stato in silenzio ritardato fino al 1998. \u00c8 tuttora considerato il miglior porting della serie. Nella versione per Nintendo 64, la maggior parte dei livelli e le tracce sono subito disponibili con auto aggiuntive e stadi e nuove verniciature disponibili come sbloccabili. Ci sono anche nuove modalit\u00e0 ed auto disponibili solo nella versione per Nintendo 64, cos\u00ec come il supporto per il Rumble Pak. I progressi nella versione per Nintendo 64 possono essere salvati utilizzando un solo account. Le versioni arcade e Nintendo 64 supportano fino a 4 giocatori, nella versione Nintendo 64 lo schermo viene diviso durante la modalit\u00e0 multiplayer.\n\"Cruis'n Exotica\".\nIl terzo e ultimo gioco della serie arcade originale, \"Cruis'n Exotica\" \u00e8 uscito nelle sale giochi nel 1999. Il gioco ha caratterizzato dodici nuove piste, la gara inizia ad Hong Kong e termina su Marte. Il gioco mantiene la caratteristica delle acrobazie del gioco precedente e aggiunge un sistema di PIN tramite un tastierino grazie al quale i giocatori possono conservare i loro progressi in-game attraverso la definizione di un codice di accesso personale. Le versioni casalinghe sono state pubblicate per Nintendo 64 e per Game Boy Color nel 2000. Lo sviluppo della versione Nintendo 64 \u00e8 stato eseguito dalla Gratuitous Games, che ha sostituito alcune auto su licenza dalla versione arcade (ad esempio la Chevy Corvette e la Plymouth Prowler) con equivalenti generici. La versione Game Boy Color del gioco, che \u00e8 stata sviluppata da Crawfish Interactive e la versione per Nintendo 64 sono tutte dotate di auto e piste sbloccabili. La versione per Nintendo 64 pu\u00f2 ancora salvare diversi account, mentre la versione Game Boy Color utilizza una password di sistema. Sia la versione per Nintendo 64 che la versione arcade possono consentire fino a quattro giocatori in pista.\nTitoli successivi.\n\"Cruis'n Velocity\".\nIl successivo gioco della serie, \"Cruis'n Velocity\", \u00e8 uscito esclusivamente per il Game Boy Advance nel 2001. Questo gioco \u00e8 stato sviluppato dalla Graphic State Games e pubblicato da Midway Games. La gara si svolge in luoghi esotici come Las Vegas, Paesi Bassi, Alaska e Marte. L'obiettivo del gioco \u00e8 quello di correre pi\u00f9 veloce di altre sette vetture in quattordici diversi corsi utilizzando il nuovo sistema di spinta. Proprio come nei giochi precedenti, il giocatore pu\u00f2 sbloccare nuovi tipi di stadi ed auto. Il gioco utilizza il sistema di password per salvare i progressi e permette fino a quattro giocatori utilizzando il Game Boy Advance Link Cable. Una versione GameCube del gioco era in procinto di essere realizzato, ma infine il progetto \u00e8 stato accantonato.\n\"The Fast and the Furious\"/\"Cruis'n Wii\".\nNel 2004, la nuova societ\u00e0 di Eugene Jarvis, la Raw Thrills, ha pubblicato \"The Fast and the Furious\", un gioco arcade basato sul film del 2001. Il gameplay si \u00e8 pesantemente basato su quello dei giochi Cruis'n originali, i giocatori quindi scelgono tra 7 auto e 12 differenti piste. La gara inizia a New York, Times Square, e finisce a Los Angeles, a Mulholland Drive. Il gioco presenta un sistema di protossido d'azoto, che d\u00e0 alle auto una breve spinta. Il gioco possiede anche un sistema di denaro perch\u00e9 giocatori guadagnino soldi per sbloccare nuovi aggiornamenti ed auto. \u00c8 stato poi portato su Wii da Just Games Interactive e pubblicato da Midway Games nel 2007 come Cruis'n, che non aveva mai avuto niente a che vedere con il brand di \"The fast and the Furious\". La versione Wii \u00e8 stata fortemente criticata per la sua presentazione datata, un gameplay poco profondo e tempi di caricamento troppo lunghi.\nI sequel di \"The Fast and the Furious\".\nI sequel di \"The Fast and the Furious\" sono stati pubblicati (finora) unicamente su arcade dalla Raw Thrills, Si tratta di \"The Fast and the Furious: Drift\", \"The Fast and the Furious: Super Cars\", \"The Fast and the Furious: Super Bikes\" e \"\".\n\"The Fast and the Furious: Drift\" sembra essere unicamente un piccolo aggiornamento del primo capitolo, infatti vengono aggiunte solo alcune altre piste, cambiano gli sprite della starter e della Trophy girl ed altre piccole migliorie, le nuove piste sono ambientate a Tokyo.\nI due \"Fast and Furious Super Bikes\" lasciano perdere le corse automobilistiche in favore di quelle motociclistiche.\nCruis'n Blast.\nCruis'n Blast \u00e8 un videogioco di corse sviluppato e pubblicato da Raw Thrills e concesso in licenza da Nintendo per le sale giochi. \u00c8 stato rilasciato nel 2017. \u00c8 il sesto capitolo della serie. Il gioco \u00e8 stato rilasciato per Nintendo Switch il 14 settembre 2021. La versione per Nintendo Switch include modalit\u00e0, auto e piste aggiuntive.\nCollegamenti esterni.\n "}
{"id": "4501559", "revid": "300067", "url": "https://it.wikipedia.org/wiki?curid=4501559", "title": "Jorge Sanz Rodr\u00edguez", "text": "Carriera.\nCresciuto nelle giovanili del Real Madrid, ha esordito in prima squadra nel 2010; con il Real ha disputato 12 partite fino al 2012, anno in cui \u00e8 passato in prestito all'Obradoiro.\nNel suo palmar\u00e8s figurano il bronzo ai FIBA EuroBasket Under-20 2012 e la Copa del Rey 2012."}
{"id": "4501563", "revid": "47767", "url": "https://it.wikipedia.org/wiki?curid=4501563", "title": "Lucila", "text": ""}
{"id": "4501566", "revid": "986213", "url": "https://it.wikipedia.org/wiki?curid=4501566", "title": "Anatolij Ivanovi\u010d Barjatinskij", "text": "Biografia.\nEra il figlio del principe Ivan Ivanovi\u010d Barjatinskij, e della sua seconda moglie, la contessa Marija F\u00ebdorovna Keller.\nCarriera.\nNel 1839 fu promosso al grado di guardiamarina. Nel 1849 entr\u00f2 nell'esercito, ha preso parte alla repressione della rivoluzione ungherese del 1848 e 1849. Ha partecipato alle battaglie di V\u00e1c e Debrecen.\nDal 1854 partecip\u00f2 alla guerra di Crimea come membro delle forze operanti sul Danubio e poi trascorse sette mesi a Sebastopoli, dove venne nominato colonnello e aiutante di campo.\nNel 1856 fu nominato comandante delle guardie del 2\u00ba Battaglione di Fanteria. Nel 1859 \u00e8 stato promosso a maggiore generale, con la nomina di comandante del Reggimento Preobra\u017eenskij.\nNel 1866 fu nominato aiutante generale e nel 1867 promosso a tenente generale.\nMatrimonio.\nNel 1842 spos\u00f2 Olimpiada Vladimirovna Kablukova (1822-1904), figlia del tenente generale Vladimir Ivanovi\u010d Kablukov e nipote del conte P\u00ebtr Vasillovi\u010d Zavadovskij. Ebbero due figli:"}
{"id": "4501573", "revid": "436907", "url": "https://it.wikipedia.org/wiki?curid=4501573", "title": "Mea culpa (Clementino)", "text": "Mea culpa \u00e8 il terzo album in studio del rapper italiano Clementino, pubblicato il 28 maggio 2013 per la Universal Music.\nL'album era inizialmente previsto per la pubblicazione gi\u00e0 nel 2012 (come aveva annunciato lo stesso rapper in un'intervista a Rai Radio 2). Successivamente la pubblicazione \u00e8 stata posticipata pi\u00f9 volte fino all'11 aprile 2013, quando il rapper ha annunciato in un video indirizzato ai suoi fan che l'album sarebbe stato pubblicato nel mese di maggio 2013.\nL'album \u00e8 composto da 17 tracce con l'aggiunta di due tracce bonus: \"Messaggeri del Vesuvio\" (presente solo nella versione fisica dell'album) e \"Tekken 3\" (presente nella versione di iTunes). Vi sono collaborazioni sia con rapper come Marracash e Fabri Fibra che con cantautori di fama come Jovanotti e Gigi Finizio. Le produzioni sono in gran parte curate da Shablo, ma sono presenti nell'album anche Don Joe (membro dei Club Dogo) e Fritz da Cat.\nLa creazione della copertina \u00e8 stata affidata a Corrado Grilli, in arte Mecna.\nL'album \u00e8 entrato direttamente alla quarta posizione della classifica italiana degli album. Il 6 giugno 2014 l'album viene certificato disco d'oro dalla Federazione Industria Musicale Italiana.\nIl disco.\nTitolo.\nIn un'intervista per Sky Sport 24, Clementino ha affermato che il titolo dell'album \u00e8 dovuto a tutti gli sbagli che ha commesso (essendo il Mea culpa una preghiera d'invocazione al perdono), anche se generalmente sta a rappresentare gli sbagli commessi dalle persone. In un'altra intervista ha affermato che voleva che il titolo del suo nuovo album avesse anche le stesse iniziali del suo nome (Maccaro Clemente).\nPromozione.\nPer promuovere \"Mea culpa\" Clementino ha fatto degli instore nelle librerie delle citt\u00e0 pi\u00f9 importanti d'Italia per incontrare i propri fan e firmare le copie del suo nuovo disco. Il primo instore si \u00e8 svolto a Nola il 27 maggio 2013 (in anteprima nazionale) mentre l'ultimo si \u00e8 tenuto il 2 giugno a Torino. Gli instore hanno avuto un buon successo: nell'instore svoltosi a Marcianise (in provincia di Caserta) sono accorsi pi\u00f9 di 2000 fan del rapper che hanno fatto registrare il tutto esaurito.\nPer celebrare il disco d'oro ottenuto da \"Mea culpa\", il 16 settembre 2014 \u00e8 stata pubblicata una riedizione dell'album contenente un secondo disco di inediti e rarit\u00e0 intitolato \"Mea grandissima culpa\".\nSingoli.\nDall'album sono stati estratti cinque singoli. Il primo di essi \u00e8 stato \"'O vient\", pubblicato il 3 maggio 2013 sull'iTunes Store, data nella quale \u00e8 stato anche pubblicato il relativo videoclip, diretto da Calu. Il secondo singolo \u00e8 stato \"Il re lucertola\", in duetto con Il Cile e pubblicato il 30 luglio 2013 sull'iTunes Store come \"singolo della settimana\".\nIl terzo estratto dall'album \u00e8 stato \"Fratello\", realizzato con la partecipazione del cantautore italiano Jovanotti ed entrato in rotazione radiofonica il 6 settembre 2013. Il video ufficiale del brano \u00e8 stato pubblicato l'11 ottobre 2013. Il quarto brano ad essere pubblicato \u00e8 stato \"Buenos Aires/Napoli\" (in collaborazione coi Negrita), pubblicato contestualmente al video ufficiale il 31 gennaio 2014.\nIl quinto ed ultimo singolo \u00e8 stato \"Giungla\", in featuring con Rocco Hunt, pubblicato il 13 maggio 2014.\nDall'album sono stati estratti inoltre i videoclip dei brani \"Alto livello\", \"Amsterdam\", \"Pianoforte a vela\" e \"Senza pensieri\", resi disponibili da Clementino attraverso il proprio canale YouTube tra il 2013 e il 2014.\nAccoglienza.\nL'album \u00e8 stato accolto abbastanza positivamente dalla maggior parte dei critici specializzati in rap, anche se non ha ottenuto il riscontro critico del suo predecessore \"I.E.N.A.\".\nNicola Pirozzi di \"myHipHop\" ha enfatizzato la presenza nel disco di tracce come \"Aquila reale\", \"Pianoforte a vela\", \"Mea culpa\" e \"'O vient\" (aggiungendo che quest'ultima \u00e8 la pi\u00f9 intensa mai scritta da Clementino). Giorgio Quadrani di \"RapBurger\" ha invece affermato che l'album \u00e8 \"uno dei migliori lavori tra quelli lanciati dalle major discografiche nell'arco degli ultimi anni\", elogiando particolarmente la scelta delle collaborazioni.\nPolemiche.\nIl brano \"Amsterdam\" \u00e8 stato vittima di alcune polemiche in quanto contenente delle provocazioni verso il giornalista de \"l'Espresso\" Riccardo Bocca. Nella versione del brano presente nell'album la parola \"Espresso\" \u00e8 stata censurata."}
{"id": "4501589", "revid": "110157", "url": "https://it.wikipedia.org/wiki?curid=4501589", "title": "Chiesa della Trinit\u00e0 (San Pietroburgo)", "text": "La chiesa della Trinit\u00e0 \u00e8 una chiesa ortodossa di San Pietroburgo realizzata in stile neoclassico dall'architetto Nikolaj Aleksandrovi\u010d L'vov negli anni 1785-1790.\nFu commissionata dal generale Vjazemskij per i suoi possedimenti e come parrocchia degli abitanti del suo villaggio chiamato Alexandrovsko\u00efe (ora quartiere di San Pietroburgo, entrato a far parte dei confini cittadini nel 1917). Si trova sulla riva sinistra della Neva e dipende dalla eparchia di San Pietroburgo del Patriarcato ortodosso russo."}
{"id": "4501590", "revid": "28592", "url": "https://it.wikipedia.org/wiki?curid=4501590", "title": "Cattedrale della Trinit\u00e0 (San Pietroburgo)", "text": ""}
{"id": "4501592", "revid": "371529", "url": "https://it.wikipedia.org/wiki?curid=4501592", "title": "The Hearts Filthy Lesson", "text": "The Hearts Filthy Lesson \u00e8 un brano musicale del musicista britannico David Bowie, terza traccia inserita nel suo album del 1995 \"1.Outside\", e pubblicato come singolo prima del disco stesso nel settembre '95.\nIl brano.\nLa traccia mostra il nuovo corso stilistico del Bowie dell'epoca, influenzato dalla musica industrial e techno di met\u00e0 anni novanta. La mancanza dell'apostrofo relativo al genitivo sassone nel titolo del brano \u00e8 una scelta voluta dall'artista. Dal punto di vista delle tematiche trattate, il singolo si ricollega al resto dell'album, con Bowie che si esibisce in una dichiarazione d'amore tormentata alla \"tirannica futurista\" Ramona A. Stone, personaggio ricorrente nelle successive canzoni sull'album. Il brano \u00e8 da intendersi inoltre come il confrontarsi di Bowie stesso con la ritualit\u00e0 del processo creativo artistico e la degradazione dell'arte. Cos\u00ec Bowie descrisse il testo del brano: \nAccoglienza.\nL'accoglienza critica alla canzone fu generalmente tiepida quando usc\u00ec su singolo, anche se molti si ricredettero e rivalutarono la canzone quando l'ascoltarono nel contesto d'insieme dell'album poco tempo dopo. Considerando il sound anti-commerciale del brano, esso raggiunse un dignitoso 35\u00ba posto in classifica in Gran Bretagna, mentre in America si ferm\u00f2 alla posizione numero 92 senza suscitare particolari entusiasmi.\nDiventato presenza fissa durante i concerti di Bowie del periodo, \"The Hearts Filthy Lesson\" si guadagn\u00f2 uno status di brano \"cult\" quando la canzone venne inserita nei titoli di coda del film \"Se7en\" di David Fincher, pellicola con la quale condivideva le stesse atmosfere cupe e morbose.\nIl singolo contiene un \"Alt. Mix\" remixato da Trent Reznor e Dave Ogilvie con Chris Vrenna.\nVideo.\nIl video del brano, ambientato in un inquietante atelier artistico, comprende un montaggio di immagini virate in seppia di mutilazioni e sanguinosi \"oggetti d'arte\" che venne successivamente censurato per il passaggio su MTV. Il videoclip venne diretto da Samuel Bayer, gi\u00e0 autore del celebre video del brano \"Smells Like Teen Spirit\" dei Nirvana. In interviste dell'epoca, Bowie comment\u00f2 il concetto di \"arte rituale\" presente in \"Outside:\"\nEsecuzioni dal vivo.\nUna versione live registrata nel 1997 al Phoenix Festival in Inghilterra \u00e8 stata pubblicata sull'album live \"LiveAndWell.com\" nel 2000."}
{"id": "4501593", "revid": "205250", "url": "https://it.wikipedia.org/wiki?curid=4501593", "title": "Jos\u00e9 Joaqu\u00edn Beeme", "text": "Biografia.\nGiornalismo, cinema, letteratura ed arti plastiche sono le quattro linfe che, per liberarlo dal \"desassossego,\" lietamente nutrono JJ Beeme, ricercatore quasi maniacale delle forme (ne son prova le centinaia di sketchbooks che ha riempito lungo gli anni) e documentarista dei diversi stati dell'anima umana, con un gusto particolare per l'animazione ed il surrealismo poetico.\nDopo la laurea in giurisprudenza, pratic\u00f2 il giornalismo culturale tra Cuenca e Madrid \"(Nuevo Diario del J\u00facar - Diario 16)\" e fond\u00f2 a Saragozza, assieme al fratello Luis \u00c1ngel, lo studio grafico Blax and Company e la casa editrice Unaluna, attivit\u00e0 editoriale che prosegu\u00ec in Italia, dove trasloc\u00f2 nel 2002 da grafico e videomaker della Commissione europea, presso il Centro Comune di Ricerca di Ispra. L\u00ec mise in piedi Altre Latitudini, con vocazione per le rarit\u00e0 e i mondi marginali, e La Torre degli Arabeschi, personale interpretazione del libro d'arte a piccolissime tirature.\nI suoi articoli giornalistici sono apparsi su \"Diario 16, El Independiente, El Peri\u00f3dico de Arag\u00f3n\" e \"Heraldo de Arag\u00f3n\" e ha collaborato, tra le altre, alle riviste \"El Bosque, Turia, Atl\u00e1ntida, El Pollo Urbano, Pasarela, El Gancho, Delta, Barataria, Actum, El \u00c1nsar Verde\" e \"Cuadernos de Nombrevilla\". Ha scritto la prefazione ai libri di Juan Carlos Elijas, Carlo Liberio del Zotti, Rolando Mix, Jos\u00e9 H. Polo, Carmelo Rebullida, Mal\u00f9 Cruz Piani, Davide Musci, Antonio Fittipaldi, Ino Lucia e Gabriele Ficch\u00ec.\nDa grafico ha partorito, oltre ai libri da lui stesso editi, quelli di C\u00e1tedra, Comune e Deputazione di Saragozza, Museo Internazionale di Fotografia di Bratislava, Fondazione Renato Piatti, Istituto Ernesto de Martino, Archivio Cesare Bermani, Fondazione di Ricerche Marxiste, Archivio Primo Moroni, Suoni Sonori, Associazione Nazionale Partigiani d'Italia, Alberti Editore, Repubblica di San Marino, Pinacoteca Bruno Molajoli, Pas de Deux, Quadrivium, ecc.\nNel 2013 d\u00e0 vita, assieme alla storica dell'arte Malena Manrique, alla Fundaci\u00f3n del Garabato [Fondazione dello Scarabocchio], piattaforma per la promozione e lo studio dei processi creativi i cui ambiti privilegiati sono i taccuni d'artista e l'animazione sperimentale.\nMostre.\nIndividuali.\nFirmato Blax &amp; Company: \nFirmato JJ Beeme:"}
{"id": "4501594", "revid": "121636133", "url": "https://it.wikipedia.org/wiki?curid=4501594", "title": "Jaime Fern\u00e1ndez Bernab\u00e9", "text": "Carriera.\nCresciuto nelle giovanili del Club Baloncesto Estudiantes di Madrid, ha esordito in Liga ACB nel 2010. Nel suo palmar\u00e8s figura il bronzo ai FIBA EuroBasket Under-20 2012."}
{"id": "4501595", "revid": "247222", "url": "https://it.wikipedia.org/wiki?curid=4501595", "title": "Can't Get Outta the Rain", "text": ""}
{"id": "4501597", "revid": "1305772", "url": "https://it.wikipedia.org/wiki?curid=4501597", "title": "Nuoto ai Giochi della V Olimpiade - 400 metri rana maschili", "text": "La gara dei 400 metri rana maschili dei Giochi di Stoccolma 1912 venne disputata tra l'8 e il 12 luglio e vide la partecipazione di 17 atleti in rappresentanza di 11 nazioni.\nLa distanza dei 400 metri rana venne inserita nel programma olimpico in questa edizione; in precedenza si era disputata una gara sulle 440 iarde nell'edizione di St. Louis 1904.\nIl tedesco Walter Bathe biss\u00f2 il successo ottenuto due giorni prima sui 200 metri, precedendo sul podio lo svedese Thor Henning e il britannico Percy Courtman."}
{"id": "4501599", "revid": "599013", "url": "https://it.wikipedia.org/wiki?curid=4501599", "title": "Jaime Fern\u00e1ndez", "text": ""}
{"id": "4501601", "revid": "31886", "url": "https://it.wikipedia.org/wiki?curid=4501601", "title": "Henry Stafford", "text": "Biografia.\nEra figlio di Humphrey Stafford, I duca di Buckingham e della consorte Anne Neville, figlia di Ralph Neville.\nVenne scelto come terzo marito per la tredicenne Margaret Beaufort che il 28 gennaio 1457 aveva dato alla luce l'unico figlio Enrico Tudor.\nEntrambi i coniugi discendevano da Edoardo III d'Inghilterra inoltre Anne Neville era figlia di una zia di Margaret Joan Beaufort. Pertanto dovette essere richiesta una dispensa per celebrare il matrimonio.\nLe nozze avvennero il 3 gennaio 1458: la sposa aveva 15 anni mentre lo sposo quasi venti anni di pi\u00f9 ma l'unione era stata dettata dall'esigenza dei Tudor di proteggere e salvaguardare gli interessi del piccolo Enrico dagli intrighi e dai pericoli della guerra delle due rose. E all'epoca soltanto il potente duca di Buckingham avrebbe potuto tenere testa alla bramosia di Riccardo, duca di York.\nSi pu\u00f2 supporre che il matrimonio fosse felice dato che la coppia viaggiava regolarmente insieme.\nDal matrimonio, durato 30 anni, non nacquero figli forse anche a causa della salute cagionevole di Henry il quale soffriva di ricorrenti attacchi di fuoco di Sant'Antonio, ritenuta all'epoca una forma di lebbra. Henry infatti frequentava la confraternita dell'ospedale dei lebbrosi a Burton Lazars nel Leicestershire e Margaret fu sempre assai devota a Sant'Antonio Abbott, patrono dei lebbrosi.\nIntanto la guerra dinastica riprese e, sebbene Henry e suo padre avessero vincoli parentali con i Yorkisti Neville, rimasero fedeli al lancasteriano Enrico VI d'Inghilterra, parente di Margaret.\nIn seguito alla battaglia di Northampton del 1460 vinta dai Yorkisti guidati da Riccardo di York, il duca rimase ucciso lasciando la coppia senza protezione.\nNel 1461 anche Henry part\u00ec per la guerra che si stava combattendo a Towton. Vinse Edoardo, il figlio di Riccardo di York che nel frattempo era morto in battaglia. Edoardo divenne re col nome di Edoardo IV e tent\u00f2 una politica di riconciliazione coi suoi nemici per cercare di ricompattare un regno diviso da anni di guerra civile. Stafford non solo sopravvisse alla battaglia ma ricevette formalmente anche il perdono dal re.\nStafford e sua moglie trovarono ugualmente la protezione del re Yorkista attraverso il matrimonio del giovane Henry Stafford, II duca di Buckingham, nipote di Henry, con Catherine Woodville, sorella della regina Elisabetta Woodville. I favori di Edoardo IV, tramite sua moglie Elisabetta, si manifestarono con la donazione del ricco maniero di Woking nel Surrey, che divenne residenza abituale degli Stafford e dove i coniugi mantennero una loro ristretta corte di servitori e gentiluomini.\nNel 1468 ricevettero anche la visita del re il quale tuttavia, nonostante i vincoli di parentela, non sembrava particolarmente fidarsi di Stafford il quale personalmente non ricevette alcun titolo nobiliare, al contrario del fratello minore John Stafford che aveva ricevuto la contea di Wiltshire.\nL'occasione per dimostrare la propria fedelt\u00e0 da parte di Stafford non tard\u00f2 ad arrivare quando zio e fratello di Edoardo IV, Richard Neville, XVI conte di Warwick e Giorgio Plantageneto, I duca di Clarence, radunarono un folto esercito di rivoltosi contrari all'influenza che i Woodville esercitavano sul re. Henry partecip\u00f2 nel 1470 ai violenti combattimenti a fianco del re. Tuttavia il fallito tentativo di negoziati tra Clarence e Margaret, sempre desiderosa di mettere al riparo la vita e gli interessi del figlio, resero vani gli sforzi di Henry e rafforzarono i sospetti che Edoardo IV nutriva verso i coniugi.\nDella situazione caotica che stava di nuovo vivendo il paese approfitt\u00f2 Margherita d'Angi\u00f2, moglie dello spodestato Enrico VI. La regina, in esilio in Francia con altri sostenitori lancasteriani, si accord\u00f2 con Warwick per invadere l'Inghilterra e riusc\u00ec a rimettere il marito sul trono. Edoardo IV scapp\u00f2 nelle Fiandre lasciando la propria famiglia rifugiata nel santuario di Westminster.\nGli Stafford ospitarono il restaurato Enrico VI a Woking, dando quindi evidente prova della loro lealt\u00e0 al casato Lancaster.\nLa restaurazione dei Lancaster tuttavia non dur\u00f2 a lungo dato che Edoardo IV aveva nel frattempo radunato un grosso esercito e si preparava a tornare in Inghilterra. Il cugino di Margaret, Edmund Beaufort, duca di Somerset cerc\u00f2 di convincere Stafford ad unirsi all'esercito lancasteriano per respingere l'offesa. Henry tuttavia, essendo in quel periodo malato ed essendo suo nipote il duca di Buckingham uno strenuo difensore degli York, non si lasci\u00f2 convincere. Cos\u00ec, quando i due eserciti si scontrarono a Londra il 12 aprile 1471, Henry era l\u00ec a supportare Edoardo IV che vinse la battaglia e risped\u00ec alla Torre il predecessore Enrico VI. Nella battaglia di Barnet, dove Warwick rimase ucciso, Stafford fu ferito gravemente.\nDopo esser stato riportato nella sua residenza dalla moglie, Henry ormai agonizzante fece testamento il 2 ottobre 1471 e mor\u00ec due giorni dopo."}
{"id": "4501627", "revid": "120935104", "url": "https://it.wikipedia.org/wiki?curid=4501627", "title": "Carosello Reloaded", "text": "Carosello Reloaded \u00e8 stato un programma televisivo italiano pubblicitario in onda su Rai 1 dal 2013 al 2014 alle 21.10 con variazioni nel periodo estivo e in caso di eventi sportivi. La prima edizione \u00e8 andata in onda dal 6 maggio al 13 luglio 2013, mentre la seconda dal 29 settembre al 22 dicembre 2013. Il terzo ciclo \u00e8 andato in onda dal 23 marzo al 25 maggio e dal 30 settembre al 14 dicembre 2014, con un nuovo format. \u00c8 stato curato dalla concessionaria pubblicitaria del servizio pubblico radiotelevisivo, Rai Pubblicit\u00e0 (ex Sipra).\nFormat.\nLa decisione della Rai di proporre un simile programma ha scaturito, stando a quanto riferito dall'azienda, dalla volont\u00e0 di \"rilanciare, stimolare, rigenerare la voglia di fare la pubblicit\u00e0\", consentendo alle agenzie pubblicitarie, in crisi di creativit\u00e0, di esprimersi in spazi pi\u00f9 ampi dei tradizionali spot, ma diversi dalle mere televendite, proponendo prodotti audiovisivi che facciano anche intrattenimento e possano riaccendere l'interesse dei telespettatori nei confronti della pubblicit\u00e0, rinsaldando di riflesso il legame dei consumatori con i brand committenti.\nCarosello Reloaded, inoltre, si proponeva come erede diretto dello storico contenitore pubblicitario Rai, \"Carosello\" (soppresso nel 1977), potendo per\u00f2 beneficiare, a differenza di quest'ultimo, della multimedialit\u00e0: \u00e8 stato infatti trasmesso non solo in televisione, ma anche via Internet, in 510 sale cinematografiche italiane e sulla radio.\nRispetto al suo \"antenato\", la durata massima di questo programma era ridotta (210 secondi) e conteneva tre spot pubblicitari da 70 secondi l'uno (quattro spot la prima sera). Tali spot sono stati prodotti in totale autonomia dagli inserzionisti, con un contributo da parte di Rai Pubblicit\u00e0. La storica sigla di Carosello \u00e8 stata mantenuta, riarrangiata con un arrangiamento simile all'originale e rivisitata con una nuova videografica. La stessa sigla \u00e8 stata riarrangiata in chiave rock e piano dal 2014.\nLe aziende che hanno acquistato spazi nel programma pubblicitario sono state: Ferrero, Eni, Wind Telecomunicazioni, Conad, Unilever, Procter &amp; Gamble, Sanpellegrino, Acqua Lete, Sofiass, BMW, Regione Marche, Grana Padano, UniCredit, Chateau d'Ax e Sky Italia. La suddetta vendita ha fruttato a Rai Pubblicit\u00e0 ben 10 milioni di euro in soli 2 mesi di programmazione.\nIl terzo ciclo e quarto ciclo, andati in onda nel 2014, dal 23 marzo al 25 maggio e dal 30 settembre al 14 dicembre, ha cambiato totalmente rispetto ai primi due e presentava all'interno di ogni puntata una sit-com di produzione francese intitolata \"Genitori - Istruzioni per l'uso\" intervallata da spot pubblicitari della durata canonica di 15-30 secondi ."}
{"id": "4501631", "revid": "84184", "url": "https://it.wikipedia.org/wiki?curid=4501631", "title": "Baldesar Castiglione", "text": ""}
{"id": "4501635", "revid": "1573940", "url": "https://it.wikipedia.org/wiki?curid=4501635", "title": "Cruis'n", "text": "Cruis'n \u00e8 un gioco di corse per la console Wii sviluppato da Just Games Interactive e pubblicato da Midway Games. Il gioco \u00e8 stato messo in commercio il 27 novembre 2007 in America, successivamente in Australia il 14 febbraio 2008 e in Europa il 27 marzo 2008. \u00c8 il quinto gioco della serie \"Cruis'n\". Si tratta del porting di \"The Fast and the Furious\" (basato sul film \"Fast and Furious\" del 2001), gioco arcade sviluppato dalla Raw Thrills nel 2004, che \u00e8 uscito con un nome diverso in quanto la licenza non \u00e8 stata mantenuta per una versione domestica.\nModalit\u00e0 di gioco.\nHa un gameplay molto simile a quello dei precedenti \"Cruis'n\", i giocatori corrono lungo i corsi a senso unico, comprensivi di strade (basati su luoghi reali), evitando i vari pericoli della strada, come il traffico in arrivo e costruzioni, nella versione uscita sul Wii \u00e8 possibile giocare utilizzando unicamente il Wii Remote (non \u00e8 possibile collegare periferiche secondarie come il GameCube Controller o un nunchuck) ed \u00e8 possibile selezionare dalle opzioni se giocare utilizzando il Wii remote come un volante (insieme all'accessorio Wii Wheel incluso nella confezione) o i tasti direzionali del Wii Remote. In ogni caso i controlli sono molto permalosi, non sar\u00e0 affatto facile mantenere il controllo della vettura.\nI giocatori possono ottenere una breve spinta utilizzando il protossido d'azoto, altrimenti noto come \"N2O\" o semplicemente nitrous.\n\"Cruis'n\", come la controparte arcade, permette ai giocatori di personalizzare e aggiornare le caratteristiche delle loro vetture, come spoiler, decalcomanie, luci al neon e i motori, che devono acquistare con i soldi guadagnati dalle gare.\n\"Cruis'n\" contiene dodici piste che possono essere giocate su quattro diversi livelli di difficolt\u00e0.\nEsattamente come nei precedenti titoli della serie \"Cruis'n\" un'annunciatrice commenta lo stato della gara, collisioni ed annuncia la partenza ed eventualmente la vittoria. Il gioco \u00e8 in multilingua e tutte queste voci possiedono anche un doppiaggio in lingua italiana.\nSviluppo.\nNel 2006, Midway aveva in mente di sviluppare \"The Fast and the Furious\" per console domestiche, ma ha perso la licenza durante la produzione del gioco. Midway successivamente cambi\u00f2 il nome in \"Cruis'n\" e incaric\u00f2 per lo sviluppo la Just Games Interactive e Raw Thrills, che aveva sviluppato l'originale \"The Fast and the Furious\". Il gioco \u00e8 stato annunciato all'inizio del 2007.\nLe differenze pi\u00f9 evidenti dovute al cambio di licenza sono che nella versione arcade, nella targa posteriore di tutte le vetture si legge \"FNF\" e il conducente assomiglia a Vin Diesel; nella versione uscita su Wii nella targa si legge \"MWY\" (per Midway) e non ci sono dei conducenti visibili, nemmeno nelle auto cabrio-top.\nAccoglienza.\nLa versione uscita su Wii ha ricevuto valutazioni negative, \u00e8 stata fortemente criticata per la sua presentazione datata, un gameplay poco profondo, tempi di caricamento troppo lunghi ed un pessimo sistema di controllo.\nPossibile sequel.\n\u00c8 stato annunciato un nuovo titolo, \"The Fast and the Furious Showdown\", secondo le prime notizie il gioco presenta elementi arcade come le corse clandestine e le acrobazie, ci\u00f2 lascia presagire che si possa trattare del porting di una delle versioni successive uscite in sala giochi, il gioco verr\u00e0 distribuito su PlayStation 3, Nintendo 3DS, Wii U e Xbox 360."}
{"id": "4501637", "revid": "298229", "url": "https://it.wikipedia.org/wiki?curid=4501637", "title": "Petra Thuemer", "text": ""}
{"id": "4501649", "revid": "729019", "url": "https://it.wikipedia.org/wiki?curid=4501649", "title": "7,5 cm KwK 37 L/24", "text": "Il 7,5\u00a0cm Kampfwagenkanone 37 L/24 (letteralmente \"cannone da 7,5\u00a0cm L/24 per veicolo da combattimento modello 37\"), abbreviato in 7,5\u00a0cm KwK 37 L/24, \u00e8 stato un cannone da carro armato da 75\u00a0mm e canna lunga 24 calibri. Fu estesamente usato durante la seconda guerra mondiale dalla Germania nazista, che lo install\u00f2 quale armamento principale sulle prime versioni del carro armato medio Panzer IV e del cannone d'assalto Sturmgesch\u00fctz III: in quest'ultima configurazione assumeva la denominazione Sturmkanone 37, abbreviata in StuK 37.\nEra progettato come un pezzo d'artiglieria per il supporto ravvicinato alla fanteria, capace di sparare una granata ad alto esplosivo: per questo motivo la canna era stata disegnata relativamente corta, in quanto non era necessaria un'alta velocit\u00e0 alla volata. Il pezzo deteneva comunque anche una certa efficacia contro i primi carri armati del secondo conflitto mondiale. Dal marzo 1942 le nuove varianti del Panzer IV e dello StuG III montarono il 7,5 cm KwK 40 a canna lunga, pi\u00f9 efficace contro i veicoli corazzati. I KwK 37 sostituiti sui vecchi Panzer IV furono usati per riarmare l'ultima versione del Panzer III (Ausf. N) e altri veicoli di supporto alla fanteria, spesso semicingolati o autoblindo pesanti.\nOgni singolo KwK 37 costava Reichsmark dell'epoca, necessitava di sei mesi e ore di lavoro-uomo per essere completato. Per la costruzione di ciascun esemplare si utilizzavano le seguenti risorse:\nMunizioni.\nPzGr. 39/43 perforante.\n\"Valori di penetrazione dati su una lastra corazzata a 30\u00b0 dall'orizzontale\""}
{"id": "4501651", "revid": "599013", "url": "https://it.wikipedia.org/wiki?curid=4501651", "title": "Edouard S\u00e8guin", "text": ""}
{"id": "4501662", "revid": "767487", "url": "https://it.wikipedia.org/wiki?curid=4501662", "title": "Alburninae", "text": "La sottofamiglia Alburninae comprende 65 specie di pesci d'acqua dolce appartenenti alla famiglia Cyprinidae.\nGeneri.\nAlla sottofamiglia appartengono 3 generi:"}
{"id": "4501667", "revid": "767487", "url": "https://it.wikipedia.org/wiki?curid=4501667", "title": "Uno straniero tra gli angeli", "text": "Uno straniero tra gli angeli (\"Kismet\") \u00e8 un film del 1955 diretto da Vincente Minnelli e Stanley Donen.\n\u00c8 un film d'avventura a sfondo musicale e fantastico statunitense ambientato nell'antica Baghdad con Howard Keel, Ann Blyth e Dolores Gray. \u00c8 basato sul \"musical\" teatrale del 1953 \"Kismet\", a sua volta basato su quello omonimo del 1911 di Edward Knoblock.\nProduzione.\nIl film, diretto da Vincente Minnelli e Stanley Donen (quest'ultimo \u00e8 accreditato solo per aver diretto gli ultimi giorni di riprese dopo che Minnelli dovette partire per l'Europa per dirigere il suo successivo film) su una sceneggiatura di Charles Lederer e Luther Davis con il soggetto di Edward Knoblock e degli stessi Lederer e Davis, fu prodotto da Arthur Freed per la Metro-Goldwyn-Mayer e girato dal 23 maggio 1955 al 22 luglio 1955 con un budget stimato in 2.692.960 dollari.\nColonna sonora.\nLe musiche sono tutte accreditate ad Aleksandr Porfir'evi\u010d Borodin e gli adattamenti a Bob Wright.\nDistribuzione.\nIl film fu distribuito con il titolo \"Kismet\" negli Stati Uniti dall'8 ottobre 1955 (premi\u00e8re a New York l'8 dicembre) dalla Metro-Goldwyn-Mayer.\nAltre distribuzioni:\nCritica.\nSecondo il Morandini il film \u00e8 \"forse il peggior musical di Minnelli\" con troppe parti cantate e scenografie troppo vistose. Secondo Leonard Maltin il film \u00e8 una \"trasposizione bella ma non ispirata\"."}
{"id": "4501669", "revid": "873803", "url": "https://it.wikipedia.org/wiki?curid=4501669", "title": "Darico d'oro", "text": ""}
{"id": "4501671", "revid": "729019", "url": "https://it.wikipedia.org/wiki?curid=4501671", "title": "Akari Oumi", "text": "Gioca nel ruolo di schiacciatrice nelle NEC Red Rockets.\nCarriera.\nLa carriera di inizia Akari Oumi a livello scolastico nella Kyoto Takibana High School. Terminato il liceo, gioca per quattro stagioni con la Tokai University. Nel 2010 fa il suo esordio in nazionale in occasione della Coppa asiatica, mentre un anno dopo viene convocata nella nazionale universitaria per la XXVI Universiade.\nNel dicembre 2011 inizia la carriera professionista, ingaggiata dalle NEC Red Rockets, con cui fa il suo esordio in occasione del Torneo Kurowashiki, dove riceve il premio di miglior esordiente: con il suo club si aggiudica lo scudetto 2014-15, venendo anche premiata come MVP, il V.League Top Match 2015 e l'AVC Club Championships 2016. Con la nazionale, nel 2013, vince la medaglia d'argento al campionato asiatico e oceaniano e quella di bronzo alla Grand Champions Cup."}
{"id": "4501676", "revid": "481666", "url": "https://it.wikipedia.org/wiki?curid=4501676", "title": "Le roi d'Ys", "text": ""}
{"id": "4501680", "revid": "24989", "url": "https://it.wikipedia.org/wiki?curid=4501680", "title": "Lucija", "text": ""}
{"id": "4501681", "revid": "47767", "url": "https://it.wikipedia.org/wiki?curid=4501681", "title": "L\u00facia", "text": ""}
{"id": "4501682", "revid": "47767", "url": "https://it.wikipedia.org/wiki?curid=4501682", "title": "Luzia", "text": ""}
{"id": "4501683", "revid": "47767", "url": "https://it.wikipedia.org/wiki?curid=4501683", "title": "Luc\u00eda", "text": ""}
{"id": "4501684", "revid": "47767", "url": "https://it.wikipedia.org/wiki?curid=4501684", "title": "Lucie", "text": ""}
{"id": "4501690", "revid": "300067", "url": "https://it.wikipedia.org/wiki?curid=4501690", "title": "Joan Tom\u00e0s", "text": "Carriera.\nCresciuto nelle giovanili del e del Club Joventut de Badalona, ha esordito in Liga ACB proprio con Badalona, disputando 5 incontri tra il 2008 e il 2011. Nello stesso periodo ha giocato in prestito al CB Prat in LEB Plata; dal 2012 milita nel Clavijo in LEB Oro.\nNel suo palmar\u00e8s figurano la vittoria ai FIBA EuroBasket Under-20 2011 e il bronzo ai FIBA EuroBasket Under-20 2012."}
{"id": "4501691", "revid": "2136470", "url": "https://it.wikipedia.org/wiki?curid=4501691", "title": "Montego Bay United Football Club", "text": "Il Montego Bay United Football Club \u00e8 una societ\u00e0 di calcio giamaicana, con sede a Montego Bay.\nStoria.\nLa squadra venne fondata nel 1972 con il nome di \"Beacon\", che cambi\u00f2 successivamente in \"Seba United\". Il club sotto la denominazione di Seba United ha vinto due campionati nel 1987 e nel 1997, a cui si aggiunge una coppa della Giamaica nel 1992.\nIl 28 gennaio 2001 mor\u00ec, a causa di un incidente d'auto, Stephen Malcolm, calciatore della societ\u00e0. Dopo aver disputato un'amichevole contro la Bulgaria a Kingston, la sua vettura sub\u00ec una foratura ad una ruota, sbandando nei pressi di Falmouth. Nell'incidente rimase coinvolto anche Theodore Whitmore, che non riport\u00f2 gravi conseguenze. In suo onore la societ\u00e0 ha ritirato maglia numero 2, quella da lui indossata durante la sua militanza.\nNel luglio 2011 la societ\u00e0 venne acquisita da Orville Powell che impose il cambiamento del nome in \"Montego Bay United Football Club\"."}
{"id": "4501693", "revid": "300067", "url": "https://it.wikipedia.org/wiki?curid=4501693", "title": "Joan Tomas", "text": ""}
{"id": "4501694", "revid": "336956", "url": "https://it.wikipedia.org/wiki?curid=4501694", "title": "7,5 cm KwK 37", "text": ""}
{"id": "4501695", "revid": "481666", "url": "https://it.wikipedia.org/wiki?curid=4501695", "title": "Le roi de Lahore", "text": ""}
{"id": "4501696", "revid": "287204", "url": "https://it.wikipedia.org/wiki?curid=4501696", "title": "Ricardo Acu\u00f1a", "text": "Carriera.\nIn carriera ha vinto 3 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale nel singolare a Wimbledon nel 1985.\nIn Coppa Davis ha disputato un totale di 41 partite, collezionando 23 vittorie e 18 sconfitte. Per la sua dedizione nel rappresentare il proprio Paese nella competizione \u00e8 stato insignito del Commitment Award."}
{"id": "4501697", "revid": "481666", "url": "https://it.wikipedia.org/wiki?curid=4501697", "title": "La naissance d'Osiris", "text": ""}
{"id": "4501699", "revid": "984922", "url": "https://it.wikipedia.org/wiki?curid=4501699", "title": "Marius Regio", "text": "La Marius Regio \u00e8 una vasta formazione geologica di colore scuro presente sulla superficie di Ganimede, il pi\u00f9 grande dei satelliti di Giove. Il suo diametro \u00e8 di circa 4000 km. La regione \u00e8 stata battezzata dall'Unione Astronomica Internazionale in onore dell'astronomo tedesco Simon Marius.\nNon si tratta di un cratere da impatto ma di una zona di antichissima formazione che \u00e8 stata frammentata dai movimenti tettonici ed \u00e8 ora circondata da materiale pi\u00f9 giovane e chiaro emerso dagli strati inferiori del satellite.\nLa superficie \u00e8 pesantemente craterizzata: tra le formazioni pi\u00f9 interessanti spicca il Philus Sulcus.\nLa regione \u00e8 delimitata a nord dall'Uruk Sulcus che la separa dalla Galileo Regio."}
{"id": "4501704", "revid": "481666", "url": "https://it.wikipedia.org/wiki?curid=4501704", "title": "Les surprises de l'Amour", "text": ""}
{"id": "4501707", "revid": "181699", "url": "https://it.wikipedia.org/wiki?curid=4501707", "title": "Joan Tomas Noguera", "text": ""}
{"id": "4501708", "revid": "287204", "url": "https://it.wikipedia.org/wiki?curid=4501708", "title": "Ricardo Acuna", "text": ""}
{"id": "4501712", "revid": "446353", "url": "https://it.wikipedia.org/wiki?curid=4501712", "title": "Mesudiye", "text": "La Mesudiye fu una pirofregata corazzata della marina militare ottomana, costruita nel Regno Unito ed entrata in servizio nel 1875; completamente ricostruita tra il 1898 e il 1903, fu trasformata in una corazzata pre-dreadnought e in questa veste prese parte alla prima guerra balcanica e alla prima guerra mondiale: il 13 dicembre 1914 fu affondata nei Dardanelli da siluri lanciati dal sommergibile britannico .\nStoria.\nImpostata nel 1872 nei cantieri navali della Thames Ironworks and Shipbuilding Company di Londra, la nave venne varata il 28 ottobre 1874 con il nome di \"Mesudiye\", entrando poi in servizio nel dicembre del 1875. Progettata dal famoso ingegnere navale britannico Edward James Reed, al momento dell'entrata in servizio la \"Mesudiye\" era la pi\u00f9 grande nave corazzata costruita fino a quel momento e fu considerata una delle pi\u00f9 potenti navi da guerra del suo periodo, ma gioc\u00f2 un ruolo minore nella guerra russo-turca del 1877-1878; la \"Hamidieh\", gemella della \"Mesudiye\", si trovava ancora in costruzione al momento dello scoppio del conflitto e fu trattenuta dalle autorit\u00e0 britanniche, entrando poi in servizio con la Royal Navy come .\nLa nave fu sottoposta a estesi lavori di ristrutturazione tra il 1891 e il 1893, e poi a una completa ricostruzione tra il 1898 e il 1903 presso i cantieri Ansaldo di Genova, con costi altissimi e un notevole spreco di denaro a causa di scandali e speculazioni: l'apparato velico fu eliminato in favore di una propulsione unicamente a vapore, con due dei tre alberi eliminati e rimpiazzati con altrettanti fumaioli; l'armamento fu portato a 12 cannoni da 152 mm, 14 cannoni da 76\u00a0mm e 2 cannoni da 47\u00a0mm a tiro rapido, ma i progettati cannoni da 250\u00a0mm da installarsi nelle nuove torri a prua e a poppa non furono mai consegnati e vennero rimpiazzati da simulacri di legno.\nLa \"Mesudiye\" non fu impegnata nelle operazioni navali della guerra italo-turca, ma sul finire del 1912 prese parte con il resto della flotta ottomana alla prima guerra balcanica, impegnata nel teatro dell'Egeo: il 16 dicembre 1912 perse parte alla battaglia di Elli contro la flotta greca, senza essere colpita, mentre il 18 gennaio 1913 riport\u00f2 gravi danni e diversi morti tra l'equipaggio dopo essere stata colpita dal fuoco combinato delle corazzate greche \"Hydra\" e \"Psara\" durante la battaglia di Lemno.\nIl 4 settembre 1914, poco prima dell'entrata dell'Impero ottomano nella prima guerra mondiale, la \"Mesudiye\" fu praticamente ritirata dal servizio attivo e trasformata in batteria d'artiglieria galleggiante, venendo ancorata davanti \u00c7anakkale, nella baia di Sari Siglar, per difendere i campi di mine navali stesi a protezione del passaggio attraverso lo stretto dei Dardanelli. Nelle prime ore del 13 dicembre 1914 il sommergibile britannico \"B 11\" penetr\u00f2 nei Dardanelli zigzagando tra i campi minati: portatosi a meno di 800 metri dalla \"Mesudiye\", il sommergibile colp\u00ec la corazzata con un siluro provocandone l'affondamento in 10 minuti; dieci ufficiali e ventisette marinai persero la vita nell'attacco, ma la nave affond\u00f2 in acque basse e gran parte dell'equipaggio, rimasto intrappolato nello scafo, fu pi\u00f9 tardi tratto in salvo, unitamente a sei dei suoi cannoni poi impiegati per fortificare \u00c7anakkale.\nIl relitto della corazzata rimase nel punto dove era affondata; il 18 giugno 2004 un team di sommozzatori della marina militare turca visit\u00f2 lo scafo per la prima volta dal giorno del suo affondamento, posando una placca commemorativa."}
{"id": "4501717", "revid": "1602064", "url": "https://it.wikipedia.org/wiki?curid=4501717", "title": "Cerball mac D\u00fanlainge", "text": "Il territorio di tale regno si trovava a far da cuscinetto fra i possenti regni del Munster e di Leinster, in Irlanda e, attualmente, occupa grosso modo la zona della contea di Kilkenny. Cerball venne alla ribalta dopo la morte del sovrano del Munster Fedelmid mac Crimthainn avvenuta attorno all'847. Il regno di Osraige era stato a lungo assoggettato dalla dinastia di E\u00f3ganachta, tuttavia alla morte di Fedelmid erano seguiti dei re deboli che avevano avuto far fronte alle invasioni vichinghe sulle coste del Munster. Quel che ne risult\u00f2 fu che Cerball si trov\u00f2 in una posizione di forza e si dice che, negli ultimi anni di vita, fosse divenuto uno dei pi\u00f9 potenti re d'Irlanda. Kjarvalr \u00cdrakonungr, una figura che appare nelle saghe nordiche e che viene descritto come il progenitore di molte famiglie Islandesi viene identificato con Cerball.\nLe fonti vecchie e nuove.\nUna parte delle fonti contemporanee a Cerball o comunque a lui vicine nel tempo sono sopravvissute, purtroppo \u00e8 altrettanto certo che molto materiale \u00e8 andato perduto e che quello disponibile ora \u00e8 costituito da copie, anche parziali, ed \u00e8 stato grazie alla comparazione dei vari testi che le fonti sono state ricostruite in maniera organica.\nGli Annali irlandesi che documentano il nono secolo derivano di fatto dalla perduta Cronaca d'Irlanda che fu scritta nell'Irlanda centrale, questi annali includono documenti derivanti da altre fonti o aggiunti in epoche pi\u00f9 tarde. Nessuno di questi annali \u00e8 completo, anche se gli Annali dell'Ulster e gli Annali di Inisfallen coprono la vita di Cerball. Gli annali di Clonmacnoise sono costituiti da una copia tradotta nel XVII secolo e l'originale \u00e8 perso, mentre la parte degli Annali di Tigernach riguardante questo periodo \u00e8 mancante. In questo caso viene in aiuto la Cronaca degli Scoti, un documento che ora \u00e8 disponibile solo nella copia tradotta da Dubhaltach Mac Fhirbhisigh nel XVII secolo. Infine gli Annali dei Quattro Maestri sono di epoca assai pi\u00f9 tarda e contengono materiale di dubbia attendibilit\u00e0. Gli annali contengono moltissime informazioni e sono spesso concisi e volti maggiormente a focalizzarsi sugli eventi riguardanti la dinastia di U\u00ed N\u00e9ill che sulla persona in particolare, spingendosi, talvolta, anche ad omettere eventi ritenuti sconvenienti.\nUna fonte estremamente focalizzata sulla vita di Cerball sono gli Annali frammentari d'Irlanda, cos\u00ec chiamati perch\u00e9 sono la sola cosa che rimane di un'opera apparentemente molto pi\u00f9 corposa. Quello che di essi \u00e8 giunto fino a noi \u00e8 stato copiato nel XVII secolo da Mac Fhirbhisigh che a sua volta l'aveva preso da una traduzione del XV secolo. Il pezzo che concerne la vita di Cerball arriva fino all'870 circa, cos\u00ec che l'ultimo quindicennio circa \u00e8 mancante. Alcuni storici che hanno curato la loro traduzione ritengono che essi siano stati compilati alla corte del suo pro-pro-nipote Donnchad mac Gilla P\u00e1traic e quest'opera, per quanto sia chiamata annale, \u00e8 pi\u00f9 simile a un'opera narrativa e nasce dall'unione di molte fonti. La struttura base deriva dalle Cronache d'Irlanda, ma a queste devono essersi aggiunte molte altre fonti, probabilmente alcune sconosciute, forse anche le saghe pi\u00f9 antiche nate attorno a Cerball. I Frammentari sono intesi a magnificare le imprese di Cerball e a presentare i suoi rapporti con i Vichinghi e i Norvegesi nella luce migliore.\nSe gli annali sono spesso partigiani le fonti rimanenti non sono molto affidabili, forse ispirate dai Frammentari, che offrono prospettive in cui i Vichinghi sono ben dipinti e che divennero probabilmente popolari nella Dublino vichingo-gaelica dell'XI secolo, parecchie genealogie Islandesi hanno finito per includere Cerball, l\u00ec chiamato Kjarvalr \u00cdrakonungr, e identificarlo come loro progenitore.\nEsistono moltissime genealogie insieme ad altrettanti testi geografici o legali, fra questi ultimi si ricorda il Frithfolad Muman un documento che vuole esplicitare gli obblighi che il Munster aveva con i suoi alleati, clienti e sudditi, gettando in questo modo la luce su quella che era la posizione dell'Osraige nei confronti del gigantesco vicino.\nIl regno.\nLa memoria del regno di Osraige sopravvive oggi nei confini e nel nome della Diocesi di Ossory. La pi\u00f9 antica sede vescovile registrata era al villaggio di Aghaboe che pare sia stata la pi\u00f9 grande chiesa del regno fin dall'VIII secolo quando venne scritta l'Agiografia di Canizio di Aghaboe. Il nome Osraige, popolo dei cervi, si trova fra i pi\u00f9 antichi nomi tribali d'Irlanda e bench\u00e9 i primi genealogisti tendessero a spiegarne l'origine attraverso un antenato eponimo \u00e8 assai pi\u00f9 probabile che esso derivi da una divinit\u00e0 tribale o un animale totemico.\nOsraige era dunque una delle T\u00faath (parola spesso tradotta con trib\u00f9, al plurale \"tuatha\") fra le altre 150 presenti nel paese. La popolazione media delle trib\u00f9 era bassa, un'area di 500 km quadri ospitava all'incirca 300 o 400 persone al massimo e tuttavia l'area di Osraige era atipica poich\u00e9 arrivava a coprire circa 2.000 Km, passando attraverso il fiume Barrow e le moderne contee di Kilkenny, Laois ed Offaly. Ogni T\u00faath aveva un proprio re, una corte e un vescovo, ma il potere politico restava, generalmente, nelle mani dei re \"provinciali\".\nAl tempo in cui nacque Cerball l'Osraige si adagiava accanto al Munster governato dalla dinastia degli E\u00f3ganachta dalla loro sede di Cashel, l'Osraige confinava con il Munster per tutto il lato occidentale e porgeva l'interezza dell'altro alla provincia del Leinster.\nAlcune prove monumentali suggeriscono che l'Osraige era una volta governato dal re del Munster Corcu Lo\u00edgde prima che andasse sotto il controllo degli E\u00f3ganachta, il \"Frithfolad Muman\" afferma che l'Osraige aveva avuto in passato sovrani del Munster e bench\u00e9 mettesse in chiaro che erano potenti, non rimasero a lungo in grado di tenerlo.\nIl periodo in cui visse Cerball copre buona parte della prima Epoca vichinga, mentre tanti regni quali la Britannia, Northumbria e l'Anglia orientale collassavano sotto il peso delle invasioni vichinghe il loro impatto in Irlanda fu molto meno immediato. Nella prima met\u00e0 del IX secolo piccoli gruppi di razziatori fecero la loro comparsa aumentando di numero di volta in volta, numeroso fu il gruppo comandato da Turgesius nel decennio dell'840 e anche quelli capitanati da Amla\u00edb Conung e Imair dall'850 in poi. I Vichinghi sarebbero stati sia alleati che nemici di Cerball e degli altri re irlandesi e nel lungo termine la creazione di citt\u00e0 vichingo-gaeliche fece s\u00ec che i vichinghi intrattenessero rapporti maggiormente basati sul commercio piuttosto che sulla razzia. Ancora di pi\u00f9 nel lungo termine il loro arrivo cambi\u00f2 i connotati politici dell'Irlanda, ma questi cambiamenti si sarebbero cominciati a vedere attorno all'XI secolo.\nL'uomo di guerra.\nCerball mac D\u00fanlainge successe al padre D\u00fanlang mac Fargaile quale re dell'Osraige nell'842. In quell'epoca era Re supremo d'Irlanda era M\u00e1el Sechnaill mac M\u00e1ele Ruanaid che s'era sposato con la sorella di Cerball, Land e in cambio, si dice, M\u00e0el diede in sposa a Cerball una delle sue figlie.\nLa prima citazione di Cerball risale all'846 quando i vichinghi attaccarono il nord dell'Osraige distruggendo una chiesa a Coolcashin e saccheggiando uno sconosciuto insediamento a \"C\u00fal Maine\", qui i predoni furono assediati per due settimane dagli uomini di Cerball e subirono pesanti perdite. L'anno dopo Cerball respinse un attacco dei vichinghi che proveniva dal centro del paese, forse da Dublino, le fonti antiche asseriscono che tale battaglia ebbe luogo a \"Carn Brammit\" un luogo che oggi non pu\u00f2 essere identificato.\nGli Annali dei quattro maestri registrano un altro attacco ai danni dell'Osraige sferrato nell'848 dagli U\u00ed Cheinnselaig provenienti dal Leinster e comandati dal loro capo Echtigern mac Guaire. Gli annali dell'Ulster riportano che nell'853 Echtigern cadde per mano di Cerball e di Bruatur di \u00c1ed che venne ucciso da uno dei suoi uomini pochi giorni dopo.\nI Frammentari invece indicano che nell'854 Cerbell fu mandato dal cognato nel Munster perch\u00e9 riscuotesse i tributi a lui dovuti, mentre l'anno successivo pare che abbia sventato un attacco dei vichinghi sotto il comando di un tale Rodolb. In quello scontro Cerball venne catturato, ma riusc\u00ec poco dopo a guadagnare la fuga. Poco dopo egli si schier\u00f2 con i danesi in una loro spedizione contro i norvegesi, i danesi potrebbero essersi stanziati presso l'attuale Waterford e quando il Munster chiese aiuto a Cerball contro i norvegesi, questi insieme ai danesi e a una parte del Munster inflisse loro una pesante sconfitta. Il suo alleato danese Horm mor\u00ec poi in Galles per mano di Rhodri Mawr ap Merfyn.\nPi\u00f9 tardi Cerball si alle\u00f2 con due importanti sovrani vichinghi, Amla\u00edb Conung che regn\u00f2 fino alla morte avvenuta attorno all'875 e suo fratello \u00cdmar, poi celebrato quale \"re dei vichinghi, della Britannia e dell'Irlanda\", la cui identit\u00e0 \u00e8 oggetto di discussione. Queste alleanze non si dimostrarono abbastanza forti da impedire a M\u00e1el Sechnaill di prendere tributi ed ostaggi nell'858, tuttavia Cerball ed Imar fecero guerra nel Leinster quell'anno e poi si scagliarono contro i vichingo-gaelici del Munster. L'anno dopo i tre andarono a razziare le terre di M\u00e1el nel Regno di Mide, tuttavia poco dopo Cerball fu costretto a sottomettersi di nuovo a lui.\nM\u00e1el Sechnaill mor\u00ec nell'862 e fu succeduto da Aed Finliath che ne spos\u00f2 la vedova che era anche la sorella di Cerball, sempre in quell'anno egli sconfisse una flotta di norvegesi sotto il comando di tale Rodolb, anche se non \u00e8 chiaro se fosse lo stesso che aveva gi\u00e0 battuto anni prima.\nI Frammentari riportano che nell'864 gli uomini del Leinster e i loro alleati norvegesi attaccarono l'Osraige per via di una loro precedente razzia e gli E\u00f3ganachta del Munster se ne approfittarono a loro volta, fin\u00ec che Cerbell si diresse contro entrambi i suoi vicini causando parecchi danni e pare che in quello stesso anno abbia deciso di attaccare i suoi vicini D\u00e9isi.\nNel 870 \u00c1ed Finnliath si prepar\u00f2 a partire per il Leinster con un esercito e Cerball and\u00f2 con lui, le sue truppe si accamparono distinte dalle altre e finirono per essere attaccati dai soldati del Leinster. Cerbell riusc\u00ec a portare i suoi uomini fuori dalla battaglia, ma al costo di pesanti perdite e uno dei suoi parenti venne ucciso nello scontro. A parte una nota riguardante una spedizione nel Munster dell'871 i Frammentari da quel momento tacciono su Cerbell e anche gli annali dell'Ulster non riportano altro fino all'888 anno in cui ne viene annotata la morte. Al trono gli succedette il fratello Riac\u00e1n."}
{"id": "4501722", "revid": "765341", "url": "https://it.wikipedia.org/wiki?curid=4501722", "title": "Daniel van den Dyck", "text": "Biografia.\nDaniel van den Dyck si form\u00f2 ad Anversa con Peter Verhaecht (?-1652).\nFu ammesso alla Corporazione di San Luca ad Anversa verso il 1631 - 1632 e divenne un maestro qualificato verso il 1633 - 1634.\nAlla fine di settembre del 1633 si rec\u00f2 a Bergamo in Italia e nel 1634 si trasfer\u00ec a Venezia, dove spos\u00f2 Lucrezia, figlia del pittore Nicolas R\u00e9gnier, anch'essa pittrice.\nDal 1658 al 1661 fu prefetto delle fabbriche presso la corte ducale gonzaghesca di Mantova. Nel Palazzo Ducale \u00e8 riconosciuta come opera di Daniel Van den Dyck una \"Venere\" dipinta nell'oculo del soffitto del Gabinetto dei Mori oltre al grande dipinto \"Lo sposalizio della Vergine,\" recentemente restaurato e ora esposto nella Galleria Nuova del Museo di Palazzo Ducale.\nCon il coetaneo Pietro Della Vecchia (1603-1678) dipinse gli affreschi nel Palazzo Pesaro di Preganziol.\nGli sono stati attribuiti anche gli affreschi della Villa Venier-Contarini a Mira, vicino a Venezia, raffiguranti scene della \"Leggenda di Psiche\".\nIl suo stile \u00e8 stato influenzato da Rubens, come si pu\u00f2 vedere dalla sua opera \"Il Martirio di San Lorenzo\" (Madonna dell'Orto, Venezia).\nDei cinque ritratti visibili presso l'Accademia Carrara di Bergamo che gli sono attribuiti, almeno tre datati 1633 sono improbabili siccome lasci\u00f2 Anversa per l'Italia alla fine di settembre del 1633."}
{"id": "4501723", "revid": "1522738", "url": "https://it.wikipedia.org/wiki?curid=4501723", "title": "Arion Sherwind", "text": ""}
{"id": "4501727", "revid": "767487", "url": "https://it.wikipedia.org/wiki?curid=4501727", "title": "Sangue caldo (film)", "text": "Sangue caldo (\"Man with the Gun\") \u00e8 un film del 1955 diretto da Richard Wilson.\n\u00c8 un film western statunitense con Robert Mitchum, Jan Sterling e Karen Sharpe. \u00c8 basato sul racconto del \"The Deadly Peacemaker\" di N. B. Stone, Jr. pubblicato sul \"The Saturday Evening\" del 30 maggio 1955.\nTrama.\nClint Tollinger \u00e8 un taciturno pistolero, che viene ingaggiato dagli sceriffi quando la situazione in citt\u00e0 si agita troppo. Si reca nella cittadina di frontiera Sheridan City per riconquistare la moglie che l'ha lasciato tre anni prima, Nelly Bain. Lei ora \u00e8 in affari ma la citt\u00e0 \u00e8 corrotta dal grasso e prepotente Dade Holman. Il consiglio cittadino decide di ingaggiare Clint, per\u00f2 i suoi metodi solleveranno non pochi dubbi.\nProduzione.\nIl film, diretto da Richard Wilson (al suo debutto alla regia) su una sceneggiatura e un soggetto di N.B. Stone Jr. e dello stesso Wilson, fu prodotto da Samuel Goldwyn Jr. per la Formosa Productions e girato nei Samuel Goldwyn Studios a West Hollywood, in California, dal 28 febbraio all'aprile del 1955. I titoli di lavorazione furono \"The Deadly Peacemaker\", \"The Town Tamer\" e \"The Trouble Shooter\".\nDistribuzione.\nIl film fu distribuito con il titolo \"Man with the Gun\" negli Stati Uniti dal 5 novembre 1955 dalla United Artists.\nAltre distribuzioni:\nCritica.\nSecondo il Morandini il film \u00e8 un \"western violento dal ritmo serrato\" in cui eccelle Mitchum.\nPromozione.\nLe tagline sono:"}
{"id": "4501729", "revid": "478814", "url": "https://it.wikipedia.org/wiki?curid=4501729", "title": "Esercito Britannico", "text": ""}
{"id": "4501730", "revid": "293377", "url": "https://it.wikipedia.org/wiki?curid=4501730", "title": "Seba United", "text": ""}
{"id": "4501731", "revid": "287204", "url": "https://it.wikipedia.org/wiki?curid=4501731", "title": "Jaime Fernandez", "text": ""}
{"id": "4501742", "revid": "729019", "url": "https://it.wikipedia.org/wiki?curid=4501742", "title": "Kanako Hirai", "text": "Giocava nel ruolo di centrale.\nCarriera.\nLa carriera di Kanako Hirai inizia a livello scolastico nella Tsu High School. Per quattro anni gioca poi per la University of Tsukuba. Nel 2005 partecipa con la nazionale universitaria alle XXIV Universiade, cos\u00ec come nel 2007 partecipa all'edizione successiva. Nella stagione 2007-08 inizia la carriera professionistica con le Hisamitsu Springs; nella stagione 2009-10 il primo trofeo della propria carriera, aggiudicandosi la Coppa dell'Imperatrice. Nel 2012 debutta in nazionale maggiore, prendendo parte al World Grand Prix.\nNel campionato 2012-13 vince Coppa dell'Imperatrice, scudetto, venendo anche inserita nel sestetto ideale del campionato, e V.League Top Match; completa la sua stagione perfetta vincendo anche il Torneo Kurowashiki, dove viene premiata come MVP, venendo anche inserita nel sestetto ideale della competizione. Con la nazionale, nel 2013, si aggiudica la medaglia d'argento al campionato asiatico e oceaniano e quella di bronzo alla Grand Champions Cup. Nel campionato seguente vince ancora una volta la Coppa dell'Imperatrice, lo scudetto e l'AVC Club Championships, venendo premiata come miglior centrale del torneo e ritirandosi al termine della competizione."}
{"id": "4501762", "revid": "300067", "url": "https://it.wikipedia.org/wiki?curid=4501762", "title": "Livio Jean Charles", "text": ""}
{"id": "4501781", "revid": "111940532", "url": "https://it.wikipedia.org/wiki?curid=4501781", "title": "Chizuru Kot\u014d", "text": "Gioca nel ruolo di palleggiatrice nelle Hisamitsu Springs.\nCarriera.\nLa carriera di Chizuru Koto inizia a livello scolastico nella Nagasaki High School. Nella stagione 2001-02 inizia la carriera professionistica nella V1 League, serie cadetta del campionato giapponese, con le PFU BlueCats. Col club inizia una lunga permanenza di nove stagione, nel corso delle quali gioca quattro finali di campionato, perdendole tutte; solo nella stagione 2008-09 riesce a vincere la rinominata V.Challenge League al quinto tentativo, ricevendo anche il premio di MVP del campionato.\nNella stagione 2009-10 viene ingaggiata in V.Premier League dalle Hisamitsu Springs, aggiudicandosi subito la Coppa dell'Imperatrice. Nel campionato 2012-13 viene nominata capitano della sua squadra e vince Coppa dell'Imperatrice, scudetto, venendo anche inserita nel sestetto ideale del campionato, e V.League Top Match. Nel campionato successivo vince ancora una volta la Coppa dell'Imperatrice, lo scudetto e l'AVC Club Championships, venendo premiata come miglior palleggiatrice del torneo."}
{"id": "4501788", "revid": "298229", "url": "https://it.wikipedia.org/wiki?curid=4501788", "title": "Denis Vladimirovi\u010d Pankratov", "text": ""}
{"id": "4501792", "revid": "767487", "url": "https://it.wikipedia.org/wiki?curid=4501792", "title": "The Fast and the Furious (videogioco 2004)", "text": "The Fast and the Furious (Wild Speed in Giappone) \u00e8 un simulatore di guida arcade basato sul film \"Fast and Furious\" del 2001, sviluppato e pubblicato da Raw Thrills. Viene visto come un successore spirituale dei giochi della serie \"Cruis'n\", perch\u00e9 contiene vari elementi di essa ideati da Eugene Jarvis. Il gioco originale \u00e8 stato portato su Wii col nome di \"Cruis'n\", ma gli elementi che rimandano al film sono stati rimossi nella versione domestica.\n\"The Fast and the Furious: Drift\".\nIl 19 aprile del 2007, \"The Fast and the Furious: Drift\" usc\u00ec come sequel di \"The Fast and the Furious\" sempre sviluppato e distribuito dalla Raw Thrills. \"Drift\" \u00e8 molto simile al predecessore, ma ha anche 7 nuove piste ed alcune nuove macchine con cui correre. Come il predecessore consente personalizzazioni, N2O (Protossido d'azoto), spoilers (per la velocit\u00e0), e motori (per l'accelerazione), e i giocatori utilizzano il denaro accumulato con le varie corse. Al contrario del primo gioco e dei suoi spin-off ha un nuovo status system; i giocatori possono vedere la loro macchina ed i relativi upgrade. Quasi tutte le auto ad eccezione della Nissan Skyline GT-R e della Nissan 350Z sono state sostituite da altri modelli. Come il suo predecessore, \u00e8 dotato del PIN che pu\u00f2 salvare i progressi che il giocatore ha fatto per tutta la partita, digitando un codice. Il compositore della Ex-Midway Jon Hey ha seguito la sua creazione del pacchetto audio di \"The Fast and the Furious: Super Bikes\" con lo sviluppo audio di questo gioco.\nPiste.\nOltre a quelle del gioco precedente, ci sono sette nuove piste ambientate in Giappone:\nThe Fast and the Furious: Super Cars.\nUscito il 30 novembre 2010, \"Super Cars\" \u00e8 un altro sequel di \"The Fast and the Furious\"; molto simile ai predecessori, \u00e8 stato sviluppato e pubblicato da Raw Thrills.\nPiste.\nOltre alle piste sia statunitensi che giapponesi dei due predecessori, ci sono 9 nuove piste importate da \"Super Bikes\", provenienti da varie parti del mondo:\n\"The Fast and the Furious: Super Bikes\".\n\"The Fast and the Furious: Super Bikes\" \u00e8 uno spin-off di \"The Fast and the Furious\", sviluppato e distribuito dalla Raw Thrills, e pubblicato il 21 giugno 2006.\nModalit\u00e0 di gioco.\n\"Super Bikes\" \u00e8 in qualche modo simile a\" The Fast and the Furious\", ma a differenza del primo gioco, i giocatori guidano sulle moto e competono in nove tracce diverse. Inoltre, a differenza del gioco originale, non tutte le fasi del gioco sono ambientate negli Stati Uniti; alcune tracce si trovano in diversi paesi in tutto il mondo, tra cui Cina, Svizzera e Monaco.\nNel gioco, i giocatori possono scegliere tra dodici moto concesse in licenza delle principali marche tra cui Moto Guzzi, Kawasaki e Suzuki. I giocatori sono in grado di personalizzare le loro motociclette in molti modi, dai motori agli aggiornamenti della messa a punto. Come nel primo gioco, i giocatori possono eseguire vari movimenti, come i giri circolari e rulli di botte; il drifting \u00e8 anche un elemento importante del gioco. \nIl compositore della Ex-Midway Jon Hey si \u00e8 occupato dello sviluppo della parte audio del gioco.\n\"Super Bikes 2\".\n\"Super Bikes 2\" \u00e8 il sequel di \"The Fast and the Furious: Super Bikes\", ma senza la licenza \"The Fast and the Furious\". Sviluppato e pubblicato dalla Raw Thrills, e distribuito il 22 ottobre 2010.\nPiste.\n\"Super Bikes 2\" mantiene le piste del primo \"Super Bikes\", oltre ad aggiungerne di nuove:"}
{"id": "4501796", "revid": "767487", "url": "https://it.wikipedia.org/wiki?curid=4501796", "title": "Maria Grazia Rosa Rosso", "text": " Nella sua carriera ha avuto modo di collaborare con figure del giornalismo italiano e dello spettacolo come Mike Bongiorno, Indro Montanelli, Nino Nutrizio, Cesare Lanza, Piero Ottone, Ugo Ronfani e Vittorio Buttafava. \u00c8 stata consulente per Mondadori, Rizzoli, Longanesi e Bompiani.\nL'esordio nel giornalismo e gli anni settanta.\nEsord\u00ec la sua carriera di giornalista pubblicista con Antonio Perria in \"Cronaca vera\" dove si occup\u00f2 di svariati argomenti, dalla cronaca nera, alla cronaca giudiziaria al costume.\nHa realizzato servizi giornalistici per diverse testate, tra le quali \"ABC\", \"Oggi\", \"Salve\", \"La Notte\", \"Corriere d'informazione\" e \"Corriere della Sera\" specializzandosi nelle tematiche sociali e nel mondo dello spettacolo.\nNegli anni settanta \u00e8 stata direttrice pubblicitaria delle riviste \"Pilota auto\" e \"Pilota moto\". Successivamente ha fondato e diretto il mensile di medicina naturale L'Erborista. In seguito ha collaborato per la RAI in trasmissioni radiofoniche. Agli inizi degli anni '80 ha condotto la rubrica televisiva video libero per Antennatre occupandosi poi anche dell'ufficio stampa a stretto contatto con Enzo Tortora, Lucio Flauto, Ettore Andenna e Renzo Villa.\nDa ricordare \u00e8 l'inchiesta scritta sul settimanale \"Oggi\" nel 1975 quando si \u00e8 finta ammalata per farsi ricoverare per tre giorni all'Ospedale psichiatrico \"Paolo Pini\" di Affori (lo stesso dove venne ricoverata Alda Merini fino al '72) e poter raccontare con parole e fotografie la propria esperienza vissuta.\nAltra inchiesta notevole, pubblicata sempre sul settimanale \"Oggi\" nel 1976, \u00e8 quella dove Maria Grazia si \u00e8 travestita da vecchia o giovane mendicante per conoscere le reazioni della gente. In questa occasione \u00e8 stata ritratta in una fotografia (dal fotografo di \"Panorama\" Alberto Roveri) mentre chiede l'elemosina all'attore Arnoldo Fo\u00e0 il quale, mettendo mano al portafogli ha dato il suo obolo.\nGli anni ottanta e novanta.\nAll'inizio degli anni '80 \u00e8 stata per quasi un anno fotogiornalista \"freelance\" in Australia collaborando soprattutto con il giornale italiano stampato a Melbourne Il Globo (1959), Mondadori e Rizzoli. Negli anni seguenti diventa responsabile editoriale per Lanfranchi Editore.\nAttivit\u00e0 successive.\nNel 2003 ha fondato \"Milano giorno &amp; notte\", un trimestrale gratuito d'informazione distribuito in Lombardia, a Lugano e a Monte Carlo.\nVicende giudiziarie.\nAlla fine degli anni '90 \u00e8 stata coinvolta dalla casa editrice Einaudi in una vicenda giudiziaria per una pubblicazione non autorizzata con il Professor Giovanni Vittorio Pisapia (fratello di Giuliano Pisapia). La vicenda riguardava il racconto \"Hapworth 16, 1924\" di J. D. Salinger gi\u00e0 pubblicato dal periodico americano The New Yorker nel 1963 e mai pi\u00f9 riproposto. Non esisteva una versione italiana del racconto. Gli unici volumi al mondo di questo racconto (ritrovabili solo in italiano) sono stati dati alla stampa quando Maria Grazia Rosa Rosso ha proposto alla casa editrice Eldonejo (di Giovanni Vittorio Pisapia) di pubblicare \"Hapworth 16, 1924\" i quali diritti d'autore erano posseduti dalla casa editrice Einaudi. La casa editrice torinese fece causa per far valere il proprio copyright su Salinger richiedendo l'immediato ritiro dalle librerie del racconto commercializzato da Eldonejo. La vicenda si \u00e8 conclusa senza condanne poich\u00e9 il libro venne presentato, curato e tradotto da Simona Magherini la quale avendo riproposto nella prefazione del libro gli argomenti trattati nella sua tesi di laurea il volume venne ritenuto un testo accademico dunque non \"pirata\". Le 2.000 copie che vennero stampate sono ora talmente rare e richieste che su eBay il prezzo del libro ha superato i 400\u20ac per copia."}
{"id": "4501798", "revid": "47767", "url": "https://it.wikipedia.org/wiki?curid=4501798", "title": "Lucilio (nome)", "text": "Origine e diffusione.\nSi tratta di un derivato del nome Lucio, cio\u00e8 un patronimico, con il significato di \"[discendente] di Lucio\". Questa stessa origine \u00e8 condivisa dal nome Luciano; non va invece confuso con Lucilla, che \u00e8 s\u00ec un derivato di Lucio, ma come diminutivo, non come patronimico.\nEra portato da una \"gens\" romana, la \"Lucilia\".\nOnomastico.\nNessun santo porta questo nome, che quindi \u00e8 adespota: l'onomastico si pu\u00f2 eventualmente festeggiare"}
{"id": "4501805", "revid": "1494169", "url": "https://it.wikipedia.org/wiki?curid=4501805", "title": "Lucilia", "text": ""}
{"id": "4501818", "revid": "1573940", "url": "https://it.wikipedia.org/wiki?curid=4501818", "title": "Typhlonyphia reimoseri", "text": "Typhlonyphia reimoseri \u00e8 un ragno appartenente alla famiglia Linyphiidae.\n\u00c8 l'unica specie nota del genere Typhlonyphia.\nEtimologia.\nIl nome specifico \u00e8 in onore dell'aracnologo austriaco Eduard Reimoser (1864-1940).\nDistribuzione.\nLa specie \u00e8 stata rinvenuta in Europa orientale e in Croazia\nTassonomia.\nNel 1978 l'aracnologo Kratochv\u00edl ha descritto un esemplare maschile dell'unica sottospecie di questo genere: la \"Typhlonyphia reimoseri meridionalis\"\nDal 1999 non sono stati esaminati esemplari.."}
{"id": "4501828", "revid": "31886", "url": "https://it.wikipedia.org/wiki?curid=4501828", "title": "Typhlonyphia", "text": ""}
{"id": "4501834", "revid": "298229", "url": "https://it.wikipedia.org/wiki?curid=4501834", "title": "Evgenij Viktorovi\u010d Sadovyj", "text": ""}
{"id": "4501837", "revid": "767487", "url": "https://it.wikipedia.org/wiki?curid=4501837", "title": "Veneri rosse", "text": "Veneri rosse (\"Slightly Scarlet\") \u00e8 un film del 1956 diretto da Allan Dwan.\n\u00c8 un film noir statunitense con John Payne, Rhonda Fleming e Arlene Dahl. \u00c8 basato sul romanzo del 1942 \"Love's Lovely Counterfeit\" di James M. Cain.\nProduzione.\nIl film, diretto da Allan Dwan su una sceneggiatura di Robert Blees con il soggetto di James M. Cain (autore del romanzo), fu prodotto da Benedict Bogeaus e dalla RKO Radio Pictures per la Benedict Bogeaus Production da met\u00e0 luglio a fine luglio 1955. Il film doveva originariamente essere diretto da George Moses.\nDistribuzione.\nIl film fu distribuito con il titolo \"Slightly Scarlet\" negli Stati Uniti dal 29 febbraio 1956 dalla RKO Radio Pictures.\nAltre distribuzioni:\nCritica.\nSecondo il Morandini \"Dahl ruba spesso le scene a tutti\". Secondo Leonard Maltin il film \u00e8 un \"efficace studio sulla corruzione nella metropoli\".\nPromozione.\nLe tagline sono:"}
{"id": "4501838", "revid": "1086846", "url": "https://it.wikipedia.org/wiki?curid=4501838", "title": "Associazione Calcio Reggiana 1930-1931", "text": "Questa pagina raccoglie i dati riguardanti l'Associazione Calcio Reggiana nelle competizioni ufficiali della stagione 1930-1931.\nStagione.\nDopo aver disputato il girone B della Prima Divisione, serie C, la Reggiana ottiene un secondo posto che le permette di partecipare al girone finale per la promozione in serie B, dove non riesce a vincere neanche una partita, subendo pesanti sconfitte da parte di (0-7) e (0-4).\nTra i pali arriva il portiere romagnolo Corazza che rester\u00e0 fino al 1935 e al centro della prima linea debutta Alcide Violi ed in attacco Frattini (il primo giocatore laureato, in medicina). Per la prima volta a Reggio una partita (Reggiana-Piacenza del 30 novembre del 1930) viene annullata per intemperanze del pubblico. Era stata vinta dalla Reggiana per 2 a 1 (gol di Zanasi per il Piacenza e di Montanari e Frattini per la Reggiana) e verr\u00e0 recuperata il 29 dicembre e pareggiata per 1 a 1 (gol di Gorla per i granata e autogol del reggiano Leoni).\nOrganigramma societario.\nArea direttiva\nArea tecnica"}
{"id": "4501839", "revid": "599013", "url": "https://it.wikipedia.org/wiki?curid=4501839", "title": "Slightly Scarlet", "text": ""}
{"id": "4501849", "revid": "36426", "url": "https://it.wikipedia.org/wiki?curid=4501849", "title": "Ex Oratorio della Crocetta", "text": ""}
{"id": "4501859", "revid": "767487", "url": "https://it.wikipedia.org/wiki?curid=4501859", "title": "Giungla d'acciaio", "text": "Giungla d'acciaio (\"The Steel Jungle\") \u00e8 un film del 1956 diretto da Walter Doniger.\n\u00c8 un film drammatico statunitense con Perry Lopez, Beverly Garland e Walter Abel.\nProduzione.\nIl film, diretto e sceneggiato di Walter Doniger, fu prodotto da David Weisbart per la Warner Bros. e girato nei Warner Brothers Burbank Studios a Burbank, in California dal 5 gennaio a inizio febbraio 1955. I titoli di lavorazione furono \"I Died a Thousand Deaths\", \"I Died a Thousand Times\" e \"Marked for Life\".\nDistribuzione.\nIl film fu distribuito con il titolo \"The Steel Jungle\" negli Stati Uniti dal 10 marzo 1956 (premi\u00e8re a New York il 9 marzo) dalla Warner Bros.\nAltre distribuzioni:\nPromozione.\nLa tagline \u00e8: \"The muggers and sluggers of mob-land-- the violence-makers, the vengeance takers, the killer-crews behind bars-- they had their own iron law inside The Steel Jungle \"."}
{"id": "4501860", "revid": "46931", "url": "https://it.wikipedia.org/wiki?curid=4501860", "title": "The Steel Jungle", "text": ""}
{"id": "4501868", "revid": "287204", "url": "https://it.wikipedia.org/wiki?curid=4501868", "title": "Sh2-215", "text": "Sh2-215 \u00e8 una piccola nebulosa a emissione visibile nella costellazione di Perseo.\nSi individua nella parte orientale della costellazione, circa 3\u00b0 a ENE della stella ; il periodo pi\u00f9 indicato per la sua osservazione nel cielo serale ricade fra i mesi di settembre e febbraio ed \u00e8 notevolmente facilitata per osservatori posti nelle regioni dell'emisfero boreale terrestre, dove si presenta circumpolare fino alle regioni temperate calde.\nSi tratta di una regione H II di dimensioni molto ridotte, situata sul Braccio di Orione alla distanza di soli 200\u00a0parsec (circa 650 anni luce); ci\u00f2 indica che si tratta di una delle nebulose di gas ionizzato pi\u00f9 vicine al Sistema Solare. Nonostante ci\u00f2, \u00e8 stata oggetto di pochissimi studi. Fisicamente si trova a pochi parsec di distanza dalla vicina Sh2-214 ed entrambe si trovano a circa 30\u00a0parsec dalla brillante , facente parte della grande associazione stellare Perseus OB3. Nel Catalogo Avedisova Sh2-215 viene associata alla stella HD\u00a0276164, di classe spettrale M5."}
{"id": "4501871", "revid": "1442080", "url": "https://it.wikipedia.org/wiki?curid=4501871", "title": "Squaliobarbinae", "text": "Squaliobarbinae \u00e8 una sottofamiglia di pesci d'acqua dolce appartenenti alla famiglia Cyprinidae.\nGeneri e specie.\nAlla sottofamiglia appartengono 3 specie, di 3 generi diversi:"}
{"id": "4501879", "revid": "599013", "url": "https://it.wikipedia.org/wiki?curid=4501879", "title": "Mathias Porseland", "text": ""}
{"id": "4501882", "revid": "336956", "url": "https://it.wikipedia.org/wiki?curid=4501882", "title": "Cannone anticarro", "text": ""}
{"id": "4501884", "revid": "336956", "url": "https://it.wikipedia.org/wiki?curid=4501884", "title": "PaK 40", "text": ""}
{"id": "4501885", "revid": "336956", "url": "https://it.wikipedia.org/wiki?curid=4501885", "title": "StuG IV", "text": ""}
{"id": "4501886", "revid": "188116", "url": "https://it.wikipedia.org/wiki?curid=4501886", "title": "Umberto di Savoia-Conte di Salemi", "text": ""}
{"id": "4501888", "revid": "58419825", "url": "https://it.wikipedia.org/wiki?curid=4501888", "title": "Elezioni dell'Unione europea", "text": ""}
{"id": "4501896", "revid": "116140031", "url": "https://it.wikipedia.org/wiki?curid=4501896", "title": "Tamburini (disambigua)", "text": ""}
{"id": "4501897", "revid": "21583", "url": "https://it.wikipedia.org/wiki?curid=4501897", "title": "Tamburino", "text": ""}
{"id": "4501898", "revid": "61051", "url": "https://it.wikipedia.org/wiki?curid=4501898", "title": "Associazione Calcio Femminile Firenze 2010-2011", "text": "Questa voce raccoglie le informazioni riguardanti lAssociazione Calcio Femminile Firenze Associazione Sportiva Dilettantistica nelle competizioni ufficiali della stagione 2010-2011.\nRosa.\nRosa e ruoli, tratti dal sito \"Football.it\"."}
{"id": "4501902", "revid": "180559", "url": "https://it.wikipedia.org/wiki?curid=4501902", "title": "V Campionati europei individuali di ginnastica artistica - Concorso individuale femminile", "text": "Il concorso generale individuale maschile ai Campionati Europei si \u00e8 svolto alla Sportcomplex Olympiyskiy di Mosca, Russia il 19 aprile 2013. I migliori 24 ginnasti che competono in questa gara vengono scelti durante la fase di qualificazione. A causa della regola \"two per country\", solo due ginnasti migliori di ogni nazione possono partecipare alla finale all-around."}
{"id": "4501907", "revid": "986213", "url": "https://it.wikipedia.org/wiki?curid=4501907", "title": "Vladimir Anatol'evi\u010d Barjatinskij", "text": "Biografia.\nEra il figlio primogenito del principe Anatolij Ivanovi\u010d Barjatinskij (1821-1881), e di sua moglie, Olimpiada Vladimirovna Kablukova (1822-1904). Dalla parte del padre era un discendente di Ivan Sergeevi\u010d Barjatinskij e del principe di Holstein, mentre dalla parte della madre era un discendente del generale Vladimir Ivanovi\u010d Kablukov e di P\u00ebtr Vasil'evi\u010d Zavadovskij.\nCarriera.\nNel 1862 entr\u00f2 nel reggimento Preobra\u017eenskij. Nel 1866 venne nominato aiutante dello zarevic Aleksandr Aleksandrovi\u010d.\nPartecip\u00f2 alla Rivolta di Gennaio e alla guerra russo-turca (1877-1878), dove fu promosso a colonnello.\nNel 1879, fu nominato comandante del IV reggimento di fanteria. Dal 1889 entr\u00f2 a far parte del seguito dello zar. Dal 1896 entr\u00f2 a far parte del seguito delle guardie dell'imperatrice vedova Maria F\u00ebdorovna come capo della V compagnia delle Guardie del IV Reggimento di fanteria.\nMatrimonio.\nNel 1869 spos\u00f2 la contessa Nade\u017eda Aleksandrovna Stenbok-Fermor (1847-1920), sorella di Aleksej Aleksandrovi\u010d Stenbok-Fermor. Ebbero otto figli:\nMorte.\nMor\u00ec il 30 novembre 1914 a San Pietroburgo e fu sepolto nella tomba di famiglia nella tenuta di Marino."}
{"id": "4501910", "revid": "287204", "url": "https://it.wikipedia.org/wiki?curid=4501910", "title": "Antonio Lanza", "text": ""}
{"id": "4501921", "revid": "529641", "url": "https://it.wikipedia.org/wiki?curid=4501921", "title": "Elizabeth Stafford (1479-1532)", "text": "Biografia.\nEra figlia di Henry Stafford, II duca di Buckingham e di Catherine Woodville, sorella della regina Elisabetta Woodville.\nSuo padre venne giustiziato per ordine di Riccardo III d'Inghilterra il 2 novembre 1483. Sua madre si rispos\u00f2 con Jasper Tudor, nato dal secondo matrimonio della regina Caterina di Valois con Owen Tudor.\nDopo la morte di Tudor il 21 dicembre 1495, Catherine spos\u00f2 Sir Richard Wingfield.\nElizabeth rimase sotto la custodia di sua madre fino al proprio matrimonio.\nVenne data in sposa dopo il 23 luglio 1505 a Robert Radcliffe, I conte di Sussex a cui diede tre figli:"}
{"id": "4501922", "revid": "1543377", "url": "https://it.wikipedia.org/wiki?curid=4501922", "title": "Per\u0161a Liha 2012-2013", "text": "La Per\u0161a Liha 2012-2013 \u00e8 stata la 22\u00aa edizione della seconda serie del campionato ucraino di calcio. La stagione \u00e8 iniziata il 13 luglio 2012 ed \u00e8 terminata l'8 giugno 2013.\nStagione.\nNovit\u00e0.\nAl termine della passata stagione, sono salite in Prem\"jer-liha Hoverla-Zakarpattja e . Sono retrocesse in Druha Liha e . Sono salite dalla Druha Liha e .\nDalla Prem\"jer-liha 2011-2012 sono retrocessi e .\nPrima dell'inizio della stagione, il si \u00e8 ritirato dal campionato. Al suo posto \u00e8 subentrato l'.\nFormula.\nLe diciotto squadre si affrontano due volte, per un totale di trentaquattro giornate. Le prime due classificate vengono promosse in Prem\"jer-liha.\nLe ultime due classificate retrocedono in Druha Liha. La terzultima e la quartultima, invece, disputeranno uno spareggio promozione-retrocessione contro le seconde classificate dei due gironi di Druha Liha.\nClassifica.\nLegenda:"}
{"id": "4501935", "revid": "830579", "url": "https://it.wikipedia.org/wiki?curid=4501935", "title": "Albi di Dylan Dog (1995)", "text": "Albi del fumetto Dylan Dog pubblicati nel 1995\nLa storia di Dylan Dog.\nDylan Dog finisce di montare il suo modellino del galeone. A questo punto tutto il suo passato sar\u00e0 svelato e l'intreccio tra lui, la sua amata Morgana e il suo acerrimo nemico Xabaras sar\u00e0 spiegato.\nLa porta dell'Inferno.\nUn feroce assassino sembra esser tornato a seminare il panico a Londra. Qualche anno prima uccise senza piet\u00e0 la moglie e la figlia di Charles Gibbs, seguendo modalit\u00e0 che facevano pensare ad un rituale satanico, senza che Scotland Yard riuscisse a catturarlo. Ora pare essere tornato per concludere il suo rituale.\nFratelli di un altro tempo.\nSono tra noi. Sono spaesati, impauriti e soprattutto sono soli. Hanno l'aspetto di piccole scimmie dall'andatura eretta, ma nessuno sospetterebbe mai che si tratta di esemplari di homo habilis che qualcuno ha creato geneticamente per trarne profitto. E mentre l'intera popolazione di Londra vede animali da tempo estinti come mammuth o giganteschi lupi preistorici, Dylan Dog viene assunto da un'antropologa per investigare su questa strana storia aiutato anche dal pi\u00f9 impensabile degli aiutanti: un gorilla femmina di nome Amy.\nI demoni.\nDylan Dog ha ventiquattro ore di tempo per scoprire chi ha ucciso Greg Fenton, docente universitario. Al termine del tempo Dylan morir\u00e0 a causa di un veleno che gli \u00e8 stato iniettato e di cui nessuno conosce l'antidoto.\nNotte senza fine.\nUno psicopatico sta per compiere il suo ennesimo delitto. Apparentemente, la sua motivazione sta tutta nell'insonnia: le sue notti, infatti, sono orribili ed eterne ed invidia chi pu\u00f2 dormire e morire al tempo stesso. Dylan Dog interviene per fermare questo serial killer, poi subito dopo si scontra con una ragazza a cui non chiede neanche scusa. La ragazza, rimasta delusa fortemente da questa mancanza, decide di \"punire\" Dylan facendo cadere una notte eterna su tutta Londra. Notte che solamente l'Indagatore dell'Incubo pu\u00f2 far cessare.\nL'orrenda invasione.\nUn bel giorno, in un palazzo signorile di Londra, scoppia una catastrofe: centinaia di ratti venuti da chiss\u00e0 dove fanno strage di tutti gli abitanti. La particolarit\u00e0 di questi ratti \u00e8 che sono grandi il doppio di quelli normali e anche la loro voracit\u00e0. Si spingono su tutta la citt\u00e0 usando ogni mezzo possibile, anche le condutture. Dylan Dog scoprir\u00e0 una storia di forzata evoluzione che purtroppo si \u00e8 ritorta contro l'uomo.\nLa rivolta delle macchine.\nL'estate \u00e8, per molti, tempo di vacanze fuori citt\u00e0. Per\u00f2 ultimamente la nuova \"tendenza\" \u00e8 quella di andare a schiantarsi con la propria auto sull'autostrada. Raptus di follia oppure sono le macchine che hanno preso vita e vogliono vendicarsi per i torti subiti dagli uomini? Dylan Dog scoprir\u00e0 che la verit\u00e0 \u00e8 oltre tutto questo: in mezzo a tutto, c'\u00e8 la triste realt\u00e0 dell'abbandono dei cani.\nIl paese delle ombre colorate.\nPink Rabbit \u00e8 tornato. Il coniglio killer che un sacco di anni prima terrorizz\u00f2 la citt\u00e0 con i suoi bizzarri delitti \u00e8 nuovamente in azione. Ma stavolta \u00e8 tornato con una missione ben precisa: trovare Bambola, una specie di Jessica Rabbit fuggita dal Paese delle Ombre Colorate, il mondo di Pink Rabbit e della sua cricca. Dylan Dog \u00e8 sulle tracce di Peter Pencil, il creatore di Pink Rabbit, dopo che la moglie ne ha denunciato la scomparsa e crede che non sia una scomparsa del tutto normale. Le strade dei due si incroceranno anche perch\u00e9 Bambola ha un segreto che n\u00e9 Dylan n\u00e9 Jumpo (il vero nome di Pink Rabbit) si aspettano lei abbia.\nIl guardiano della memoria.\nGordon Skindler viene condannato con l'accusa di omicidio, nonostante dica di non ricordare nulla dell'accaduto. Dylan Dog dovr\u00e0 scoprire chi \u00e8 realmente quest'uomo, cosa nasconde e se sta mentendo in merito all'amnesia.\nIl volo dello struzzo.\nKen Harrel, un tempo amico di Dylan e adesso rinchiuso ad Harlech per aver barbaramente ucciso la moglie colpevole d'infedelt\u00e0 dopo essersi sfregiato la faccia con un rasoio, fa nuovamente la sua comparsa. Ha un favore da chiedere al vecchio amico: proteggere lui, scappato dal manicomio di Harlech assieme ad un altro strambo paziente, Lenny Bird, detto \"Birdy\", che si crede un uccello e vuole raggiungere un'isola abitata solo da volatili. Inseguiti dalla polizia, Dylan e Ken si mettono in marcia.\nAracne.\nLidia Bord decide di ingaggiare Dylan Dog per ritrovare suo padre Julius, misteriosamente scomparso. Si recheranno cos\u00ec a Llandlow, sperduto villaggio di origine celtica del Galles.\nLa profezia.\nMentre continuano le indagini a Llandlow alla ricerca di Julius Bord, Dylan Dog scoprir\u00e0 l'esistenza di una setta dedita ad oscuri rituali. Quello che non sa \u00e8 che \u00e8 proprio lui il prescelto per il sacrificio umano che la setta vuole realizzare."}
{"id": "4501939", "revid": "123173653", "url": "https://it.wikipedia.org/wiki?curid=4501939", "title": "Albi di Dylan Dog (2012)", "text": "Albi del fumetto Dylan Dog pubblicati nel 2012\nIl museo del crimine.\nDylan Dog si reca ad una mostra sulla Londra Criminale assieme a Mary Adams, la sua nuova fidanzata nonch\u00e9 criminologa. La storia di tre pericolosi serial killer del passato si intreccer\u00e0 cos\u00ec con uno dei primi casi di Dylan, quando ancora era un poliziotto di Scotland Yard, la ricerca del killer del martello.\nIl baule delle meraviglie.\nBryce, l'attuale fidanzata di Dylan Dog, riceve in eredit\u00e0 uno strano baule appartenuto ad un suo cugino, improvvisamente impazzito tramutandosi in un assassino dopo averlo acquistato. A seguito della sparizione della ragazza, Dylan cercher\u00e0 di scoprire chi o cosa vive all'interno del baule, su cui grava una misteriosa maledizione.\nL'assassino della porta accanto.\nDylan Dog si reca ad Edimburgo per amore e decide di alloggiare in una pensione in cui dimorano strani personaggi. L'unico all'apparenza normale, \u00e8 il signor Wilson, un uomo burbero e riservato che Dylan non sa essere in realt\u00e0 un serial killer al momento inattivo.\nLa Dea Madre.\nDurante il suo fidanzamento con Myra, Dylan Dog conosce Hillary, figlia adolescente della donna, ragazza dal carattere ribelle. Proprio questa sua ribellione la fa scappare dal collegio che frequenta, dicendo che in quel luogo accadono cose misteriose. Una volta riaccompagnata la ragazza nella sua scuola, Dylan scoprir\u00e0 sulla sua pelle i terribili fatti di cui la ragazza parlava.\nL'autopsia.\nDylan non riesce ad accettare il suicidio della sua fidanzata. Per rimediare a questo, si butta con tutte le sue forze in una complicata indagine, che mette alla luce un'inquietante verit\u00e0: due killer che fanno a gara di delitti.\nIo, il mostro.\nC'\u00e8 una ragazza particolare a Londra. Si chiama Coralie, ed \u00e8 in grado di far conoscere i suoi sentimenti agli altri. Ma questo dono si trasforma in condanna, quando dei corteggiatori diventano spietati assassini. Anche Dylan si caler\u00e0 nel pericolo, provando a salvare la ragazza.\nIl giudizio del corvo.\nDopo aver visto un concerto dei Mot\u00f6rhead con la sua attuale fidanzata, Dylan si risveglia in una stanza buia, dalla quale gli parla uno strano personaggio vestito elegantemente ma con una maschera da corvo sulla testa. Il suo nome \u00e8 Mister Giggles, giudice e carnefice nonch\u00e9 autore di alcune prove che Dylan dovr\u00e0 affrontare per salvare la sua donna. E per farlo, dovr\u00e0 scegliere anche se ucciderla o uccidere un suo vecchio nemico.\nEpidemia aliena.\nUn bel giorno, gli abitanti di Londra si svegliano e...cominciano tutti a dire la verit\u00e0! Inspiegabilmente, tutti i rancori, gli odii e le vere personalit\u00e0 degli esseri umani vengono fuori come in un'inspiegabile crisi di onest\u00e0. Dylan Dog, indagando su quest'epidemia di onest\u00e0 collettiva, si ritrover\u00e0 a fare i conti con dimensioni parallele e con il solo che possa spiegargli tutto questo: Hamlin.\nIl crollo.\nDylan Dog si risveglia sotto le macerie di un palazzo privo di memoria e braccato da una creatura famelica. Cercher\u00e0 cos\u00ec di fuggire e recuperare la memoria assieme ad altri superstiti che per\u00f2 non sono chi dicono di essere.\nI segni della fine.\nLa storia si apre con la misteriosa scomparsa di un agente di polizia e con il ritrovamento di un graffito, tracciato poco prima da due \"writer\". A questa si aggiungono una serie di inspiegabili fatti che convincono Scotland Yard a chiamare Dylan per una pi\u00f9 accurata analisi. Questi, mentre la Chiesa dell'Apocalisse e il reverendo Hellborn parlano di fine del mondo, indaga, portandolo al centro di una spirale di esoterismo e cabalistica.\nLa legione degli scheletri.\nMoheena \u00e8 una timida studentessa d'arte la cui vita si trasforma in un incubo quando tutte le persone raffigurate nei suoi ritratti vengono uccise da una legione di scheletri.\nBlacky.\nStrane cose iniziano a succedere all'ippodromo di Londra: alcune persone sostengono di aver visto il fantasma di un cavallo dal manto nero aggirarsi per le scuderie. Il direttore dell'ippodromo inizia a pensare che si tratti dell'imbattuto Blacky, cavallo travolto da un'atroce fatalit\u00e0 che mise fine alla sua vita e alla sua carriera. Indagando, Dylan scoprir\u00e0 una verit\u00e0 ben pi\u00f9 agghiacciante."}
{"id": "4501943", "revid": "767487", "url": "https://it.wikipedia.org/wiki?curid=4501943", "title": "Chiesa di Sant'Ippolito (Bardonecchia)", "text": "La chiesa di sant'Ippolito \u00e8 la chiesa parrocchiale di Bardonecchia, nella citt\u00e0 metropolitana di Torino.\nStoria e descrizione.\nNata come \"Santa Maria ad Lacum\", all'inizio del secondo millennio, ne \u00e8 rimasto l'elegante campanile romanico in pietra che risale al XIII secolo e che, restaurato e dotato di guglia ornamentale in rame, si appoggia al fabbricato dell'attuale chiesa parrocchiale sul lato sud. L'attuale chiesa parrocchiale fu costruita in sostituzione della precedente, demolita nel primo ottocento perch\u00e9 pericolante, negli anni 1827-28, ma consacrata solo nel 1833.\nAll'interno sono presenti notevoli opere dell'artigianato della valle. Dietro l'altare si trova un prezioso coro di stalli lignei splendidamente decorati, gi\u00e0 appartenenti all'antica abbazia della Novalesa, sovrastati al centro da una ricca ancona in legno dorato, nella parte centrale della cui figura espone un dipinto rappresentante la Madonna con il Bambino ed i santi Ippolito e Giorgio.\nSotto il riquadro figura una tavoletta in legno scolpito rappresentante l'Ultima Cena, la preghiera di Ges\u00f9 nell'orto dei Getsemani e la sua cattura. Nelle cappelle laterali e sui pilastri sono presenti numerose opere pittoriche e sculture in legno, relativi a periodi che vanno dal XV al XIX secolo. Il fonte battesimale, scolpito in pietra, risale al 1573.\nUn'altra chiesa di S. Ippolito, l'ipotesi di Savi.\nSeverino Savi nel suo testo \"La Cattedrale di San Giusto e le chiese romaniche della Valle di Susa\" ipotizza che nel Medioevo esistesse una Chiesa di S. Ippolito separata da quella di S. Maria \u00ab...a un centinaio di metri ad ovest della chiesa parrocchiale, quasi a ridosso della canonica\u00bb. L'indagine dello storico dell'arte, partendo dalla costante tradizione orale del paese, che identificava una casa di civile abitazione come ex chiesa, nella seconda met\u00e0 del '900, fotografava sul colmo del tetto una croce su sfera e sul lato sud tracce di tre monofore, oltre ad altri elementi architettonici, che indiziavano una prima destinazione diversa dalla casa rurale cui era stato ridotto l'edificio ."}
{"id": "4501952", "revid": "287204", "url": "https://it.wikipedia.org/wiki?curid=4501952", "title": "Pervenstvo Futbol'noj Nacional'noj Ligi 2012-2013", "text": "La Pervenstvo Futbol'noj Nacional'noj Ligi 2012-2013, nota anche come PFN Ligi 2012-2013 fu la ventunesima edizione della seconda serie del campionato russo di calcio. Vide la vittoria finale dell', che venne promosso in Prem'er-Liga assieme al . Capocannoniere del torneo fu Spartak Gogniev, calciatore dell'Ural, con 17 reti realizzate.\nStagione.\nNovit\u00e0.\nDalla PFN Ligi 2011-2012 vennero promossi in Prem'er-Liga il e l', mentre vennero retrocessi in Vtoroj divizion il , il , il , il e lo , escluso al termine della prima fase. Dalla Prem'er-Liga vennero retrocessi il e lo , mentre dalla Vtoroj divizion vennero promossi il , il , il , il e il , vincitori dei cinque gironi.\nPrima dell'inizio della stagione il rinunci\u00f2 per mancanza di fondi e si iscrisse in Vtoroj divizion, al non venne rinnovata la licenza di club professionistico per i debiti accumulati e per la mancanza di copertura finanziaria, alla venne ritirata la licenza di club professionistico per irregolarit\u00e0 finanziarie, la dichiar\u00f2 bancarotta e non si iscrisse al campionato. L'unico club di Vtoroj divizion con i requisiti validi per ricevere una licenza fu l', che venne cos\u00ec ammesso in PFN Ligi. Di conseguenza, il numero di club partecipanti scese da 20 a 17.\nIl Volgar-Gazprom cambi\u00f2 denominazione in , togliendo lo sponsor dal nome.\nFormula.\nLe 17 squadre partecipanti si sono affrontate in un girone all'italiana con partite di andata e ritorno per un totale di 32 giornate: venivano assegnati tre punti per la vittoria, uno per il pareggio e zero per la sconfitta. Le prime due classificate venivano promosse direttamente in Prem'er-Liga, mentre la terza e la quarta affrontavano la tredicesima e la quattordicesima classificate in Prem'er-Liga in play-off promozione/retrocessione. Al fine di avere nuovamente 20 club nella stagione successiva, solamente le ultime due classificate venivano retrocesse direttamente in Vtoroj divizion.\nClassifica finale.\nLegenda:\nNote:"}
{"id": "4501954", "revid": "729019", "url": "https://it.wikipedia.org/wiki?curid=4501954", "title": "Linea Shinonoi", "text": "La \u00e8 una linea ferroviaria a carattere regionale giapponese gestita dalla JR East a scartamento ridotto che collega le stazioni di Shinonoi e di Shiojiri, ma di fatto tutti i treni proseguono fino alla stazione di Nagano, sulla linea principale Shin'etsu. La ferrovia \u00e8 di grande importanza grazie alla funzione di collegamento per le citt\u00e0 di Nagano e Matsumoto verso Tokyo e Nagoya tramite la linea principale Ch\u016b\u014d, passante per il capolinea di Shiojiri. A nord, presso la stazione di Nagano, la linea permette l'interscambio con lo Hokuriku Shinkansen e diverse altre linee regionali.\nTipi di collegamento.\nQuasi tutti i treni a lunga percorrenza della linea Shinonoi proseguono la loro corsa oltre il capolinea ferroviario di Shiojiri per continuare lungo la linea principale Ch\u016b\u014d, in direzione Nagoya (servizio \"Shinano\") e in direzione Tokyo (servizi \"Azusa\" e \"Super Azusa\"). Per i servizi vicinali sono disponibili treni locali che fermano in tutte le stazioni, treni Rapidi e i Rapidi \"Misuzu\"."}
{"id": "4501956", "revid": "767487", "url": "https://it.wikipedia.org/wiki?curid=4501956", "title": "Subbotnik", "text": "Il Subbotnik o sabato comunista () era, nell'URSS, un giorno di lavoro volontario non pagato, generalmente un sabato, istituito a seguito della rivoluzione d'ottobre.\nL'usanza \u00e8 rimasta ancora viva in Russia e in altre ex Repubbliche sovietiche, per esempio per quanto riguarda la raccolta di rifiuti, la raccolta di materiali riciclabili, le riparazioni di beni pubblici e altri servizi per la comunit\u00e0.\nStoria.\nIl primo sabato comunista venne organizzato il 12 aprile 1919 in un deposito ferroviario della linea Mosca - Kazan'.\nI sabati comunisti vennero promossi anche nei paesi del blocco comunista, in particolare nella Germania dell'Est e in Cecoslovacchia, dove presero il nome di \"Akce Z\"."}
{"id": "4501957", "revid": "287204", "url": "https://it.wikipedia.org/wiki?curid=4501957", "title": "Chiesa di Sant'Ippolito", "text": ""}
{"id": "4501961", "revid": "767487", "url": "https://it.wikipedia.org/wiki?curid=4501961", "title": "La Femme nue", "text": "La Femme nue \u00e8 un film muto del 1926 diretto da L\u00e9once Perret. Il soggetto \u00e8 tratto dall'opera omonima di Henry Bataille pubblicata nel 1908.\nProduzione.\nIl film fu prodotto dalla Path\u00e9-Natan.\nDistribuzione.\nDistribuito dalla Path\u00e9-Natan, usc\u00ec nelle sale cinematografiche francesi il 10 dicembre 1926. In Turchia, il film usc\u00ec nel 1927 con il titolo \"\u00c7iplak kadin\", in Finlandia il 19 febbraio 1928 e negli Stati Uniti il 22 settembre 1928. In Portogallo, con il titolo \"A Mulher Nua\", fu distribuito il 9 novembre 1928."}
{"id": "4501962", "revid": "830939", "url": "https://it.wikipedia.org/wiki?curid=4501962", "title": "Sabato comunista", "text": ""}
{"id": "4501965", "revid": "1005847", "url": "https://it.wikipedia.org/wiki?curid=4501965", "title": "Elezioni amministrative in Italia del 2013", "text": "Le elezioni amministrative in Italia del 2013 si sono tenute il 26 e 27 maggio (con ballottaggi il 9 e 10 giugno).\nIn Friuli-Venezia Giulia si sono tenute il 21 e 22 aprile (con ballottaggi il 5 e 6 maggio).\nIn Sicilia si sono tenute il 9 e 10 giugno (con ballottaggi il 23 e 24 giugno).\nElezioni comunali.\nFriuli-Venezia Giulia.\nUdine.\nFonti: Primo turno, candidati - liste - Secondo turno - Seggi\nToscana.\nSiena.\n\"La lista contrassegnate con la lettera A \u00e8 apparentata al secondo turno con il candidato sindaco Eugenio Neri.\"\nSicilia.\nCatania.\nFonti: Voti - Seggi\nMessina.\nFonti: Primo turno - Secondo turno - Seggi\nRagusa.\nFonti: Primo turno - Secondo turno - Seggi\nSiracusa.\nFonti: Primo turno - Secondo turno - Seggi\nElezioni provinciali.\nProvincia di Udine.\nFonti: Presidenti - Liste - Seggi"}
{"id": "4501967", "revid": "287204", "url": "https://it.wikipedia.org/wiki?curid=4501967", "title": "Juan Francisco de la Cerda", "text": "Fu VII Marchese di Cogolludo, IV Marchese of Alcal\u00e1 de la Alameda, VI duca Alcal\u00e1 de los Gazules, IX conte di Los Molares, IX Marchese di Tarifa, VIII conte di El Puerto de Santa Mar\u00eda e valido di Carlo II di Spagna dal 1679 al 1685.\nBiografia.\nFiglio di Antonio de la Cerda, VII duca di Medinaceli e di Ana Mar\u00eda Luisa Enr\u00edquez de Ribera Portocarrero y C\u00e1rdenas, V duchessa di Alcal\u00e1 de los Gazules; in giovane et\u00e0 spos\u00f2 Catalina de Arag\u00f3n, che gli permise di aggiungere ai propri i titoli di duca di Segorbe, Cardona e Lerma.\nQuando, il 6 novembre del 1675, Carlo II raggiunse la maggiore et\u00e0, Juan Francisco de la Cerda non sostenne apertamente n\u00e9 la fazione del fratellastro del monarca, Don Giovanni d'Austria, n\u00e9 quella della regina madre, Maria Anna d'Asburgo, e del suo favorito Fernando de Valenzuela, marchese di Villasierra.\nDopo due anni di lotte di palazzo, a seguito delle pesanti sconfitte nella Guerra d'Olanda, contro Luigi XIV di Francia, Don Giovanni D'Austria, con un colpo di Stato, esili\u00f2 la regina a Toledo ed invi\u00f2 il suo favorito, Valenzuela, nelle Filippine.\nDon Giovanni d'Austria mor\u00ec, non senza sospetti di veleno, dopo pochi mesi di governo, il 17 settembre del 1679 ed al suo posto il re nomin\u00f2 Juan Francisco de la Cerda valido ovvero primo ministro, \"Sumillier de corps\" e \"Caballerizo major\".\nDurante il suo governo, il duca di Medinaceli tent\u00f2 di restaurare la sempre pi\u00f9 declinante economia lasciando un bilancio di luci ed ombre.\nInfatti, se la costituzione \"Junta de Comercio y Moneda\" fu certamente opera duratura cos\u00ec come la sua politica di riduzione delle spese del regno, la svalutazione della moneta senza attuare una riforma generale del conio condusse ad un forte aumento dell'inflazione e alla quasi bancarotta dello stato.\nSi dimise nel 1684 poco dopo la stipula del Trattato di Ratisbona con cui la Spagna non solo fu costretta a legittimare le annessioni Francesi attuate negli anni precedenti mediante le Camere di riunione ma fu obbligata anche a non usufruire pi\u00f9 degli arsenali di Genova allo scopo di equipaggiare la propria flotta militare.\nRitiratosi a vita privata nei suoi domini, mor\u00ec il 20 febbraio del 1691 lasciando l'intero suo patrimonio al figlio Luis Francisco de la Cerda y Arag\u00f3n, diplomatico ed in seguito Vicer\u00e9 di Napoli."}
{"id": "4501968", "revid": "298229", "url": "https://it.wikipedia.org/wiki?curid=4501968", "title": "Michael Stamm", "text": ""}
{"id": "4501970", "revid": "47767", "url": "https://it.wikipedia.org/wiki?curid=4501970", "title": "Rivoluzione Civile", "text": ""}
{"id": "4501972", "revid": "36426", "url": "https://it.wikipedia.org/wiki?curid=4501972", "title": "Pia Casa Montedomini", "text": ""}
{"id": "4501973", "revid": "62004", "url": "https://it.wikipedia.org/wiki?curid=4501973", "title": "George Atherton", "text": ""}
{"id": "4501976", "revid": "606039", "url": "https://it.wikipedia.org/wiki?curid=4501976", "title": "Oligopus niger", "text": ""}
{"id": "4501986", "revid": "287204", "url": "https://it.wikipedia.org/wiki?curid=4501986", "title": "III Campionati europei individuali di ginnastica artistica", "text": "I III Campionati europei individuali di ginnastica artistica si sono svolti a Milano, in Italia, dal 2 al 5 aprile 2009. \u00c8 stata la terza edizione dei Campionati europei di ginnastica artistica riservata alle competizioni individuali."}
{"id": "4501988", "revid": "767487", "url": "https://it.wikipedia.org/wiki?curid=4501988", "title": "Hanyer Mosquera", "text": ""}
{"id": "4501993", "revid": "124123", "url": "https://it.wikipedia.org/wiki?curid=4501993", "title": "Sergej Antonov", "text": "Biografia.\nIn Coppa del Mondo ottenne la prima vittoria, nonch\u00e9 primo podio, il 1\u00ba marzo 1985 a Lahti.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale"}
{"id": "4501996", "revid": "767487", "url": "https://it.wikipedia.org/wiki?curid=4501996", "title": "La Possession (film)", "text": "La Possession \u00e8 un film muto del 1929 diretto da L\u00e9once Perret.\nProduzione.\nIl film fu prodotto dalla Franco Films.\nDistribuzione.\nUsc\u00ec nelle sale cinematografiche francesi il 24 maggio 1929. In Austria e Germania venne distribuito con il titolo tedesco \"Das Recht des St\u00e4rkeren\", in Portogallo con quello di \"A Posse\" il 5 novembre 1929."}
{"id": "4502001", "revid": "606039", "url": "https://it.wikipedia.org/wiki?curid=4502001", "title": "Dolichothele longimamma", "text": ""}
{"id": "4502011", "revid": "144796", "url": "https://it.wikipedia.org/wiki?curid=4502011", "title": "Santuario Arcivescovile della Beata Vergine dei Miracoli", "text": ""}
{"id": "4502012", "revid": "716642", "url": "https://it.wikipedia.org/wiki?curid=4502012", "title": "Mamadou Danso", "text": "Carriera.\nNazionale.\nTra il 2011 ed il 2019 ha segnato complessivamente 3 reti in 20 presenze nella nazionale gambiana."}
{"id": "4502016", "revid": "767487", "url": "https://it.wikipedia.org/wiki?curid=4502016", "title": "La principessa dei Moak", "text": "La principessa dei Moak (\"Mohawk\") \u00e8 un film del 1956 diretto da Kurt Neumann.\n\u00c8 un film western statunitense con Scott Brady, Rita Gam e Neville Brand.\nProduzione.\nIl film, diretto da Kurt Neumann su una sceneggiatura di Maurice Geraghty e Milton Krims, fu prodotto da Edward L. Alperson e girato nel ranch di Corriganville a Simi Valley e nei Republic Studios a Hollywood, Los Angeles, in California, dall'agosto 1955.\nI titoli di lavorazione del film erano \"Mohawk Massacre\" e \"Mohawk: A Legend of the Iroquis\". Il film doveva originariamente essere diretto da Maurice Geraghty e interpretato da Peter Lawford. Altre riprese furono realizzate nello stato dello Utah.\nDistribuzione.\nIl film fu distribuito negli Stati Uniti il 1\u00ba aprile 1956 dalla Twentieth Century Fox Film Corporation.\nLe altre distribuzioni internazionali furono:\nCritica.\nSecondo il Morandini il film \u00e8 un \"Western dignitoso e di poche pretese\" e a tratti divertente.\nPromozione.\nLa tagline del film era \"Their untamed love spoke louder than war drums! \"."}
{"id": "4502017", "revid": "61051", "url": "https://it.wikipedia.org/wiki?curid=4502017", "title": "Associazione Calcio Femminile Firenze 2012-2013", "text": "Questa voce raccoglie le informazioni riguardanti lAssociazione Calcio Femminile Firenze Associazione Sportiva Dilettantistica nelle competizioni ufficiali della stagione 2012-2013.\nStagione.\nIl Firenze si presenta all'inizio della stagione 2012-2013 con un organico sostanzialmente immutato integrato da alcune giocatrici provenienti dalla formazione laureatasi campione d'Italia al termine del Campionato Primavera 2012-2013, con la squadra affidata alla guida del tecnico Sauro Fattori, che rileva Mario Nicoli, e con Giulia Orlandi a indossare in campo la fascia di capitano.\nHa preso il via della stagione 2012-2013 disputando la Coppa Italia fin dal primo turno, con l'incontro del 2 settembre 2012 dove supera per 4-1 fuori casa le avversarie della , per poi superare nuovamente il turno vincendo la partita casalinga per 3-1 con la una settimana pi\u00f9 tardi, entrambe formazioni che disputano il campionato di Serie A2. Il suo percorso in Coppa viene fermato dalla , anch'essa iscritta al campionato di Serie A, che nell'incontro del 12 dicembre a Villanova di Guidonia vince per 2-0 eliminandola dalla competizione.\nHa disputato il campionato di Serie A, massima serie del campionato italiano di calcio femminile, concludendo al l'ottavo posto con 41 punti conquistati in 30 giornate, frutto di 11 vittorie, 8 pareggi e 11 sconfitte, e conquistando cos\u00ec la salvezza.\nMaglie e sponsor.\nLa divisa casalinga continua a mantenere uno schema simile a quello della Fiorentina maschile, con tenuta casalinga interamente viola e seconda tenuta bianca con inserti laterali viola sulla maglia all'altezza del costato. Lo sponsor principale \u00e8 \"Primadonna Collection\", azienda attiva nel settore calzaturiero con sede a Bitonto."}
{"id": "4502018", "revid": "76963", "url": "https://it.wikipedia.org/wiki?curid=4502018", "title": "Manuel Joaqu\u00edn \u00c1lvarez de Toledo", "text": "Fu primo ministro o valido in due occasioni, dal 1685 al 1689 e dal 1698 al 1699, durante il regno di Carlo II di Spagna. Ricopr\u00ec, inoltre, gli incarichi di Gentiluomo di sua Maest\u00e0, consigliere di Stato, presidente del Consiglio di Castiglia e del Supremo Consiglio d'Italia.\nBiografia.\nNoto anche come Manuel Joaqu\u00edn \u00c1lvarez de Toledo Portugal y Pimentel, fu figlio di Duarte Fernando \u00c1lvarez de Toledo Portugal y de Ana M\u00f3nica de Z\u00fa\u00f1iga Modica y C\u00f3rdoba, dal quale eredit\u00f2 i titoli di VIII conte de Oropesa, VII conte di Alcaudete, conte de Belvis, VII conte di Deleitosa, V marchese di Frechilla y Villarramiel, III marchese di Villar de Grajanejos e IV marchese di Jarandilla, Grande di Spagna e del Portogallo.\nContrasse matrimonio nel 1644 con Isabel Pacheco Velasco, sorella del III conte de Puebla de Montab\u00e1n, morto nel 1650; ebbe due figli: Vicente Pedro \u00c1lvarez de Toledo Portugal, suo successore come IX conte di Oropesa e Ana Mar\u00eda \u00c1lvarez de Toledo Portugal, XI contessa di Oropesa.\nL'ascesa al potere e il primo mandato.\nNelle lotte di corte che opposero Don Giovanni d'Austria, fratellastro di re Carlo II, alla regina madre, Maria Anna d'Austria, egli prese partito a favore di quest'ultima e quando vinse la fazione opposta, nel 1677, fu tenuto in disparte.\nInfatti, non pot\u00e9 assumere nessuna carica di corte e fu bocciato allorch\u00e9 il consiglio dell'Aragona propose la sua nomina a Vicer\u00e9 ma riusc\u00ec comunque ad ottenere la fiducia della regina Maria Luisa d'Orl\u00e9ans e alle dimissioni del primo ministro, Juan Francisco de la Cerda, VIII Duca di Medinaceli, fu nominato Presidente del consiglio di Castiglia e valido o favorito del Re.\nDurante il suo governo cerc\u00f2 di risanare la precaria situazione finanziaria continuando la politica di riduzione delle spese, gi\u00e0 avviata dal predecessore, attu\u00f2 una riforma monetaria e cerc\u00f2 di rendere pi\u00f9 equo il fisco sopprimendo alcune esenzioni fiscali a vantaggio del clero e della nobilt\u00e0.\nTale politica, sebbene ottenesse discreti successi, fu aspramente contestata dalla fazione pi\u00f9 vicina all'alta nobilt\u00e0 del regno capeggiata dal Duca d'Arcos e dal cardinale di Toledo Luis Manuel Fern\u00e1ndez de Portocarrero.\nQuando, nel 1689, mor\u00ec Maria Luisa d'Orleans e Carlo II si rispos\u00f2 con Maria Anna del Palatinato-Neuburg, la sua influenza a corte diminu\u00ec e nel 1691 fu costretto alle dimissioni ottenendo per compenso la presidenza del Supremo Consiglio d'Italia e la signoria di La Puebla de Montalb\u00e1n.\nIl secondo mandato.\nNel 1696 ritorn\u00f2 a corte e due anni dopo riottenne la presidenza del Consiglio di Castiglia e il titolo di valido.\nQuesto secondo mandato fu ancor pi\u00f9 breve e turbolento del primo in quanto, Carlo II, l'ultimo degli Asburgo di Spagna era privo di eredi diretti ed occorreva decidere quale famiglia chiamare alla successione, gli Asburgo d'Austria o i Borbone.\nIl conte di Oropesa tent\u00f2 di districarsi tra le opposte fazioni suggerendo al sovrano, di concerto con la regina madre, Maria Anna d'Austria, la candidatura come erede di Giuseppe Ferdinando Leopoldo di Baviera, pronipote di Carlo II ma questi mor\u00ec nel 1699.\nAlla morte del Principe di Baviera, Oropesa prese le parti del candidato austriaco, l'Arciduca Carlo d'Asburgo, figlio dell'Imperatore Leopoldo e nipote dal lato materno della regina di Spagna, Maria Anna del Palatinato-Neuburg.\nI suoi piani, per\u00f2, fallirono e a seguito dei Mot\u00edn de los gatos, una rivolta urbana scoppiata a Madrid, nell'aprile del 1699, fu licenziato dal sovrano che al suo posto nomin\u00f2 il rivale, il cardinale di Toledo Luis Manuel Fern\u00e1ndez de Portocarrero, fautore delle pretese dei Borboni e del Duca d'Angi\u00f2, Filippo.\nRitiratosi a vita privata, durante la Guerra di Successione Spagnola, sostenne ancora una volta le pretese dell'Arciduca Carlo e mor\u00ec a Barcellona nel 1707."}
{"id": "4502019", "revid": "767487", "url": "https://it.wikipedia.org/wiki?curid=4502019", "title": "Nicol\u00f2 Mascardi", "text": "Biografia.\nNicol\u00f2 Mascardi nacque a Sarzana dove fu battezzato il 7 settembre 1624, come risulta dall'atto di battesimo rintracciato nell'archivio capitolare sarzanese (v. immagine): \u00abA di 7 settembre 1624 Nicolao figlio del Sig. Alberigo Mascardi nato dalla Sig.ra Maria sua moglie fu battezzato da me Ambrosio Storti Curato, co (mpa)re il Sig. Ascanio Cavalieri Archidiacono co(ma)re la Sig.ra Ginevera del Sig. Paolo Agostino Spinola\u00bb.\nCresciuto in una famiglia di ascendenze religiose (due suoi zii erano vescovi), Nicol\u00f2 ebbe fin da piccolo un'educazione religiosa molto intensa, e a 14 anni fece voto di entrare nella Compagnia di Ges\u00f9, decidendo poco tempo dopo di fuggire a Roma per seguire la sua vocazione. Qui, presso il Collegio Romano, fece il noviziato e comp\u00ec poi gli studi di retorica e filosofia. Si dedic\u00f2 a studiare anche la matematica con padre Kircher, appassionandosi in particolare alla astronomia. L'incontro con missionari del Sud America, e le loro descrizioni di quel paese, lo spinsero a dedicarsi all'evangelizzazione di quel continente.\nSuperati i molti ostacoli dell'Ordine e della famiglia, nel marzo 1647 salp\u00f2 da Genova per dirigersi in Spagna dove studi\u00f2 la lingua. Nel novembre del 1650 arriv\u00f2 a Panama e nel 1652 in Cile. In questo paese i suoi superiori, avendone ammirato la cultura e la conoscenza delle lingue, gli offrirono di restare ad insegnare, ma Mascardi rifiut\u00f2 chiedendo di volersi sottoporre alle privazioni della vita missionaria, cosicch\u00e9 fu spedito alla residenza di Buena Esperanza, nella regione degli Araucani, un'etnia sparsa fra Cile e Argentina meridionale, dotata di spirito combattivo, che seppe per molti anni far fronte ai colonizzatori spagnoli.\nLa missione fra gli Indi.\nNella missione di Buena Esperanza Padre Mascardi inizi\u00f2 l'opera di evangelizzatore. Per prima cosa ne impar\u00f2 la lingua per potersi integrare e quindi cominci\u00f2 a viaggiare per incontrare le popolazioni pi\u00f9 vicine alla residenza; convert\u00ec intere famiglie, costru\u00ec chiese dove era possibile e piant\u00f2 la croce dove non lo era. All'assistenza spirituale un\u00ec quella materiale, visitando ammalati e seppellendo morti. Fece sua la causa degli Araucani, e li soccorse anche nell'insurrezione del 1655 contro gli spagnoli, durante la quale scoppi\u00f2 una pestilenza che l'obblig\u00f2 a diventare \"sacerdote, medico, infermiere\".\nTerminata la sollevazione si offr\u00ec poi come mediatore per un accordo di pace tra le autorit\u00e0 e i capi indigeni, riuscendo ad ottenere il rilascio degli spagnoli fatti prigionieri. In questa esperienza Mascardi perse gli strumenti scientifici e i libri di matematica, che gli erano serviti per dedicarsi ad osservazioni geografiche ed astronomiche che inviava periodicamente al maestro padre Kircher.\nNegli anni (1662-1665) si trasfer\u00ec lungo la costa cilena e nell'arcipelago delle isole Chilo\u00e9 convert\u00ec gli abitanti, innalzando chiese in ogni isola e lasciando in ciascuna suoi istruttori. Nacque la voce che gli attribuiva il dono di guarigioni miracolose.\nIntanto, intorno al 1665, il governatore delle isole Juan Berdugo aveva attaccato con azioni militari alcune popolazioni di indios stanziati sul versante orientale delle Ande e ne aveva fatto prigionieri moltissimi. Padre Mascardi li raggiunse nel luogo in cui erano stati deportati e dopo averli catechizzati ne ottenne la liberazione.\nLa Citt\u00e0 dei Cesari.\nIn quelle regioni era ancora assai diffusa la leggenda della Citt\u00e0 dei Cesari, una terra abitata da bianchi successori di un gruppo di marinai spagnoli, unici a salvarsi nel XVI secolo da un terribile naufragio. Questi, rifugiatisi in un luogo a sud della Patagonia, vi avevano trovato ricchezze immense, e l\u00ec si sarebbero stabiliti. Il mito della terra dell'oro accese speranze e appetiti, e molte furono le spedizioni che si avventurarono in quei mari sino allo stretto di Magellano, senza alcuna fortuna. Il fascino della leggenda continu\u00f2 per oltre duecento anni, sino alla fine del Settecento, contribuendo all'esplorazione di luoghi ancora sconosciuti, e soprattutto all'apertura di passi che agevolarono il transito sulle Ande.\nDue erano le categorie di folli che tentavano quell'impresa: i cercatori di ricchezza e i missionari che volevano avvicinare gli abitanti della mitica citt\u00e0 per offrirsi come sacerdoti. Anche Nicol\u00f2 Mascardi, esploratore e geografo, part\u00ec nel 1670 per affrontare, lungo un cammino allora sconosciuto, la traversata delle Ande e raggiungere il sud della Patagonia. Con lui, unico europeo, vi erano i prigionieri liberati con la loro regina, che egli voleva riportare nelle loro terre, ed un solo chierichetto per servir messa.\nSuperata con grandi difficolt\u00e0 la Cordigliera, Mascardi e il suo seguito giunsero sullo spartiacque fra Cile ed Argentina e da l\u00ec videro aprirsi un incantevole paesaggio, divenuto poi il \"Parco nazionale Nahuel Huapi\". Qui il gruppo si ferm\u00f2 e decise di erigere sulle sponde del lago la nuova missione: egli piant\u00f2 la croce che in breve divent\u00f2 una cappella e poi una chiesa. In quei luoghi e nella vicina citt\u00e0 di S. Carlo di Bariloche, il ricordo del missionario italiano \u00e8 oggi vivo, tanto che un altro lago, vicino al primo, porta il nome di lago Mascardi, mentre il villaggio dove era sorta la missione si chiama Villa Mascardi.\nLa fine.\nIn questo luogo Mascardi battezz\u00f2 migliaia di indigeni, con i quali divideva la vita quotidiana. Ma non aveva dimenticato lo scopo principale della sua discesa verso la punta meridionale del continente, quello cio\u00e8 di ritrovare e recuperare alla cristianit\u00e0 i bianchi dispersi in quelle terre.\nFra il 1670 e il 1674 intraprese quattro spedizioni alla ricerca della terra dei Cesari, tutte finite nel nulla, ma positive per il suo aiuto alle popolazioni. Mascardi fu il primo europeo ad attraversare le regioni della parte estrema dell'Argentina, che fece conoscere assieme alle Ande meridionali, al lago Musters e la ricognizione della bocca ovest dello stretto di Magellano.\nNell'aprile del 1673 scrisse l'ultima lettera al fratello, nella quale annunciava: \u00abPresto entrer\u00f2 in una citt\u00e0 incognita di europei persi per queste parti e mari pi\u00f9 di cento anni fa\u00bb, e pochi giorni dopo affront\u00f2 il suo ultimo viaggio.\nAvventuratosi insieme ai suoi indigeni cristianizzati nella regione di Santa Cruz, probabilmente presso il Rio Deseado, intorno al 47\u00ba parallelo, il Mascardi fu affrontato da un gruppo di indios che non avevano ancora avuto alcun contatto con la civilt\u00e0 occidentale. Dopo aver ucciso uno del gruppo, scagliarono tre frecce che raggiunsero il bianco; lo finirono poi a suon di pietre, usate come \"bolas\". Era il 15 settembre 1674. Le sue ossa, poi ritrovate, sono nella chiesa dei Gesuiti di Santiago del Cile."}
{"id": "4502024", "revid": "61051", "url": "https://it.wikipedia.org/wiki?curid=4502024", "title": "Associazione Calcio Femminile Firenze 2011-2012", "text": "Questa voce raccoglie le informazioni riguardanti l'Associazione Calcio Femminile Firenze Associazione Sportiva Dilettantistica nelle competizioni ufficiali della stagione 2011-2012."}
{"id": "4502025", "revid": "92723", "url": "https://it.wikipedia.org/wiki?curid=4502025", "title": "Ordine di battaglia della battaglia di Kursk", "text": ""}
{"id": "4502026", "revid": "228587", "url": "https://it.wikipedia.org/wiki?curid=4502026", "title": "Cattedrali in El Salvador", "text": "Questa \u00e8 una lista delle cattedrali in El Salvador."}
{"id": "4502030", "revid": "767487", "url": "https://it.wikipedia.org/wiki?curid=4502030", "title": "The Kettles in the Ozarks", "text": "The Kettles in the Ozarks \u00e8 un film del 1956 diretto da Charles Lamont.\n\u00c8 una commedia statunitense con Marjorie Main, Arthur Hunnicutt (come sostituto di Pa Kettle), Una Merkel e Ted de Corsia. \u00c8 il settimo film della serie di Ma and Pa Kettle basata sui personaggi del romanzo del 1945 \"The Egg and I\" di Betty MacDonald.\nProduzione.\nIl film, diretto da Charles Lamont su una sceneggiatura di Kay Lenard e Betty MacDonald, fu prodotto da Richard Wilson per la Universal International Pictures e girato negli Universal Studios a Universal City, in California da inizio aprile ai primi di maggio 1955. I titoli di lavorazione furono \"The Kettles in the Tall Corn\" e \"Ma and Pa Kettle in the Tall Corn\".\nDistribuzione.\nIl film fu distribuito negli Stati Uniti nell'aprile 1956 (premi\u00e8re a Los Angeles il 14 marzo) dalla Universal International Pictures.\nPromozione.\nLa tagline del film era: \"All New Crop of FUN! \"."}
{"id": "4502034", "revid": "92723", "url": "https://it.wikipedia.org/wiki?curid=4502034", "title": "Cattedrali in Honduras", "text": "Questa \u00e8 una lista delle cattedrali in Honduras."}
{"id": "4502035", "revid": "61051", "url": "https://it.wikipedia.org/wiki?curid=4502035", "title": "Associazione Calcio Femminile Firenze 2009-2010", "text": "Questa voce raccoglie le informazioni riguardanti l'Associazione Calcio Femminile Firenze Associazione Sportiva Dilettantistica nelle competizioni ufficiali della stagione 2009-2010.\nMaglie e sponsor.\nLe tenute di gioco ripropongono i colori della maschile, con tenuta casalinga completamente viola. Lo sponsor principale era \"Primadonna\".\nOrganigramma societario.\nDati estratti dal sito \"Football.it\".\nArea amministrativa\nArea tecnica\nRosa.\nRosa e ruoli estratti dal sito \"Football.it\"."}
{"id": "4502036", "revid": "308552", "url": "https://it.wikipedia.org/wiki?curid=4502036", "title": "Endogamia", "text": "In etnologia l'endogamia (dal greco antico \u1f14\u03bd\u03b4\u03bf\u03bd \"all'interno\" e \u03b3\u03ac\u03bc\u03bf\u03c2 \"nozze\") \u00e8 un ordinamento matrimoniale per il quale gli sposi vengono obbligatoriamente selezionati all'interno del medesimo gruppo o stirpe, clan, trib\u00f9. L'endogamia \u00e8 solitamente il risultato di motivazioni sociologiche quali la chiusura culturale alle relazioni esterne o fattori legati al potere di gruppi dominanti oppure motivi contingenti quali l'isolamento geografico di una popolazione. Pu\u00f2 anche dipendere da fattori religiosi, come nel caso dei Sadh.\nOpposta all'endogamia \u00e8 l'esogamia."}
{"id": "4502037", "revid": "599013", "url": "https://it.wikipedia.org/wiki?curid=4502037", "title": "La Tourn\u00e9e des grands ducs", "text": ""}
{"id": "4502038", "revid": "1543377", "url": "https://it.wikipedia.org/wiki?curid=4502038", "title": "Miti, mode e rock 'n' roll", "text": "Miti, Mode e Rock'n'Roll \u00e8 un programma televisivo d'inchiesta e di costume che and\u00f2 in onda su Italia 1 dal 1\u00ba novembre al 20 dicembre 1990 per otto gioved\u00ec in seconda serata.\nContenuto.\nLa trasmissione era incentrata sul confronto tra il mondo giovanile allora contemporaneo e quello del passato con le costanti del suo rapporto con il rock e dell'immaginario collettivo ad esso legato, a partire dagli anni cinquanta e attraverso le evoluzioni musicali e sociali successive. Il programma alternava immagini di repertorio ad interventi di autorevoli testimoni d'epoca (Renzo Arbore, Mario Capanna, Renato Nicolini e Paolo Liguori tra gli altri) di protagonisti del revival Rock and roll (come i Dennis and the Jets) o di semplici ragazzi fermati per strada.\nCaratteristiche della trasmissione erano l'assenza di qualsiasi conduttore o voce fuori campo a fungere da guida e il montaggio molto veloce ispirato allo stile dei videoclip.\nOgni puntata era monotematica e questo era l'argomento rispettivo per ciascuna:\n1) \"Donne e Motori\" (1/11/1990);\n2) \"Tenera \u00e8 la Notte\" (8/11/1990);\n3) \"Le Strade della Libert\u00e0\" (15/11/1990);\n4) \"Figli della Perestrojka\" (22/11/1990);\n5) \"Le Stagioni del Rock\" (29/11/1990);\n6) \"I Sogni Infranti\" (6/12/1990);\n7) \"Trib\u00f9 Metropolitane\" (13/12/1990);\n8) \"Ma l'Amor Mio Non Muore\" (20/12/1990);\nAutori del programma erano Emilio Carelli e Tullio Camiglieri, gi\u00e0 ideatori del precedente Ottanta non pi\u00f9 ottanta sempre su Italia 1.\nColonna sonora.\nI brani che accompagnavano i bumper erano When the Music's Over dei Doors e Strange Kind of Woman dei Deep Purple."}
{"id": "4502040", "revid": "767487", "url": "https://it.wikipedia.org/wiki?curid=4502040", "title": "La Tourn\u00e9e des grands ducs (film 1910)", "text": "La Tourn\u00e9e des grands ducs \u00e8 un cortometraggio muto del 1910 diretto da L\u00e9once Perret.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla Path\u00e9 Fr\u00e8res, usc\u00ec nelle sale cinematografiche francesi nel 1910."}
{"id": "4502042", "revid": "115535973", "url": "https://it.wikipedia.org/wiki?curid=4502042", "title": "Desemantizzazione", "text": "La desemantizzazione \u00e8 un fenomeno linguistico studiato dalla semiotica per il quale un termine perde o altera il proprio significato originario (\"semantico\") o il collegamento simbolico con il proprio referente originario. In questo modo vengono tolti alcuni significati parziali di una parola per mettere in evidenza un significato pi\u00f9 ampio (per esempio: \"ammazzare il tempo\").\nNella cultura di massa.\nCollegata ai processi di desemantizzazione \u00e8 la cultura massmediologica che con la mole e la ripetizione informativa depista (per slogan, propaganda, linguaggio pubblicitario, uso comune) la rigorosit\u00e0 dei significati.\nQuella cio\u00e8 che \u00e8 stata chiamata la \u00absovrasaturazione semantica\u00bb di un termine pu\u00f2 portare \u00aba un uso cos\u00ec esteso e banalizzato da svuotarlo da ogni significato preciso\u00bb\nCos\u00ec pu\u00f2 accadere che a seguito di svariati mutamenti di significato, il termine desemantizzato finisce per perdere ogni valore applicabile, e scendere al livello di parola-senza-referente, ovvero non-parola come accade in certe filastrocche come la conta italiana \"Ponte ponente ponte p\u00ec\". il cui testo, reso nonsense e completamente desemantizzato dalla trasmissione orale, riecheggia solo nel suono la \"comptine\" originaria.\nUn esempio sociologico-politico di desemantizzazione.\nUn esempio di desemantizzazione di massa fu quello praticato nel regime fascista con le \"frasi del duce\" e persino con i distintivi, che evidenziavano un'appartenenza senza la necessit\u00e0 di spiegarla: cos\u00ec la famosa \"cimice\" \u00abparlava chiaro col non esserci pi\u00f9 all'indomani del delitto Matteotti o del 25 luglio\u00bb."}
{"id": "4502043", "revid": "125166061", "url": "https://it.wikipedia.org/wiki?curid=4502043", "title": "Luca Scherani", "text": "Biografia.\nLuca Scherani \u00e8 un musicista genovese dell'area rock progressive, con due album da solista all'attivo (\"Everyday's life\" del 2007 e \"Everybody's waiting \"del 2011) nonch\u00e9 svariate e fattive collaborazioni con vari musicisti e gruppi in particolare con Fabio Zuffanti, Hostsonaten, La Coscienza di Zeno, Sandro Giacobbe, Nicola Congiu, Periplo, Andrea Celeste, Aleandro Baldi, Lucid Dream, Mr. Punch, Giorgio Re, Il Paradiso degli Orchi, The Samurai of Prog, Il Segno del Comando.\nDal 1997 al 2000.\nLa prima pubblicazione in cui compare Luca Scherani \u00e8 \"Zarathustra Revenge - a tribute to Italian Rock of the Seventies\" (Mellow Records, 1997), dove reinterpreta con il gruppo Trama il brano \"Profumo di colla bianca\" dei Locanda delle Fate. Mellow Records dar\u00e0 l'opportunit\u00e0 a Luca Scherani e ai Trama di pubblicare l'anno dopo un album intero, \"Prodromi di Finzioni Sovrapposte\".\nNel 1998 Luca Scherani incontra Fabio Zuffanti e inizier\u00e0 a collaborare agli arrangiamenti del musical \"Merlin - The Rock Opera\", pubblicato nel 2000 per Iridea Records e rappresentato con successo tra il 1999 e il 2000 in Italia e in Francia. Nel 2011 il doppio cd viene remixato, rimasterizzato, dotato di alcuni nuovi arrangiamenti e di una nuova copertina. Questa ristampa esce nell'aprile 2012 per l'etichetta AMS/BTF.\nEsaurita l'esperienza con il musical \"Merlin - The Rock Opera\", Luca inizia a scrivere la musica che confluir\u00e0 per\u00f2 solo nel 2007 nel suo esordio solista.\nAttivit\u00e0 solista.\nDal 2000 al 2007 Luca Scherani compare in qualche registrazione pubblicata a nome Finisterre e H\u00f6stsonaten, ma senza entrare fattivamente in nessuno dei due progetti. Nel frattempo viene completato il primo album solista: \"Everyday's life\" viene pubblicato nel novembre 2007 dall'etichetta Interbeat di Luigi Piergiovanni. Nel 2009 riprende la collaborazione con Fabio Zuffanti, parallelamente all'impegno artistico a fianco della A.GE.RA.N.V. (Associazione Genitori Ragazzi Non Vedenti) di Genova. Queste collaborazioni daranno alla luce diversi album, ma per un altro disco solista bisogner\u00e0 attendere il 2012, anno di pubblicazione di \"Everybody's waiting\" per l'etichetta AMS/BTF. Questo secondo album vede la partecipazione di importanti collaboratori, tra cui lo stesso Fabio Zuffanti, Bob Callero e Andrea Maddalone dei New Trolls.\nH\u00f6stsonaten, Aries e collaborazioni con Fabio Zuffanti.\nLa collaborazione con Fabio Zuffanti, interrotta nel 2001 una volta esaurita l'esperienza \"Merlin - The Rock Opera\", riprende nel 2009: Luca Scherani viene ricontattato per suonare e scrivere alcuni arrangiamenti per quartetto d'archi nell'album \"Double Reign\" del gruppo Aries (pubblicato da AMS/BTF nel 2010).\nNel 2011 \u00e8 la volta del gruppo H\u00f6stsonaten, che chiede a Luca Scherani di curare la stesura degli arrangiamenti per quartetto d'archi e di tutte le parti soliste di violino, flauto e oboe e suonare le parti di tastiera e pianoforte in \"Summereve\" (pubblicato da BTF/AMS2000 nel 2011). Da qui in poi Luca Scherani entra negli H\u00f6stsonaten come membro stabile.\nSempre nel 2011 Luca Scherani collabora al terzo disco solista di Fabio Zuffanti, \"La foce del ladrone\", pubblicato da Spirals records/Libellula Music]/Long Song Records/Audioglobe.\nFinito il ciclo delle stagioni, gli H\u00f6stsonaten tornano al lavoro sulla trasposizione musicale del poema di Samuel Taylor Coleridge \"The Rime of the Ancient Mariner\". Il disco che contiene le prime quattro parti dell'opera esce nell'aprile 2012 per AMS/BTF. Nel dicembre 2012 \"The rime...\" viene presentato in teatro in una versione che comprende musica dal vivo, azioni teatrali, danza ed elementi multimediali e nel maggio 2013 viene pubblicato un DVD+CD (\"Alive in theatre\"\") a testimonianza della serata.\nDurante il 2014 vede la luce il musical inedito \"Cogli l'attimo\": musiche di Fabio Zuffanti, testi dello scrittore Pee Gee Daniel, arrangiamenti di Luca Scherani, regia di Susanna Tagliapietra, portato in scena in tutta Italia dalla Compagnia T&amp;M Live.\nNel 2016 viene pubblicato l'album \"Symphony I: Cupid &amp; Psyche\", album per orchestra classica e gruppo rock interamente composto da Fabio Zuffanti, arrangiato e orchestrato da Luca Scherani. Dopo alcune rappresentazioni in teatri italiani, a maggio 2017 il lavoro viene presentato dal vivo al festival canadese Terra Incognita, a Quebec City.\nLa Coscienza di Zeno.\nNel 2011 il gruppo genovese La Coscienza di Zeno, formato da ex elementi di gruppi di spicco del panorama progressive genovese (Finisterre, Malombra, Narrow Pass, Il tempio delle clessidre) pubblica per Mellow Records un album di esordio . Luca Scherani in questo primo album \u00e8 solo ospite in un brano, ma l'anno dopo entra a far parte del gruppo stabilmente, sostituendo il primo tastierista Andrea Lotti. Inizia quindi un'intensa attivit\u00e0 di concerti in Italia, Svizzera, Belgio e Olanda, che lo porter\u00e0 a condividere il palco con importanti formazioni di ambito progressive, come Locanda delle Fate, Maxophone, Garybaldi e Accordo dei Contrari\nNel 2013 il gruppo, stavolta con Luca Scherani in formazione, pubblica per l'etichetta AltrOck/Fading Records il secondo album \"Sensitivit\u00e0\". A settembre 2013 il gruppo si esibisce al \"2days of Prog\" di Veruno, dividendo il palco con gli inglesi Haken e Three Friends (gruppo formato da ex componenti dei Gentle Giant).\nNel 2014 La Coscienza di Zeno intensifica l'attivit\u00e0 live fuori dall'Italia: un mini-tour primaverile che culmina con la partecipazione alla convention Prog-r\u00e9siste di Soignes (Belgio), dividendo il palco con i Lazuli e i The Watch per concludersi al FIM (Fiera Internazionale della Musica) di Genova sul palco insieme a Alphataurus, Consorzio Acqua Potabile, Gianni Leone e Osanna. A parte un ultimo concerto, nel quale dividono il palco con i Delirium, gli ultimi mesi del 2014 sono interamente dedicati alla registrazione del terzo album, anche questo prodotto da AltrOck/Fading Records.\nUltimate le registrazioni, Il 2015 si apre con l'uscita di \"La notte anche di giorno\" questa volta stampato anche in Vinile.\nA Febbraio 2016 il gruppo si esibisce per la prima volta in Olanda, a Nieuwerkerk: il concerto verr\u00e0 pubblicato nel 2018 da AMS Records con il titolo \"Il giro del cappio\".\nNel Novembre 2018 viene pubblicato da AMS Records il quarto album del gruppo \"Una vita migliore\".\nCon Nicol\u00f2 Pagliettini e la Associazione Genitori Ragazzi Non Vedenti.\nNel 2007 Scherani incontra il giovane cantante ligure ipovedente Nicol\u00f2 Pagliettini e tramite lui conosce l'associazione \"A.GE.RA.N.V.\" (Associazione Genitori Ragazzi Non Vedenti). Questo incontro porter\u00e0 Scherani alla collaborazione con artisti importanti (Aleandro Baldi, Franco Califano, Enrique Balbontin, Mario Trabucco) nella realizzazione di CD musicali a sostegno della associazione stessa, oltre alla partecipazione all'attivit\u00e0 solista dello stesso Pagleittini per l'etichetta Maya Records.\nDal 2009 l'inno ufficiale della squadra di calcio Virtus Entella \u00e8 \"Forza Entella!\", scritto da Luca Scherani e Fabrizio Pagliettini, cantato da Nicol\u00f2 Pagliettini e Fabrizio Pagliettini con la partecipazione della prima squadra al completo. L'inno registra molti passaggi televisivi e radiofonici nella primavera del 2014 grazie alla promozione della squadra in Serie B.\nPeriplo.\nNel 2006 nascono i Periplo, da un'idea di Luca Scherani (pianoforte) e Fausto Sidri (voce, percussioni).\nLa direzione intrapresa dal progetto \u00e8 insegue sonorit\u00e0 sinfoniche e cameristiche, pur restando ancorati alla forma canzone: la formazione presto viene completata da Sylvia Trabucco (primo violino), Nicola Peirano (secondo violino), Joanne Roan (flauto), Chiara Alberti (violoncello).\nNel 2008 il gruppo raggiunge la finale del Festival di Ghedi (BS), dove esegue il brano \"Nel Mezzo\" accompagnato dalla Omnia Symphony Orchestra del maestro Bruno Santori.\nNel 2013 arrivano terzi all'IndipendenteMente Contest promosso dal MEI di Faenza e dedicato ai 30 anni di carriera di Enrico Ruggeri: sar\u00e0 lo stesso cantautore a premiare il brano \"Fantasmi di citt\u00e0\" riarrangiato dai Periplo.\nIl CD di esordio del gruppo viene pubblicato da Mellow Records prima nel 2014 in formato digitale, poi nel 2015 in CD: il lavoro viene molto apprezzato dal Club Tenco che invita i Periplo ad alcune proprie manifestazioni.\nMr. Punch.\nDal 2015 al 2017 Luca Scherani si esibisce in tutta Europa con il gruppo Mr. Punch, tributo ai Marillion (epoca Fish).\nSandro Giacobbe.\nDal 2019 entra a far parte della band del cantautore Sandro Giacobbe, accompagnandolo in tour e in studio.\nStefano \"Lupo\" Galifi.\nNel 2018, tramite la band italo-finlandese The Samurai of Prog, un brano scritto da Luca Scherani (\"Un respiro e tutto cambia\", pubblicato nel cofanetto Omnibus The Early Years) viene affidato alla voce di Stefano \"Lupo\" Galifi, storico cantante dei Museo Rosenbach. La collaborazione Scherani/Galifi prosegue anche per i successivi album del gruppo. Nel 2020 Luca Scherani si occupa della composizione e degli arrangiamenti del debutto solista del cantante, che vedr\u00e0 la luce nel 2021 con il titolo \"Dei ricordi un museo\" pubblicato da AMS Records.\nAltro.\nDal 2015 collabora con lo storico gruppo dark Il Segno del Comando. Da marzo 2015 la sigla del telegiornale dell'emittente Teleradiopace \u00e8 composta da Luca Scherani.\nDal 2017 collabora come membro esterno e coautore con la band finlandese The Samurai of Prog.\nNel 2017 ha curato la rubrica musicale all'interno della trasmissione \"Buonasera\" dell'emittente ligure Teleradiopace.\nDal 2017 insegna pianoforte moderno per Lizard Accademie Musicali"}
{"id": "4502045", "revid": "153178", "url": "https://it.wikipedia.org/wiki?curid=4502045", "title": "Stanley Hauerwas", "text": "Dopo aver insegnato per lungo tempo all'Universit\u00e0 di Notre Dame, attualmente insegna dal 1984 alla Duke University etica teologica presso la Duke Divinity School, con nomina congiunta alla Duke University School of Law.. Considerato da molti tra i teologi viventi pi\u00f9 influenti, \u00e8 stato nominato \"America's Best Theologian\" dal \"Time Magazine\" nel 2001. \u00c8 stato anche il primo statunitense a partecipare alle prestigiose conferenze \"Gifford Lectures\" per oltre 40 anni.\nLa sua opera \u00e8 letta e discussa spesso anche tra studiosi non solo di religione, etica e teologia, ma anche nei campi della filosofia politica, sociologia, storia, diritto e teoria letteraria, fino ad acquisire fama fuori dell'ambito universitario e partecipare in televisione al The Oprah Winfrey Show. Oltre ai suoi studi di ecclesiologia, teologia sistematica, morale e filosofica, le sue opinioni sono note in modo interdisciplinare su argomenti quali bioetica, pacifismo e nonviolenza, contribuendo al dibattito pubblico su democrazia liberale, problemi del capitalismo, fondamentalismo cristiano ecc. I suoi lavori si occupano di metodismo, anabattismo, anglicanesimo e Chiesa cattolica e sono considerati parte della \"sinistra evangelica\" americana. Il suo libro \"A Community of Character: Toward a Constructive Christian Social Ethic\" (scritto in collaborazione con William H. Willimon) \u00e8 considerato come uno dei 100 libri pi\u00f9 importanti di teologia del XX secolo.\nBiografia.\nCresciuto a Pleasant Grove, una zona sud-est di Dallas, in una famiglia della classe operaia, ha frequentato sia il Pleasant Grove High School (1954-56), sia il WW Samuell High School (1956-58). Essendo figlio di muratore, ha lavorato come apprendista allo stesso mestiere, un'esperienza altamente formativa per la sua vita futura, come lui stesso ha spesso detto, paragonando l'abilit\u00e0 e il duro lavoro che richiede tale lavoro con il proprio approccio teologico e con le sfide di una vita pienamente cristiana.\nLa famiglia di Hauerwas seguiva la Pleasant Mound Methodist Church, dove il teologo ha ricevuto battesimo, prima comunione e cresima. Si \u00e8 quindi iscritto alla Southwestern University, dove ha preso il Bachelor of Arts nel 1962. Ha quindi conseguito Bachelor of Divinity, Master of Arts, Master of Philosophy e Ph.D. alla Universit\u00e0 di Yale. Ha quindi insegnato all'Augustana College di Rock Island (Illinois), prima di passare all'Universit\u00e0 di Notre Dame nel 1970, e alla Duke University 1983, dove insegna tuttora. Il suo insegnamento e l'influenza ricevuta sono di ampio respiro e passano da figure come Tommaso d'Aquino, S\u00f8ren Kierkegaard, Karl Barth, Ludwig Wittgenstein, John Howard Yoder e Alasdair MacIntyre.\nOpere.\nHauerwas \u00e8 inoltre redattore (in collaborazione con il teologo di religione ebraica Peter Ochs) della serie \"Radical Traditions: Theology in a Postcritical Key\", pubblicata da Westview Press/Harper Collins e SCM Press/Eerdmans, e (con Peter Ochs e Ibrahim Moosa) della serie \"Encountering Traditions\", pubblicata da Stanford University Press."}
{"id": "4502047", "revid": "228587", "url": "https://it.wikipedia.org/wiki?curid=4502047", "title": "Pozzo a gradini", "text": "I pozzi a gradini, chiamati anche kalyani o pushkarani, bawdi o baoli (hindi: \u092c\u093e\u0935\u0921\u093c\u0940), barav (marathi: \u092c\u093e\u0930\u0935) o vaav (gujarati: \u0ab5\u0abe\u0ab5), sono pozzi o laghetti in cui l'acqua pu\u00f2 essere raggiunta scendendo una scalinata. Possono essere coperti e protetti e sono spesso di rilievo architettonico. Possono anche essere a pi\u00f9 piani avendo un manzo che fa girare la ruota dell'acqua (\"rehat\") per sollevare l'acqua nel pozzo al primo o secondo piano.\nSono molto comuni nell'India occidentale. Si possono trovare nelle altre regioni pi\u00f9 aride del subcontinente, estendendosi in Pakistan. La costruzione pu\u00f2 avere finalit\u00e0 pratiche, ma a volte include significativi ornamenti architettonici.\nCome si \u00e8 detto sopra, esistono numerosi nomi distinti, a volte locali, per i pozzi a gradini. Nelle regioni di lingua hindi, ricorrono nomi basati sulla parola \"baudi\" (compresi \"bawdi\", \"bawri\", \"baoli\", \"bavadi\", \"bavdi\"). In lingua gujarati e marwari, sono chiamati di solito \"vav\" o \"vaav\".\nTutte le forme di pozzi a gradini sono esempi dei molti tipi di serbatoi idrici di riserva e irrigazione che si svilupparono in India, principalmente per affrontare le fluttuazioni stagionali della disponibilit\u00e0 idrica. Una differenza basilare tra i pozzi a gradini da un lato, e i serbatoi e i pozzi ordinari dall'altro, era quella di rendere pi\u00f9 facile per la gente raggiungere l'acqua del sottosuolo e curare la manutenzione e la gestione del pozzo.\nIn alcuni tipi di strutture simili (pozzi \"johara\"), erano costruite rampe per permettere al bestiame di raggiungere l'acqua.\nI costruttori scavavano profonde trincee nella terra per trovare acqua del sottosuolo sulla quale poter contare durante tutto l'anno. Rivestivano i muri di queste trincee con blocchi di pietra, senza malta, e creavano scale che portavano gi\u00f9 all'acqua. La maggioranza dei pozzi a gradini sopravvissuti servivano originariamente anche a scopo ricreativo, oltre che a fornire acqua. Questo perch\u00e9 la base del pozzo forniva sollievo dal calore del giorno, e un sollievo ancora maggiore si poteva ottenere se il pozzo era coperto. I pozzi a gradini servivano anche come luogo per riunioni sociali e cerimonie religiose. Solitamente, le donne frequentavano maggiormente questi pozzi perch\u00e9 erano quelle che attingevano l'acqua. Inoltre, erano loro a pregare e ad offrire doni alla dea del pozzo per le sue benedizioni. Questo fece s\u00ec che in taluni casi i pozzi assumessero anche significative caratteristiche ornamentali e architettoniche, venendo costruiti spesso insieme a dimore e all'interno di aree urbane. Ci\u00f2 assicur\u00f2 anche la loro sopravvivenza come monumenti.\nI pozzi a gradini solitamente consistono di due parti: il condotto verticale dal quale si attinge l'acqua e i passaggi, le camere e i gradini sotterranei disposti intorno in pendenza, che forniscono accesso al pozzo. Le gallerie e le camere che circondano questi pozzi erano spesso riccamente scolpite con elaborati dettagli e diventavano freschi, tranquilli ritiri durante le torride estati.\nStoria.\nL'acqua nell'architettura dell'India si poteva ritrovare fin dai tempi pi\u00f9 antichi e aveva giocato un importante ruolo nella cultura. I pozzi a gradini furono utilizzati per la prima volta come forma artistica dagli Ind\u00f9 e diventarono poi popolari sotto il dominio musulmano.\n\u00c8 noto che la costruzione di pozzi a gradini sia iniziata nella regione meridionale di Gujarat (India) almeno dal 600 d.C. L'idea pratica si diffuse perfino a nord nello stato del Rajasthan, lungo il confine occidentale dell'India dove furono costruiti parecchie migliaia di pozzi. La costruzione di questi pozzi a gradini raggiunse il suo culmine dall'XI al XVI secolo. La maggior parte dei pozzi a gradini esistenti risalgono agli ultimi 800 anni. Ci sono indizi che potrebbero essersi originati molto prima, e loro precursori possono ritrovarsi nella civilt\u00e0 della valle dell'Indo.\nI primi pozzi a gradini scavati nella roccia in India risalgono al 200-400 d.C. Successivamente, ha luogo la costruzione di pozzi a Dhank (550-625 d.C.) e di laghetti a gradini a Bhinmal (850-950 d.C.). La citt\u00e0 di Mohenjo-daro ha pozzi che potrebbero forse essere i predecessori dei pozzi a gradini; ben 700 pozzi sono stati scoperti solo in un'unica sezione della citt\u00e0, portando gli studiosi a credere che i \"pozzi cilindrici rivestiti di mattoni\" furono inventati dal popolo della civilt\u00e0 della valle d'Indo.\nUno dei pi\u00f9 antichi pozzi a gradini esistenti fu costruito nell'XI secolo a Gujarat ed \u00e8 noto come il \"vav\" di Mata Bhavani. Una lunga rampa di scale conduce all'acqua sotto una sequenza di padiglioni aperti a pi\u00f9 piani posizionati lungo l'asse est/ovest. L'elaborata ornamentazione delle colonne, delle mensole e delle travi \u00e8 un primo esempio dell'uso dei pozzi a gradini come forma d'arte.\nIl governo britannico del subcontinente indiano di quell'epoca non era soddisfatto della qualit\u00e0 dell'igiene che esisteva nei pozzi a gradini ed install\u00f2 invece tubi e pompe per sopperire alle necessit\u00e0 idriche delle popolazioni locali. In effetti, perfino l'invasione dei sovrani moghul non aveva sconvolto la cultura pratica in questo tipo di pozzi. Al contrario, i Moghul incoraggiarono la costruzione di molti pozzi a gradini. Furono esattamente i Britannici che costrinsero all'abbandono dei pozzi. Di conseguenza, anche le attivit\u00e0 sociali e religiose che avevano luogo in questi posti andarono perdute per ordine delle autorit\u00e0 britanniche.\nL'importanza dell'acqua nei luoghi in cui furono trovati i pozzi a gradini \u00e8 stata compresa nell'ultimo decennio, ora che molte comunit\u00e0 dell'area hanno scarsit\u00e0 di pioggia e acqua. La costruzione di questi pozzi incoraggiava l'incorporazione dell'acqua nella cultura delle popolazioni locali. Questi pozzi a gradini si sono inoltre rivelati ben costruiti, dopo aver resistito perfino a terremoti dell'ordine di 7,6 sulla scala Richter.\nDettagli.\nMolti pozzi a gradini hanno ornamentazioni e dettagli elaborati come quelli dei templi induisti. Le proporzioni utilizzate nella loro progettazione erano calcolate in relazione al corpo umano, come in molte altre strutture dell'architettura indiana.\nIn India.\nNumerosi pozzi a gradini sopravvissuti si possono rinvenire nelle regioni del Karnataka settentrionale (Karnataka), del Gujarat, del Rajasthan, di Delhi, del Madhya Pradesh e del Maharashtra. I pi\u00f9 importanti includono:\nIn Pakistan.\nPozzi a gradini dei periodi moghul esistono ancora in Pakistan. Alcuni sono in buone condizioni mentre altri no.\nLaghetti a gradini.\nI laghetti a gradini sono molto simili ai pozzi a gradini per quanto riguarda lo scopo, ma \u00e8 importante riconoscere la differenza di questi due tipi di strutture. Per esempio, i laghetti a gradini erano sempre costruiti per accompagnare un tempio vicino, mentre i pozzi a gradini erano posizionati lontano dai siti rumorosi e dalle future attrazioni turistiche. Mentre i pozzi a gradini sono bui e a malapena visibili dalla superficie, i laghetti sono illuminati dalla luce del sole. Inoltre i pozzi a gradini sono piuttosto lineari nel progetto in confronto alla forma rettangolare dei laghetti a gradini.\nInfluenza.\nI pozzi a gradini sono certamente uno dei pi\u00f9 esclusivi, ma poco conosciuti, contributi dell'India all'architettura. Essi hanno influenzato molte altre strutture nell'architettura indiana, specialmente alcune che incorporano l'acqua nel loro progetto. \u00c8 interessante ricordare che il Ram Bagh ad Agra fu il primo giardino moghul in India. Fu progettato dall'imperatore moghul Babur e rifletteva la sua nozione di paradiso non solo attraverso l'acqua e il panorama, ma anche attraverso la simmetria includendo una piscina riflettente nel progetto. Naturalmente, era anche molto affascinato dai giardini a gradini e pensava che uno avrebbe completato il giardino del suo palazzo e costru\u00ec un \"baoli\" nel Forte di Agra. Molti altri giardini moghul includono piscine riflettenti per abbellire il panorama o come entrata entrata. Altri famosi giardini che incorporano l'acqua nel loro progetto comprendono:"}
{"id": "4502050", "revid": "767487", "url": "https://it.wikipedia.org/wiki?curid=4502050", "title": "La figlia di Jefte", "text": "La figlia di Jefte (\"La Fille de Jepht\u00e9\") \u00e8 un cortometraggio muto del 1910 diretto da L\u00e9once Perret, su soggetto di Louis Feuillade e Abel Gance.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale cinematografiche francesi nel 1910."}
{"id": "4502053", "revid": "46931", "url": "https://it.wikipedia.org/wiki?curid=4502053", "title": "Vi\u1ec7t C\u1ed9ng", "text": ""}
{"id": "4502054", "revid": "599013", "url": "https://it.wikipedia.org/wiki?curid=4502054", "title": "Le Bon Juge", "text": ""}
{"id": "4502055", "revid": "478814", "url": "https://it.wikipedia.org/wiki?curid=4502055", "title": "Dirk Campbell", "text": ""}
{"id": "4502057", "revid": "599013", "url": "https://it.wikipedia.org/wiki?curid=4502057", "title": "Le Rendez-vous", "text": ""}
{"id": "4502058", "revid": "363629", "url": "https://it.wikipedia.org/wiki?curid=4502058", "title": "Caveole", "text": ""}
{"id": "4502060", "revid": "599013", "url": "https://it.wikipedia.org/wiki?curid=4502060", "title": "L'Absente", "text": ""}
{"id": "4502063", "revid": "1543377", "url": "https://it.wikipedia.org/wiki?curid=4502063", "title": "Daisy de Melker", "text": " Daisy de Melker \u00e8 stata accusata di tre omicidi, ma \u00e8 stata condannata solo per uno, quello del giovane figlio. Le accuse di aver avvelenato i suoi mariti non sono mai state dimostrate in tribunale.\nBiografia.\nPrimi anni.\nDaisy Hancorn-Smith nacque a Seven Fountains vicino a Grahamstown in Sudafrica, paese in cui visse fino ai dodici anni assieme ai genitori e ai suoi undici fratelli per poi trasferirsi a Bulawayo, Rhodesia (oggi Zimbabwe). Tre anni dopo entr\u00f2 alla Good Hope Seminary School di Citt\u00e0 del Capo. Torn\u00f2 a Rhodesia nel 1903, ma annoiata dalla vita rurale riparte nuovamente per il Sudafrica lavorando come infermiera presso una casa di cura, la Berea Nursing Home a Durban.\nDurante una delle sue vacanze in Rhodesia, Daisy incontr\u00f2 e poi si innamor\u00f2 di Bert Fuller, un giovane funzionario del Dipartimento per gli Affari di Broken Hill. Tra i due nacque una relazione, e insieme progettarono di sposarsi, fissando una data per l'ottobre 1907. Fuller per\u00f2 si ammal\u00f2 gravemente di febbre emoglobinurica, malattia che lo port\u00f2 alla morte il giorno stesso in cui i due avevano programmato di sposarsi. Fuller prima della morte aveva lasciato un testamento con un'eredit\u00e0 di 100 sterline alla sua fidanzata.\nNel marzo 1909, circa diciotto mesi dopo la morte di Bert Fuller, Daisy spos\u00f2 William Alfred Cowle, un idraulico di Johannesburg. Lei aveva ancora 22 anni e lui 36. La coppia avr\u00e0 cinque figli, quattro dei quali moriranno. Prima i due gemelli, morti in tenera et\u00e0, poi il terzo figlio che cadr\u00e0 ammalato e morir\u00e0 per un ascesso al fegato e infine il quarto, morto per convulsioni e problemi intestinali all'et\u00e0 di 15 mesi. Il loro ultimo e unico figlio superstite fu Cecil Rhodes, nato nel giugno del 1911.\nPrimo omicidio: William Cowle (primo marito).\nLa mattina dell'11 gennaio 1923, William Cowle si ammal\u00f2 dopo aver assunto del solfato di magnesio preparato dalla moglie. Il primo medico che visit\u00f2 Cowle non consider\u00f2 grave la condizione e quindi prescrisse della miscela di bromuro per alleviare i dolori. Ma la condizione di Cowle non cambi\u00f2, e poco tempo dopo l'uscita del medico, peggior\u00f2 rapidamente. La moglie allora chiam\u00f2 dei vicini e chiese l'aiuto di un altro medico. Il secondo medico ritrov\u00f2 Cowle in grave stato, con dolori atroci e sintomi di avvelenamento. Schiumava dalla bocca, era blu in faccia, e urlava di dolore appena qualcuno tentava di toccarlo, mor\u00ec poco dopo sotto gli occhi del medico e della moglie.\nVisto i sintomi, il secondo medico sospett\u00f2 di avvelenamento per stricnina e per questo si rifiut\u00f2 di firmare il certificato di morte. Un'autopsia venne successivamente eseguita sotto richiesta del dottor Fergus. Le cause della morte furono nefrite cronica ed emorragia cerebrale. Daisy Cowle, l'unica beneficiaria del testamento del marito, eredit\u00f2 1795 sterline.\nSecondo omicidio: Robert Sproat (secondo marito).\nAll'et\u00e0 di trentasei anni, e tre anni dopo la morte del primo marito, Daisy Cowle spos\u00f2 un altro idraulico. Il suo nome era Robert Sproat e aveva dieci anni pi\u00f9 di lei. Nell'ottobre del 1927, Robert Sproat si ammal\u00f2 gravemente. La malattia gli caus\u00f2 dei gravi spasmi muscolari simili a quelli sperimentati da William Cowle, ma si riprese. Poche settimane dopo, fu colpito da un secondo attacco mortale dopo aver bevuto qualche birra in compagnia della moglie e del figliastro Rhodes. Mor\u00ec il 6 novembre 1927. Il Dr. Mallinick, certific\u00f2 che a causare la morte furono arteriosclerosi ed emorragia cerebrale. Nessuna autopsia per\u00f2 fu eseguita. Dopo la morte di Robert Sproat, la vedova Daisy eredit\u00f2 pi\u00f9 di 4000 sterline, pi\u00f9 altre 560 pagate dal fondo pensione.\nTerzo omicidio: Cecil Rhodes Cowle (figlio).\nIl 21 gennaio del 1931 Daisy Sproat si spos\u00f2 per la terza volta. Il nuovo marito era un vedovo, Sydney Clarence de Melker, che come i due precedenti, faceva l'idraulico. Verso la fine del febbraio 1932, Daisy de Melker aveva viaggiato da Germiston sull'East Rand a Turffontein, per ottenere l'arsenico da un farmacista. Aveva usato il suo vecchio nome, Sproat, e ottenne il veleno sostenendo di voler sopprimere un gatto malato. Meno di una settimana dopo, il 2 marzo 1932 Rhodes si ammal\u00f2 al lavoro dopo aver bevuto del caff\u00e8 dal thermos che la madre gli aveva preparato. Anche un collega di Rhodes, James Webster, si ammal\u00f2 gravemente. Webster, che aveva bevuto poco di quel caff\u00e8, recuper\u00f2 le forze nel giro di pochi giorni, Rhodes invece mor\u00ec a mezzogiorno del 5 marzo. L'autopsia in seguito dichiar\u00f2 che a causare la morte furono conseguenze della malaria. Il giorno seguente Rhodes fu sepolto nel cimitero di New Brixton. Il 1\u00ba aprile, de Melker ricevette 100 sterline dalla polizza di assicurazione vita di Rhodes.\nIpotesi dietro l'omicidio del figlio Rhodes.\nAl momento della morte, l'unico figlio di Daisy de Melker, aveva 20 anni. La cognata, Eileen De Melker, disse che Rhodes era un ragazzo pigro e riluttante ad alzarsi presto la mattina per andare al lavoro. Un altro testimone al processo della madre descrisse invece Rhodes come un ragazzo \"brillante e coscienzioso\" un \"vero signore\". Le varie testimonianze sono in conflitto, ma nessuna di esse ha spiegato perch\u00e9 Daisy de Melker decise di uccidere il figlio. Nel caso dei primi due mariti, il movente sembra chiaramente essere stato quello del guadagno economico.\nRhodes credeva che compiuti i 21 anni avrebbe ottenuto l'intera eredit\u00e0. Una prima ipotesi fu quella che Rhodes cominci\u00f2 a chiedere alla madre sempre pi\u00f9 di quello che lei poteva dargli e ci\u00f2 cominci\u00f2 a infastidirla. La risposta pi\u00f9 ovvia potrebbe essere che lei inizi\u00f2 ad odiare il figlio, vedendolo come una delusione. Lo aveva coccolato per tutta la vita, e lui raramente mostrava apprezzamenti o affetto in cambio.\nArresto, processo ed esecuzione.\nDopo la morte del nipote, William Sproat (fratello del secondo marito di Daisy de Melker) divent\u00f2 sospettoso e questi sospetti vennero trasmessi alle autorit\u00e0. Il 15 aprile 1932, la polizia ottenne un ordine dal tribunale che consent\u00ec loro di riesumare i corpi di Rhodes Cowle, Robert Sproat e William Cowle.\nIl primo corpo sottoposto a perizia fu quello di Rodhes Cowle. Il cadavere fu trovato insolitamente in buono stato di conservazione, cosa che \u00e8 caratteristica della presenza di arsenico in grandi quantit\u00e0. Il medico legale riusc\u00ec a isolare tracce di arsenico nelle viscere, spina dorsale e capelli. Anche se i corpi di William Cowle e Robert Sproat erano ormai in gran parte decomposti, tracce di stricnina furono trovate nelle vertebre di ciascun corpo. Le ossa avevano anche una strana colorazione rosata, il che suggerisce che gli uomini avevano assunto della stricnina rosa, la pi\u00f9 comune a quel tempo.\nTracce di arsenico furono trovate anche nei capelli e nelle unghie di James Webster, collega di Rhodes sopravvissuto all'avvelenamento.\nUna settimana dopo, la polizia arrest\u00f2 De Melker con l'accusa di aver ucciso tutti e tre gli uomini. L'interesse sul caso De Melker comincia a crescere, e invece sui giornali la storia viene in gran parte coperta. Il farmacista di Turffontein, il signor Abraham Spilkin, dal quale De Melker aveva comprato l'arsenico per uccidere il figlio, riconosce l'assassina dalla fotografia di un giornale come \"la signora D.L. Sproat\", a cui aveva dato i veleni da lui registrati, e and\u00f2 alla polizia.\nIl processo De Melker dur\u00f2 30 giorni. Sessanta testimoni furono chiamati dall'accusa e meno della met\u00e0 per la difesa. Per analizzare e trovare le prove, l'accusa impieg\u00f2 i servizi del Dr. J.M. Watt, un esperto tossicologo e professore di Farmacologia presso l'Universit\u00e0 di Witwatersrand. Prima di dare il verdetto, il giudice sottoline\u00f2 che l'accusa non era stata capace di dimostrare in modo esauriente che Cowle e Sproat morirono per avvelenamento da stricnina. Dicendo \u00abLe prove non sono convincenti, non posso condannare l'imputata\u00bb.\nTuttavia, egli era giunto alla \"conclusione inevitabile\" che De Melker aveva assassinato il figlio.\nQuesto fu evidente in quanto:\nQuando il giudice si rivolse alla De Melker, il volto le si sbianc\u00f2 ma continu\u00f2 a dichiararsi innocente.\nDaisy de Melker (46 anni) fu condannata a morte per impiccagione. La sentenza venne eseguita la mattina del 30 dicembre 1932 nella prigione centrale di Pretoria."}
{"id": "4502067", "revid": "380453", "url": "https://it.wikipedia.org/wiki?curid=4502067", "title": "V.League Top Match (femminile)", "text": "Il V.League Top Match \u00e8 una competizione pallavolistica per club giapponesi e sudcoreani. Si affrontano il club campione della V.Premier League ed il vincitore della V-League sudcoreana.\nStoria.\nLa competizione nasce nel 2006 e vede la partecipazione delle due squadre finaliste giapponesi e delle due squadre finaliste sudcoreane. Le prime due edizioni vedono trionfare le giapponesi Hisamitsu Springs. Nel 2008 il torneo viene cancellato dai calendari a causa per liberare prima le atlete in vista dei Giochi della XXIX Olimpiade. Nel 2009 vince per la prima volta una formazione sudcoreana, con l'affermazione delle Heungkuk Life Pink Spiders. Nel 2010 cambia la formula con la sola partecipazione delle squadre campioni nazionali; la vittoria finale va alle . Nel 2011 il torneo viene nuovamente cancellato dai calendari a causa del terremoto in Giappone. Stesse sorte nel 2012, ma a causa degli imminenti Giochi della XXX Olimpiade. Nel 2013 arriva la terza vittoria delle Hisamitsu Springs, mentre due anni dopo trionfano le NEC Red Rockets."}
{"id": "4502069", "revid": "2061979", "url": "https://it.wikipedia.org/wiki?curid=4502069", "title": "Upper Eastside", "text": "Upper Eastside \u00e8 un quartiere di Miami in Florida (Stati Uniti d'America), con una popolazione nel 2010 di 12.525 abitanti.\nGeografia.\nUpper Eastside si affaccia sulla Baia di Biscayne e confina:\n\u00c8 attraversata da Biscayne Boulevard ed \u00e8 composta a sua volta da diversi quartieri. Tra Biscayne Boulevard e la Baia di Biscayne procedendo da sud a nord si trovano:\nTra Biscayne Boulevard il tracciato della ferrovia, invece, si trova il Palm Grove Neighborhood Historic District, delimitata da NE 58th Street a sud a NE 77th Street e Little River a nord. Il periodo al quale risalgono le sue costruzioni \u00e8 quello degli anni 1921-1959 ed \u00e8 stato designato distretto storico nel 2009. Rappresenta il distretto storico pi\u00f9 grande di Miami, con case del ceto medio che vanno dal boom degli anni 1920, alla depressione degli anni 1930, alle costruzioni post belliche degli anni 1940 e 1950.\nViene poi indicata come Miami Modern (MiMo) / Biscayne Boulevard Historic District l'area che si trova a cavallo di Biscayne Boulevard e che \u00e8 delimitata da NE 50th Terrace a sud, da NE 77th Street a nord, da NE 4th Court ad ovest e dalla sequenza di NE 7th Avenue, NE 6th Court e NW 5th Avenue ad est. Caratteristica per l'architettura dei suoi edifici che vanno dal 1923 al 1967, \u00e8 stato designato distretto storico il 6 giugno 2006. Lo stile riflette l'evoluzione della cultura che va dal boom edilizio degli anni 1920, alla coltura dell'automobile dopo la seconda guerra mondiale, con i motel (\"hotel for motorists\") nello stile futuristico della Miami Modernist Architecture (MiMo)."}
{"id": "4502071", "revid": "380453", "url": "https://it.wikipedia.org/wiki?curid=4502071", "title": "V.League Top Match (maschile)", "text": "Il V.League Top Match \u00e8 una competizione pallavolistica di pallavolo maschile per club giapponesi, sudcoreani e cinesi. Fino al 2015 si sono affrontante le formazioni vincitrice della V.Premier League e della V-League, dal 2016 vi partecipa anche la formazione vincitrice della Chinese Volleyball Super League.\nStoria.\nLa competizione nasce nel 2006 e vede la partecipazione delle due squadre finaliste giapponesi e delle due squadre finaliste sudcoreane. La prima edizione vede trionfare i sudcoreani dei Samsung Bluefangs. Un anno dopo il trofeo torna in Corea del Sud grazie alla vittoria degli Hyundai Skywalkers. Nel 2008 il torneo viene cancellato dai calendari a causa per liberare prima gli atleti in vista dei Giochi della XXIX Olimpiade. Nel 2009 vince per la prima volta una formazione giapponese col successo dei . Nel 2010 cambia la formula con la sola partecipazione delle squadre campioni nazionali; la vittoria finale va nuovamente ai Samsung Bluefangs. Nel 2011 il torneo viene nuovamente cancellato dai calendari a causa del terremoto in Giappone. Stesse sorte nel 2012, ma a causa degli imminenti Giochi della XXX Olimpiade. Nel 2013 arriva la seconda vittoria giapponese, grazie al successo dei Sakai Blazers. Nel 2015 viene disputata la sesta edizione del torneo, che vede il primo successo dell', club sudcoreano alla prima partecipazione. Un anno pi\u00f9 tardi il torneo diventa un triangolare, vedendo la partecipazione di una formazione cinese; la vittoria finale va per la seconda volta agli Hyundai Skywalkers."}
{"id": "4502075", "revid": "287204", "url": "https://it.wikipedia.org/wiki?curid=4502075", "title": "Distruzione del Tempio di Gerusalemme", "text": ""}
{"id": "4502078", "revid": "1543377", "url": "https://it.wikipedia.org/wiki?curid=4502078", "title": "Chie Yoshizawa", "text": "Giocava nel ruolo di schiacciatrice.\nCarriera.\nLa carriera di Chie Yoshizawa inizia a livello scolastico, con la Kyoei High School. Nella stagione 2002-03 inizia la carriera professionistica con le Takefuji Bamboo; durante il lungo sodalizio col club, durato ben sette stagioni, disputa \u00e8 finalista in V.League nell'edizione 2002-03. Nel 2005 debutta in nazionale, prendendo parte al World Grand Prix ed alla Grand Champions Cup; tuttavia esce fuori dal giro della nazionale gi\u00e0 dall'anno dopo.\nNella stagione 2009-10 gioca per la prima volta in un campionato estero, di sputando la Superliga spagnola con Club Voleibol Tenerife. Le sue prestazioni le valgono il rientro in nazionale nell'estate del 2010, dove per\u00f2 disputa solo tornei minori come il Montreux Volley Masters e la Piemonte Woman Cup, vinta proprio dalla selezione giapponese.\nNella stagione 2010-2011 rientra in Giappone, ingaggiata dalle JT Marvelous, vincendo subito il suo primo scudetto ed il suo primo Torneo Kurowashiki, competizione che si aggiudica anche nell'edizione successiva. Si ritira al termine della stagione 2012-13."}
{"id": "4502080", "revid": "256896", "url": "https://it.wikipedia.org/wiki?curid=4502080", "title": "F\u00e9d\u00e9ration Internationale F\u00e9line", "text": ""}
{"id": "4502081", "revid": "256896", "url": "https://it.wikipedia.org/wiki?curid=4502081", "title": "Confederazione Cooperative Italiane", "text": ""}
{"id": "4502082", "revid": "256896", "url": "https://it.wikipedia.org/wiki?curid=4502082", "title": "Associazione Generale Cooperative Italiane", "text": ""}
{"id": "4502083", "revid": "256896", "url": "https://it.wikipedia.org/wiki?curid=4502083", "title": "Associazione Nazionale Bersaglieri", "text": ""}
{"id": "4502085", "revid": "80598", "url": "https://it.wikipedia.org/wiki?curid=4502085", "title": "Raropi\u00f9", "text": ""}
{"id": "4502095", "revid": "478814", "url": "https://it.wikipedia.org/wiki?curid=4502095", "title": "Voiceprint", "text": ""}
{"id": "4502100", "revid": "184755", "url": "https://it.wikipedia.org/wiki?curid=4502100", "title": "Cascio", "text": ""}
{"id": "4502110", "revid": "562499", "url": "https://it.wikipedia.org/wiki?curid=4502110", "title": "Ostuni Basket", "text": ""}
{"id": "4502122", "revid": "287204", "url": "https://it.wikipedia.org/wiki?curid=4502122", "title": "Sh2-225", "text": "Sh2-225 \u00e8 una nebulosa a emissione visibile nella costellazione dell'Auriga.\nSi individua all'interno del grande pentagono che costituisce la costellazione, lungo la linea che congiunge le stelle e ; il periodo pi\u00f9 indicato per la sua osservazione nel cielo serale ricade fra i mesi di ottobre e marzo ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di una regione H II situata sul Braccio di Perseo alla distanza di 3700\u00a0parsec (circa 12060 anni luce); si ritiene che la responsabile della sua ionizzazione sia LS\u00a0V\u00a0+40\u00a046, una stella blu di sequenza principale con classe spettrale O9V. Al suo interno i fenomeni di formazione stellare sono probabilmente attivi, come \u00e8 testimoniato dalla presenza di un probabile oggetto stellare giovane coincidente con la sorgente IRAS\u00a005235+4033, associata alla nebulosa."}
{"id": "4502130", "revid": "104458", "url": "https://it.wikipedia.org/wiki?curid=4502130", "title": "Campionati austriaci di sci alpino 1998", "text": "I Campionati austriaci di sci alpino 1998 si svolsero a Dam\u00fcls e a Mellau tra il 19 e il 23 marzo. Il programma includeva gare di discesa libera, supergigante, slalom gigante, slalom speciale e combinata, sia maschili sia femminili, ma i due slalom giganti, lo slalom speciale maschile e la combinata maschile sono stati annullati.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 20 marzo\nLocalit\u00e0: Dam\u00fcls\nSupergigante.\nData: 22 marzo\nLocalit\u00e0: Dam\u00fcls\nSlalom gigante.\nLa gara \u00e8 stata annullata.\nSlalom speciale.\nLa gara \u00e8 stata annullata.\nCombinata.\nLa gara \u00e8 stata annullata.\nDonne.\nDiscesa libera.\nData: 19 marzo\nLocalit\u00e0: Dam\u00fcls\nSupergigante.\nData: 22 marzo\nLocalit\u00e0: Dam\u00fcls\nSlalom gigante.\nLa gara \u00e8 stata annullata.\nSlalom speciale.\nData: 23 marzo\nLocalit\u00e0: Mellau\nCombinata.\nData: 19-23 marzo\nLocalit\u00e0: Dam\u00fcls, Mellau\nClassifica stilata attraverso i piazzamenti ottenutiin discesa libera e slalom speciale"}
{"id": "4502136", "revid": "228587", "url": "https://it.wikipedia.org/wiki?curid=4502136", "title": "Cattedrali nelle Samoa Americane", "text": "Questa \u00e8 una lista delle cattedrali delle Samoa Americane."}
{"id": "4502138", "revid": "767487", "url": "https://it.wikipedia.org/wiki?curid=4502138", "title": "Tom Schou Henrichsen", "text": "Carriera.\nClub.\nSchou Henrichsen gioc\u00f2 con la maglia del Pors, prima di passare all'Eik-T\u00f8nsberg. Esord\u00ec in squadra il 29 aprile 1984, nella sconfitta casalinga per 0-1 contro il V\u00e5lerengen. Rimase in squadra per un biennio, collezionando 39 presenze nella 1. divisjon. Si trasfer\u00ec poi allo Start, per cui debutt\u00f2 il 4 maggio 1986, nella vittoria per 0-4 sul campo del Molde. Rimase in forza allo Start anche nella stagione seguente, totalizzando 37 apparizioni nella massima divisione norvegese. Nel 1988 gioc\u00f2 al V\u00e5lerengen, disputando 16 incontri con questa maglia."}
{"id": "4502139", "revid": "164044", "url": "https://it.wikipedia.org/wiki?curid=4502139", "title": "Tom Schou Henriksen", "text": ""}
{"id": "4502142", "revid": "1305772", "url": "https://it.wikipedia.org/wiki?curid=4502142", "title": "Chip Hooper", "text": "Carriera.\nIn carriera ha vinto 5 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1982, in coppia con il connazionale Peter Rennert, e di doppio misto a Wimbledon nello stesso anno."}
{"id": "4502143", "revid": "599013", "url": "https://it.wikipedia.org/wiki?curid=4502143", "title": "Aleksejs Semjonovs", "text": "Carriera.\nClub.\nHa cominciato a giocare nello Skonto: con la formazione di Riga ha vinto l'ultimo campionato sovietico lettone e i primi quattro campionati lettoni, oltre a due Coppe di Lettonia.\nNel 1996 si trasfer\u00ec al Baltika Liepaja, mentre l'anno dopo and\u00f2 per la prima volta all'estero, con i russi della Dinamo Brjansk. Nel 1998 gioc\u00f2 in Estonia, nelle file del Sadam Tallinn.\nDopo una stagione in patria al Riga, con il Dinaburg.\nNazionale.\nEsord\u00ec in nazionale il 12 luglio 1993 in un incontro di Coppa del Baltico contro la , subentrando ad inizio ripresa a Vja\u010deslavs \u017dev\u0146erovi\u010ds. Nella partita successiva, sempre contro la , valida per le qualificazioni al campionato mondiale di calcio 1994, esord\u00ec da titolare.\nLa sua unica rete in nazionale risale all'amichevole contro l' del 21 febbraio 1993: la competizione fu alla fine vinta dalla stessa Lettonia.\nTotalizz\u00f2 9 presenze in nazionale, segnando una rete."}
{"id": "4502144", "revid": "599013", "url": "https://it.wikipedia.org/wiki?curid=4502144", "title": "Vja\u010deslavs \u017devnerovi\u010ds", "text": ""}
{"id": "4502159", "revid": "287204", "url": "https://it.wikipedia.org/wiki?curid=4502159", "title": "Sh2-226", "text": "Sh2-226 \u00e8 una nebulosa a emissione visibile nella costellazione dell'Auriga.\nSi individua all'interno del grande pentagono che costituisce la costellazione, circa mezzo grado a sudovest della stella ; il periodo pi\u00f9 indicato per la sua osservazione nel cielo serale ricade fra i mesi di ottobre e marzo ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di una remota regione H II situata a circa 4200\u00a0parsec (circa 13700 anni luce) di distanza sul Braccio del Cigno, al di l\u00e0 delle grandi associazioni OB dell'Auriga; le sue maggiori emissioni nella banda dell'infrarosso e dell'H\u03b1 suggeriscono che la sua luce ci arriva fortemente filtrata dal mezzo interstellare che si frappone sulla linea di vista. Sh2-226 ospita la sorgente infrarossa IRAS\u00a005075+3755 e due maser, uno con emissioni OH e uno con emissioni H2O, oltre che alcune sorgenti di onde radio, facendo ritenere che in essa siano attivi fenomeni di formazione stellare."}
{"id": "4502160", "revid": "1543377", "url": "https://it.wikipedia.org/wiki?curid=4502160", "title": "Valentino Renzi", "text": "Carriera.\nHa iniziato la carriera nel mondo della pallacanestro come dirigente del Porto San Giorgio contribuendo alla crescita societaria e del movimento cestistico locale arrivando al traguardo del basket professionistico (Serie A2) a met\u00e0 degli anni '80.\nDal 1988 \u00e8 stato general manager della Pallacanestro Trapani contribuendo, anche qui, al raggiungimento di ottimi risultati come la massima categoria, la Serie A1, nel 1991.\nNel 1994 si trasferisce all'A.P.L. Puteoli del presidente Lubrano in Serie B d'Eccellenza, ed anche qui, contribuisce alla promozione in Serie A2 nel 1996.\nNel 1998 diventa per un biennio Direttore Generale della Scavolini Pesaro.\nCon la nascita della Legadue nel 2001 ne assume l'incarico di direttore generale, e nel 2002 viene nominato presidente; ha mantenuto l'incarico sino al 2009. Nel biennio 2006-2008 \u00e8 stato vicepresidente della Federazione Italiana Pallacanestro. Dal 2009 al 2014 \u00e8 stato il presidente della Lega Basket."}
{"id": "4502162", "revid": "93556", "url": "https://it.wikipedia.org/wiki?curid=4502162", "title": "Cattedrali a Porto Rico", "text": "Questa \u00e8 una lista delle cattedrali in Porto Rico."}
{"id": "4502165", "revid": "1373765", "url": "https://it.wikipedia.org/wiki?curid=4502165", "title": "Gian Mario Fragomeli", "text": "Biografia.\nNato a Besana in Brianza (Monza Brianza), vive a Cassago Brianza (Lecco).\nLaureato in Scienze Politiche all'Universit\u00e0 Statale di Milano in indirizzo giuridico-amministrativo, \u00e8 funzionario presso la Citt\u00e0 metropolitana di Milano-Direzione Centrale Presidenza nel Servizio Partecipazioni e Rapporti con le Istituzioni in qualit\u00e0 di Specialista di amministrazione.\nAttivit\u00e0 politica.\nDal 1995 al 1999 ha ricoperto la carica di Assessore a Cultura, Sport e Tempo libero del Comune di Cassago Brianza.\nNel 2004 \u00e8 stato eletto per la prima volta Sindaco di Cassago Brianza, riconfermato nel 2009 con quasi il 70% dei consensi.\nAlle elezioni politiche del 2013 \u00e8 eletto deputato con il Partito Democratico, nella circoscrizione Lombardia 2.\nNel 2018 \u00e8 rieletto deputato, questa volta nella circoscrizione Lombardia 1."}
{"id": "4502174", "revid": "767487", "url": "https://it.wikipedia.org/wiki?curid=4502174", "title": "Albert Moncasi", "text": ""}
{"id": "4502175", "revid": "228587", "url": "https://it.wikipedia.org/wiki?curid=4502175", "title": "Cattedrali nelle Isole Vergini americane", "text": "Questa \u00e8 una lista delle cattedrali nelle Isole Vergini americane."}
{"id": "4502178", "revid": "149485", "url": "https://it.wikipedia.org/wiki?curid=4502178", "title": "Societ\u00e0 Ginnastica Andrea Doria - Sezione Calcio 1922-1923", "text": "Questa pagina raccoglie i dati riguardanti la Societ\u00e0 Ginnastica Andrea Doria nelle competizioni ufficiali della stagione 1922-1923."}
{"id": "4502180", "revid": "130823", "url": "https://it.wikipedia.org/wiki?curid=4502180", "title": "Giuseppe Guami", "text": ""}
{"id": "4502181", "revid": "1894831", "url": "https://it.wikipedia.org/wiki?curid=4502181", "title": "Acciaio chirurgico", "text": "Per acciaio chirurgico si intende un acciaio adatto a usi di chirurgia o di gioielleria, incluso il piercing.\nNon si tratta di una dizione specifica. Un acciaio utilizzato (in alternativa al titanio) per viti da impianto ortopedico e gioielli \u00e8 l'acciaio inox austenitico AISI 316. Si tratta di un acciaio al cromo, nichel e molibdeno con una buona resistenza alla corrosione e alla vaiolatura."}
{"id": "4502184", "revid": "640277", "url": "https://it.wikipedia.org/wiki?curid=4502184", "title": "Raiamas", "text": "Raiamas \u00e8 un genere di pesci della famiglia dei Cyprinidae, comprendente 16 specie conosciute.\nDistribuzione ed habitat.\nAcque dolci dell'Africa tropicale.\nSpecie.\nComprende le seguenti specie:"}
{"id": "4502185", "revid": "189857", "url": "https://it.wikipedia.org/wiki?curid=4502185", "title": "Vaiolatura", "text": ""}
{"id": "4502192", "revid": "767487", "url": "https://it.wikipedia.org/wiki?curid=4502192", "title": "Paperino ipnotizzatore", "text": "Paperino ipnotizzatore (\"The Eyes Have It\") \u00e8 un film del 1945 diretto da Jack Hannah. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 30 marzo 1945, distribuito dalla RKO Radio Pictures.\nTrama.\nPaperino compra un kit da ipnotismo, contenente un paio di occhiali e un libro di istruzioni. Arrivato a casa decide di ipnotizzare Pluto, trasformandolo anche fisicamente in un topo, che per\u00f2 inizia a mangiare del formaggio, cos\u00ec Paperino lo fa diventare una tartaruga. Un verme si mette a strisciare accanto al cane-tartaruga, che viene trasformato dal papero in una gallina. Pluto entra in un pollaio, insieme a delle galline, ma il gallo se ne accorge e ingaggia una lotta contro Pluto, che viene nuovamente ipnotizzato, diventando questa volta un leone e terrorizzando il gallo. Mentre Paperino ride, per\u00f2, gli si rompono gli occhiali e a nulla valgono i tentativi di trasformare Pluto in un altro animale. Il cane-leone inizia a inseguire Paperino dentro la casa e cerca in tutti i modi di mangiarlo. Quando i due cadono gi\u00f9 dal tetto, Pluto torna normale e sorride a Paperino, che, vedendo i denti del cane, scappa via terrorizzato, lasciando Pluto perplesso.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4502193", "revid": "765341", "url": "https://it.wikipedia.org/wiki?curid=4502193", "title": "Regolamento Legno", "text": "Il regolamento Legno, ufficialmente regolamento (UE) n. 995/2010, \u00e8 un regolamento dell'Unione europea del 20 ottobre 2010, volto a contrastare il commercio all'interno dell'UE di legname raccolto illegalmente e dei prodotti da esso derivati.\nEsso vieta la commercializzazione di legname raccolto illegalmente e dei prodotti da esso derivati nell'Unione europea e stabilisce gli obblighi degli operatori. Il regolamento si applica in tutti gli Stati membri a partire dal 3 marzo 2013.\nRegolamento dell'Unione europea.\nContesto.\nI tagli illegali, ovvero la raccolta del legname con modalit\u00e0 che violano le leggi o i regolamenti nel paese di raccolta, hanno gravi conseguenze economiche, ambientali e sociali su alcune delle foreste pi\u00f9 importanti del pianeta e sulle comunit\u00e0 che dipendono da esse. Comportano la perdita di proventi, compromettono gli sforzi degli operatori legittimi e sono associati alla deforestazione, alla perdita di biodiversit\u00e0 e all'emissione di gas serra, nonch\u00e9 a conflitti per il controllo di territori e risorse e alla perdita di potere da parte delle comunit\u00e0 indigene.\nL'UE \u00e8 un importante mercato di esportazione per paesi i cui livelli di illegalit\u00e0 e scarsa governance nel settore forestale sono allarmanti. Consentendo la commercializzazione nell'UE di legname e prodotti del legno potenzialmente derivanti da fonti illegali, gli Stati membri finanziano essenzialmente la pratica dei tagli illegali.\nPer affrontare questo problema, nel 2003 l'UE ha sviluppato il portale FLEGT (Forest Law Enforcement, Governance and Trade) Action Plan che comprende una serie di provvedimenti per prevenire l'immissione in commercio di legname illegale, migliorare la fornitura e incrementare la domanda di prodotti di legno legale. L'EUTR e gli Accordi volontari di partenariato (accordi commerciali con i paesi che esportano legname per evitare la commercializzazione del legname illegale in Europa) sono i due elementi chiave del piano di azione.\nPanoramica.\nPer contrastare il taglio illegale in tutto il mondo, l'EUTR vieta la commercializzazione nell'UE di legname tagliato illegalmente e dei prodotti da esso derivati. Le persone che svolgono professioni legate al legno o ai prodotti del legno vengono suddivise in due categorie: operatori e commercianti. Ogni categoria ha i propri obblighi a cui adempiere.\nGli operatori, definiti nel regolamento come coloro che commercializzano il legname o i prodotti del legno nell'UE per la prima volta, sono tenuti a esercitare la \"dovuta diligenza\" (due diligence). I commercianti, invece, definiti nell'EUTR come coloro che acquistano o vendono legname o prodotti del legno gi\u00e0 immessi nel mercato dell'UE, devono conservare le informazioni sui fornitori ed i clienti in modo che possano essere facilmente rintracciati.\nDovuta diligenza.\nGli operatori devono esercitare la \"dovuta diligenza\" nell'immettere sul mercato europeo legno o prodotti del legno al fine di ridurre al minimo il rischio di trattare legno tagliato illegalmente o prodotti che contengono legno tagliato illegalmente.\nIn altre parole, devono applicare un sistema di gestione del rischio articolato su tre pilastri:\nGli operatori possono decidere di sviluppare il proprio sistema di dovuta diligenza o usare quello sviluppato da un organismo di controllo.\nProdotti interessati.\nSia il legname e i prodotti del legno elaborati nell'UE, sia quelli importati sono soggetti a questo provvedimento legislativo. Il regolamento concerne prodotti quali prodotti di legno massiccio, legno per pavimenti, compensato, pasta di cellulosa e carta, e cos\u00ec via. I prodotti riciclati e la carta stampata, come libri, riviste e quotidiani non sono oggetto della misura.\nIl legname gi\u00e0 provvisto di licenza FLEGT o permesso CITES \u00e8 di per s\u00e9 legale (conforme ai requisiti dell'EUTR).\nUn elenco completo dei prodotti interessati dalla norma \u00e8 disponibile nell'Allegato all'EUTR: https://eur-lex.europa.eu/LexUriServ/LexUriServ.do?uri=CELEX:32010R0995:IT:NOT\nI soggetti che acquistano o vendono legname e prodotti da esso derivati per uso personale non sono interessati dall'EUTR.\nApplicazione.\nIl regolamento sul legname dell'EU \u00e8 vincolante in ogni Stato membro dell'UE. Il legislatore di ogni paese stabilir\u00e0 sanzioni efficaci, proporzionate e dissuasive in modo da favorire il rispetto dell'EUTR. In ogni paese vi sar\u00e0 un'autorit\u00e0 competente che coordiner\u00e0 l'applicazione del regolamento. Per sapere qual \u00e8 l'autorit\u00e0 competente nel proprio paese si consulti il seguente elenco: https://web.archive.org/web/20130124004902/http://ec.europa.eu/environment/forests/pdf/list_competent_authorities.pdf\nLegislazione secondaria.\nIl 23 febbraio 2012, la Commissione europea ha adottato il regolamento delegato della Commissione (UE) n. 363/2012 volto a definire le norme per il riconoscimento e la revoca del riconoscimento degli organismi di controllo.\nInoltre, il 6 luglio 2012 la Commissione europea ha adottato il regolamento di esecuzione della Commissione (UE) n. 607/2012 allo scopo di garantire un'applicazione uniforme del regolamento in tutta l'UE. Esso illustra in dettaglio la valutazione del rischio e i provvedimenti di attenuazione del rischio che fanno parte del \"sistema di dovuta diligenza\", nonch\u00e9 la frequenza e la natura dei controlli che le autorit\u00e0 competenti degli Stati membri dovranno effettuare sugli organismi di controllo."}
{"id": "4502202", "revid": "767487", "url": "https://it.wikipedia.org/wiki?curid=4502202", "title": "L'orologio da cucina", "text": "L'orologio da cucina (\"Die K\u00fcchenuhr\") \u00e8 un racconto breve dello scrittore tedesco Wolfgang Borchert. Il racconto venne scritto all'inizio del 1947 e il 27 agosto 1947 fu pubblicato sul giornale Hamburger Allgemeinen Zeitung. La storia apparve in forma di libro solo nel dicembre 1947, nella seconda raccolta di prosa \"An diesem Dienstag\" dello stesso Borchert. Il racconto breve narra di un giovane uomo, che ha perso la sua casa e i suoi genitori a causa di un bombardamento. Grazie a un orologio da cucina rimastogli si ricorda della premura della madre e comprende quanto fosse paradisiaca la vita di famiglia ormai perduta. \"Die K\u00fcchenuhr\" \u00e8 una delle pi\u00f9 note opere di Wolfgang Borchert e il testo \u00e8 considerato un tipico esempio della \"Tr\u00fcmmerliteratur\" (letteratura delle macerie). Viene spesso affrontata nelle ore di lezione a scuola.\nTrama.\nUn uomo di 20 anni, il cui viso appare molto vecchio, si siede su una panchina con altre persone. A causa di un bombardamento i suoi genitori sono morti e la sua casa \u00e8 stata distrutta. L'unica cosa rimasta \u00e8 un orologio da cucina rotto, che l'uomo mostra alle persone presenti. Il fatto che l'orologio si sia fermato alle due e mezza spiega quando \u00e8 avvenuta l'esplosione della bomba, afferma un uomo anziano. L'orologio tuttavia ricorda al giovane uomo il suo ritorno a casa di notte. Quando egli tornava a casa a quell'ora, sua mamma si alzava ogni volta, gli preparava la cena e restava in cucina mentre il figlio mangiava. Soltanto ora riconosce come il \"paradiso\" tutto ci\u00f2 che una volta gli sembrava logico e ovvio. Dopo aver raccontato della morte dei suoi genitori, l'uomo ammutolisce. Ora nella testa della persona seduta vicino a lui rimane solo la parola \"paradiso\".\nLa forma.\nSecondo Werner Zimmermann, Borchert utilizza un registro linguistico elementare. Nel lessico limitato prevale la lingua di tutti i giorni, la costruzione della frase \u00e8 frequentemente trascurata e ridotta a pezzetti. Spesso i mezzi stilistici usati sono l'unione antitetica di contrasti e la ripetizione di espressioni, attraverso le quali la vita interiore dei personaggi viene messa in luce. Le frasi sono brevi e semplici e sono al passato. Non c'\u00e8 distinzione tra la prosa del racconto e il discorso diretto. Mancano le virgolette e il racconto viene continuamente interrotto da domande. La vicenda stessa \u00e8 molto concisa e difficilmente si fa strada la descrizione della realt\u00e0 esterna del racconto, il cui contenuto interiore cos\u00ec \u201cemerge in modo chiaro e definito\u201d. L'introduzione nella vicenda \u00e8 immediata \u201dcon pochi tratti, quasi sbiaditi, viene subito delineata una situazione\u201d. A questa tecnica contribuisce anche il fatto che Borchert cita i personaggi con pronomi prima di presentarli. Fino alla fine della storia i personaggi difficilmente mostrano un'individualit\u00e0 personale e restano degli stereotipi.\nInterpretazione.\nL'orologio.\nL'immagine centrale del racconto \u00e8 l'orologio da cucina. Esso \u00e8 al centro di innumerevoli testimonianze contrastanti, le quali mettono a confronto il suo scarso valore oggettivo con il suo alto valore ideale. Il significato dell'orologio per il giovane uomo ricorre spesso nel racconto, per esempio nella ripetuta citazione dell'ora, nella quale si \u00e8 fermato l'orologio. Proprio l'inutilit\u00e0 per la vita quotidiana - dato che l'orologio non \u00e8 in grado di indicare le ore\u00a0\u2013 fa intravedere una realt\u00e0 superiore, nascosta dall'usuale scorrere del tempo.\nPer Werner Zimmermann il significato dell'orologio da cucina oltrepassa quello del ricordo o di un semplice oggetto-simbolo. Esso diventa nel contrasto tra la sua inutilit\u00e0 e il suo valore nascosto, una reliquia, un \u201coggetto che possiede un potere curativo magico\u201d per il protagonista e un cifrario simbolico per il significato profondo del racconto.\nHans Gra\u00dfl vede nell'orologio da cucina un simbolo del tempo passato che non ritorna. Ma il cerchio che il giovane disegna passando il dito sul bordo dell'orologio \u00e8 un simbolo della sua situazione, solo, senza genitori e senza casa, senza un rifugio in questo mondo. Escluso dalla compagnia degli altri, il giovane si rivolge, con un monologo, all'orologio che per lui rappresenta un \"viso\", che lui in tal modo personifica.\nLa forma dell'orologio che somiglia a un piatto ricorda anche la cena comune che un tempo il giovane condivideva con la famiglia. Anche dopo la morte dei genitori l'orologio a forma di piatto rappresenta il senso di continuit\u00e0 della famiglia.\nIl Paradiso.\nL'orologio fa riferimento alla seconda immagine centrale della storia, il cosiddetto \"paradiso\". Con questa parola il giovane indica una condizione passata che l'orologio ha conservato nel momento in cui si \u00e8 fermato. Ogni notte alle due e mezza si ripeteva ci\u00f2 che era recepito come \u201covvio\u201d, un atto di amore materno, per il quale la madre preparava al figlio la cena e gli faceva compagnia. Secondo Wilhelm Gro\u00dfe quest'azione viene accolta senza commenti e mostra \u201cun amore profondo, semplice e indiscusso\u201d che diventa il simbolo della natura umana. Attraverso l'esperienza della guerra questa natura umana viene distrutta; il ritrovarsi insieme di notte si trasfigura in uno stato paradisiaco che ora \u00e8 irraggiungibile. Il racconto riprende il tema biblico della cacciata dal paradiso. Secondo Hans Gra\u00dfl il giovane comprende cos'\u00e8 il paradiso quando esso viene irrimediabilmente perduto, infatti riconosce la premura materna solo dopo la morte della madre. Inoltre la sua serenit\u00e0 mostra che il ricordo di un paradiso perduto, ma posseduto, \u00e8 migliore della precedente cieca ovviet\u00e0. La dimostrazione d'amore della madre accolta con indifferenza \u00e8 sempre stata accompagnata dai brividi di freddo e dal silenzio della madre. La sensazione di freddo non \u00e8 solo da ricondurre alle piastrelle della cucina ma anche al vuoto e al senso di estraneit\u00e0 che il figlio portava a casa ogni notte. Non riconoscendo l'offerta di amore e fedelt\u00e0 della madre e riconducendo le sue premure solo alla soddisfazione di un bisogno fisico, la fame, il figlio stesso ha tradito il suo paradiso. L'orrore nel riconoscere ci\u00f2 lo fa invecchiare prima del tempo e alla fine gli rimane, assieme al senso di colpa, solo un profondo silenzio.\nIl giovane uomo.\nIl protagonista del racconto breve \u00e8 caratterizzato da qualit\u00e0 contrastanti: la sua andatura \u00e8 quella di un giovane, ma ha un volto da vecchio. Il contrasto si estende al suo comportamento e ai discorsi che fa. Per Wilhelm Gro\u00dfe il giovane era sotto shock ed era impazzito per la morte dei suoi genitori. La pazzia sembra essere penetrata nel suo viso, ma si manifesta solo indirettamente attraverso il suo imbarazzo, con il quale anche gli altri reagiscono nei confronti del giovane, evitando per esempio di guardarlo negli occhi. Allo stesso tempo Gro\u00dfe afferma che il giovane pu\u00f2 vedere nella sua condizione di pazzo molte cose in modo pi\u00f9 chiaro. Proprio lui, uscito dalla normalit\u00e0, mostra agli altri come il mondo possa essere rimesso a posto.\nPer Dieter Schrey la conoscenza del paradiso attraverso l'inferno della guerra ha invece distrutto il giovane uomo. Fissato sull'orologio si \u00e8 fermato come quest'ultimo alle due e mezza e non \u00e8 pi\u00f9 in grado di percepire una realt\u00e0 diversa dai ricordi evocati dall'orologio\nWerner Zimmermann contrasta un'interpretazione naturalistica-nichilista, che spiega con i sintomi della follia la contraddizione del comportamento sereno dell'uomo rispetto alle sue esperienze terribili.\nEgli riconosce una dimensione di assenza piuttosto che quella di pazzia, anche se le due condizioni in parte si identificano. Il giovane uomo ha ricevuto un'illuminazione dalla sua esperienza di sofferenza che lo ha riempito di serenit\u00e0 interiore e lo ha liberato dalla sua solitudine\nAnche il viso da vecchio del giovane non \u00e8, secondo lui, solo la conseguenza delle sue sofferte esperienze di guerra. Quando alla fine si legge: \"Poi non disse pi\u00f9 nulla. Ma aveva un viso molto vecchio.\", la congiunzione \"ma\" ha un significato non relativo all'et\u00e0: si allude alla saggezza nata dalla vicinanza della morte, che ha insegnato al giovane uomo a guardare dietro l'esteriorit\u00e0 dell'essere umano e a vedere dietro le cose la verit\u00e0 superiore.\nGli altri.\nAccanto al protagonista vengono dettagliatamente evidenziate solo due figure: un uomo pi\u00f9 vecchio e una donna con una carrozzina. Gli altri personaggi seduti o vicini alla panchina rimangono ascoltatori e osservatori silenziosi. Sebbene anche queste persone vengano colpite, come il giovane, dalla guerra, non nasce alcuna comunanza nei loro destini. Tutti sono impegnati con s\u00e9 stessi e rimangono estranei gli uni verso gli altri. Nonostante le confessioni intime del giovane, il dialogo rimane impersonale. \u00c8 significativo il fatto che la prima domanda non sia posta dai personaggi introdotti ma da \"qualcuno\u201d, da una persona qualsiasi. Gli altri distolgono lo sguardo dal giovane uomo, quando questo racconta loro la sua vita, cosicch\u00e9 il protagonista inizia una sorta di monologo con l'orologio. Secondo Hans Gra\u00dfl la storia mette in luce un sentimento di solitudine e di assenza di patria nelle macerie della guerra. Tuttavia solo alla fine il giovane riesce a raggiungere un compagno di sventura. Mentre il signore anziano aveva riferito in precedenza degli effetti della bomba, ora \u00e8 preso e commosso dalla storia del giovane. Tutti e due si ritrovano alla fine in un'armonia spirituale e sono assorti nei loro pensieri.\nIl finale.\nWerner Zimmermann fa riferimento al finale aperto della storia non solo per lo svolgimento stesso, ma per l'effetto che provoca sui lettori. Dopo che Il giovane comunica a chi gli sta accanto cosa significa l'orologio per lui, il suo vicino continua a pensare alla parola \"paradiso\", ma la storia lascia anche un effetto sul lettore, che diventa pensieroso e mosso interiormente. Per Wilhelm Gro\u00dfe sopravvive nell'orologio da cucina una condizione del passato paradisiaco, che alla fine d\u00e0 significato alla storia. La distruzione onnipresente durante la seconda guerra mondiale - sia esteriore sia interiore- verrebbe cos\u00ec superata e verrebbe indicata la possibilit\u00e0 di immaginare un futuro. Il fatto che l'umanit\u00e0 non venga presentata nel racconto come qualcosa di irraggiungibile ed elevato, ma venga ricondotta ad azioni quotidiane, permette su queste basi la formazione di una nuova societ\u00e0 umana.\nGenesi.\nDie K\u00fcchenuhr \u00e8 stato scritto all'inizio del 1947. In questo periodo Borchert, che era gravemente malato e costretto a letto, produsse alcune dozzine di racconti brevi e il suo dramma \"Drau\u00dfen von den T\u00fcr\". Il 20 novembre mor\u00ec a Basilea nell'ospedale di Santa Chiara all'et\u00e0 di ventisei anni. Die K\u00fcchenuhr fu pubblicato per la prima volta il 27 agosto 1947 sull'Hamburger Allgemeine Zeitung. Nel dicembre dello stesso anno fu aggiunto nella seconda raccolta di racconti \"An diesem Diennstag\". Il volume pubblicato postumo fu edito da Rowohlt; alla prima edizione di 5000 copie segu\u00ec, gi\u00e0 nel mese seguente, una seconda edizione con un medesimo numero di copie. Nel 1949 Die K\u00fcchenuhr fu inserito nell'opera omnia di Borchert che venne pubblicata sempre da Rowohlt.\nRicezione.\nDie K\u00fcchenuhr fa parte delle Kurzgeschichten pi\u00f9 famose di Wolfgang Borchert e viene annoverata da Theo Elm tra i suoi racconti brevi pi\u00f9 belli. Dieter Hoffmann considera questo racconto uno degli esempi pi\u00f9 famosi di storie di oggetti (Dinggeschichten), in cui un oggetto diventa l'espressione di esperienze, situazioni di vita o sentimenti esistenziali del protagonista. Die K\u00fcchenuhr viene spesso studiata a scuola durante le ore di tedesco e rappresenta un tipico esempio di Tr\u00fcmmerliteratur (letteratura delle macerie). Secondo Franz-Rudolf Weller il racconto termina con una frase conclusiva diventata famosa: \u201dLui stava ancora pensando alla parola paradiso\u201d."}
{"id": "4502208", "revid": "1226", "url": "https://it.wikipedia.org/wiki?curid=4502208", "title": "Invasori della IV dimensione", "text": ""}
{"id": "4502209", "revid": "124579119", "url": "https://it.wikipedia.org/wiki?curid=4502209", "title": "Fusion Drive", "text": "Fusion Drive \u00e8 l'implementazione di Apple di un disco rigido ibrido.\nStoria.\nLa tecnologia Fusion Drive viene introdotta per la prima volta durante il keynote di Apple del 23 ottobre 2012, nell'ambito delle presentazioni delle nuove generazioni di iMac e Mac mini.\nCaratteristiche.\nLa tecnologia combina un hard disk meccanico e una memoria flash NAND (disco a stato solido) da originariamente 128 GB (poi da 24, 32 o 128 GB dipendendo dal modello di Mac) e le presenta come un unico volume logico con lo spazio di entrambe le unit\u00e0 combinate. Il sistema operativo gestisce automaticamente il contenuto del disco in modo che le applicazioni, i file, i documenti e altri dati pi\u00f9 utilizzati vengano memorizzati sulla memoria flash veloce, mentre gli oggetti usati di rado rimangano sul disco rigido pi\u00f9 capiente, gestendoli per\u00f2 a livello di blocco logico. Per esempio, se la libreria delle foto di un utente viene modificata solo le foto in lavorazione verranno spostate nella memoria flash per un accesso pi\u00f9 veloce.\nNel software, questo accelera logiche di volume fino a prestazioni pi\u00f9 veloci del computer eseguendo anche la cache, sia per una pi\u00f9 veloce indicizzazione dei file, sia per una pi\u00f9 rapida consultazione di questi, questo tipo di gestione non \u00e8 emulabile da un utente umano, che vede il file della libreria di foto come un unico file pesante centinaia di GB.\nConfigurazioni.\nFusion Drive (cio\u00e8 un disco SSD aggiuntivo e la configurazione gi\u00e0 pronta) era stato inizialmente annunciato per essere disponibile, a un costo aggiuntivo, su iMac o Mac mini late 2012, che supportano OS X Mountain Lion o successivi, e sono state rese disponibili come opzione di archiviazione su macchine built-to-order (BTO), nelle seguenti configurazioni:\nIl prezzo oscilla tra i 199,99 e i 350,01 euro, che vanno aggiunti al costo del computer.\n\u00c8 comunque possibile creare gratuitamente un Fusion Drive mediante dei comandi da Terminale anche in computer modificati con l'aggiunta di un SSD, purch\u00e9 possano usare Mountain Lion, indicativamente dai portatili dell'inizio 2008 in poi.\nConfigurazioni disponibili:"}
{"id": "4502215", "revid": "1226", "url": "https://it.wikipedia.org/wiki?curid=4502215", "title": "Doctor Mordrid", "text": ""}
{"id": "4502222", "revid": "287204", "url": "https://it.wikipedia.org/wiki?curid=4502222", "title": "Mike Leach", "text": "Carriera.\nIn carriera ha vinto 4 titoli di doppio. Nei tornei del Grande Slam ha ottenuto il suo miglior risultato raggiungendo il quarto turno nel singolare a Wimbledon nel 1983."}
{"id": "4502236", "revid": "767487", "url": "https://it.wikipedia.org/wiki?curid=4502236", "title": "Francesco Bande", "text": "Aveva cominciato a suonare la fisarmonica da giovanissimo, riprendendo la passione del padre Mario per la musica, e ben presto divenne la sua ragione di vita.\nRealizz\u00f2 alcuni dischi con la Italmusica Pigini MilanoS."}
{"id": "4502241", "revid": "767487", "url": "https://it.wikipedia.org/wiki?curid=4502241", "title": "Il reato di Paperino", "text": "Il reato di Paperino (\"Donald's Crime\") \u00e8 un film del 1945 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 29 giugno 1945, distribuito dalla RKO Radio Pictures. Il cartone animato parodia i film noir, all'epoca popolari.\n\"Il reato di Paperino\" fu nominato per un Oscar al miglior cortometraggio d'animazione ai Premi Oscar 1946, ma perse a favore di \"Silenzio, prego!\", un film della serie \"Tom &amp; Jerry\". Fu la quarta candidatura per un film della serie \"Donald Duck\".\nTrama.\nUna sera, mentre attende con impazienza un appuntamento con Paperina, Paperino si rende conto di non avere soldi. Vedendo il salvadanaio di Qui, Quo e Qua lo prende e, dopo aver mandato i tre a dormire, lo rompe. Con i soldi presi dal salvadanaio va all'appuntamento con Paperina.\nMentre torna a casa, per\u00f2, la sua coscienza inizia a fargli capire che ha commesso un reato. Paperino comincia a sentirsi in colpa per aver rubato i soldi e si mette a correre, immaginando che la polizia lo stia inseguendo. Col tempo le sue visioni diventano sempre pi\u00f9 disturbate e da incubo, fino a fargli credere di essere in carcere. Paperino si imbatte per\u00f2 in un cartello fuori da un bar, che dice che cercano un lavapiatti; il papero decide di lavorare tutta la notte per ripagare i nipoti, mettendo per sbaglio nel loro salvadanaio ricostruito una moneta in pi\u00f9. Mentre Paperino cerca di riprendersi la moneta extra, Qui, Quo e Qua si svegliano e, vedendo ci\u00f2 che sta facendo lo zio, cominciano a piangere. La coscienza di Paperino gli dice che il crimine non paga mai.\nEdizioni home video.\nDVD.\nIl cortometraggio \u00e8 incluso, come contenuto speciale, nel DVD di \"Basil l'investigatopo\"."}
{"id": "4502244", "revid": "73843", "url": "https://it.wikipedia.org/wiki?curid=4502244", "title": "Smithson", "text": ""}
{"id": "4502251", "revid": "16758", "url": "https://it.wikipedia.org/wiki?curid=4502251", "title": "Justin Peca", "text": "Con la maglia dell'HCJ Milano Vipers ha vinto quattro scudetti (consecutivamente dal 2002-2003 al 2005-2006), due coppe Italia (2004 e 2005) e due supercoppe italiane (2002 e 2006).\nCon la maglia della nazionale italiana ha giocato un'edizione del campionato del mondo di gruppo \u00e9lite (2002) e tre di prima divisione (2003, 2004 e 2005)."}
{"id": "4502252", "revid": "729019", "url": "https://it.wikipedia.org/wiki?curid=4502252", "title": "Castello di Chirk", "text": "Il castello di Chirk (in inglese: Chirk Castle; in gallese: Castell y Waun) \u00e8 un edificio storico della cittadina gallese di Chirk, nel distretto di Wrexham (Clwyd, Galles nord-orientale), eretto tra il 1295 e il 1310 per volere di Edoardo I d'Inghilterra. Dal 1595 \u00e8 la residenza della famiglia Myddelton.\nSi tratta di una delle fortezze meglio conservate tra quelle fatte costruire da Edoardo I in Galles. L'edificio \u00e8 posto sotto la tutela del National Trust.\nCaratteristiche.\nIl terreno su cui sorge il castello \u00e8 cinto da una cancellata in ferro risalente al 1719-1721, che reca lo stemma della famiglia Myddleton.\nAll'interno del castello vi si trovano sale arredate dalla famiglia Myddelton nello stile Adam, abbellite da arazzi e ritratti e decorazioni realizzate nel XIX secolo da Augustus Pugin.\nStoria.\nLa costruzione fu voluta da Edoardo I d'Inghilterra per arginare le ribellioni della popolazione del Galles settentrionale iniziate nel 1294.\nIl progetto fu affidato all'architetto Roger Mortimer.\nNel 1595, l'edificio fu venduto per 5.000 sterline a Sir Thomas Myddelton.\nPunti d'interesse.\nCancellata.\nLa cancellata in ferro che circonda i giardini del castello fu commissionata nel gennaio del 1711 da Sir Richard Myddelton e fu realizzata dai Davies Brothers tra il 1519 e il 1521.\nNella cancellata campeggia lo stemma della famiglia Myddelton, il cui simbolo \u00e8 una mano insanguinata.\nAdam's Tower.\nL\"'Adam's Tower\" \u00e8 una torre risalente al XIV secolo. Alla torre \u00e8 annessa una prigione sotterranea a due piani."}
{"id": "4502253", "revid": "2127271", "url": "https://it.wikipedia.org/wiki?curid=4502253", "title": "Mario Seghesio", "text": "Carriera.\nSoprannominato \"Gheghe\", a partire dalla stagione 1921-1922 disputa complessivamente con l'Andrea Doria 80 partite in massima serie subendo 110 gol fino alla stagione 1925-1926.\nVittima di un grave trauma polmonare il 21 marzo 1926, in seguito a un violento tiro parato nel corso di una partita contro il , muore alcune settimane dopo.. Viene sepolto dai compagni di squadra nel Cimitero di Staglieno; per la lapide viene scelta una foto in divisa sociale."}
{"id": "4502254", "revid": "91792", "url": "https://it.wikipedia.org/wiki?curid=4502254", "title": "Chiesa di San Giovanni Vincenzo", "text": "La chiesa di San Giovanni Vincenzo \u00e8 la parrocchiale di Sant'Ambrogio di Torino in Val di Susa, in citt\u00e0 metropolitana di Torino e diocesi di Susa.\nStoria e descrizione.\nLa chiesa fu costruita tra il 1759 ed il 1763 dall'architetto Bernardo Vittone sul lato sinistro della torre campanaria di Sant'Ambrogio, campanile romanico (XI secolo) alto 37 metri, con ingresso in direzione nord, rispetto alla precedente chiesa romanica del XIII secolo, che si trovava sul lato destro del campanile ed era orientata con ingresso in direzione ovest ed abside in direzione est, come da tradizione delle chiese antiche..\nSotto l'altar maggiore della chiesa, in un'urna visibile sul lato anteriore, sono custodite le spoglie di san Giovanni Vincenzo, fondatore della Sacra di San Michele, morto a Celle, oggi borgata del comune di Caprie il 12 gennaio dell'anno 1000, che la comunit\u00e0 di Sant'Ambrogio di Torino custodisce dall'anno 1150.\nDall'inizio del XIX\u00b0 secolo la Parrocchia di San Giovanni Vincenzo \u00e8 anche responsabile della custodia del Breviario di San Michele della Chiusa, che per secoli \u00e8 stato utilizzato come testo ufficiale per le preghiere quotidiane dei monaci della Sacra di San Michele.\nNell'anno 2013 \u00e8 stato celebrato il 250\u00ba anniversario dell'intitolazione della chiesa, con una mostra sui 250 anni di storia della chiesa di San Giovanni Vincenzo e sugli ultimi due secoli e mezzo della Comunit\u00e0 di Sant'Ambrogio di Torino.\nIconografia.\nNella chiesa \u00e8 presente una significativa iconografia:\nAll'inaugurazione della Chiesa nel 1763 le decorazioni furono limitate all'essenziale date le imponenti spese che la comunit\u00e0 aveva sostenuto per la costruzione di questo nuovo grande edificio, ed anche per i quadri furono riutilizzati quelli disponibili dell'antica parrocchiale. Alcuni di loro sono ancora presenti attualmente come la pala dell'altare di destra \"Morte di San Giuseppe\" (gi\u00e0 citata in un inventario del 1744), ed alcuni grandi quadri esposti nella sacrestia insieme alla pala d'altare dell'antica chiesa: \"Vergine con il Bambino ed i santi\", della Scuola Vercellese del 1500.\nLa prima completa decorazione della chiesa risale all'anno 1833 quando il Comune e la Parrocchia assegnarono ai pittori Busso e Martelli di Torino, l'incarico di dipingere la chiesa di diverse tonalit\u00e0 di grigio, lilla e bianco, con fregi e decorazioni che la prima originaria pittura non aveva prodotto, probabilmente per gli ingenti costi del progetto, della costruzione e dei quadri, una scelta di qualit\u00e0 che ancora oggi \u00e8 possibile apprezzare.\nIn vista dell'anno 1900 fu fatta decorare dal prevosto Stefano Croce in occasione del 9\u00ba centenario della morte di san Giovanni Vincenzo.\nIn occasione dei festeggiamenti del grande giubileo dell'anno 2000 e del millenario della morte di san Giovanni Vincenzo, gli affreschi e tutta la decorazione delle pareti, sono stati rinnovati dai restauratori Lussiana di Giaveno, sotto la guida della Soprintendenza ai beni architettonici di Torino. In questa occasione anche tutti i quadri della Via Crucis, dell'Apostolato e le pale d'altare sono state restaurate. Sono stati anche riportati alla luce i fregi della precedente decorazione settecentesca che sono visibili sui lari dei due altari laterali e sulla tribuna dell'organo.\nQuest'ultima opera fa parte del grande progetto di restauro della chiesa, voluto dal prevosto Romeo Zuppa e durato vent'anni dal 1980 al 2000, che ha riportato questo gioiello dell'arte barocca piemontese al suo antico splendore.\nTribuna dell'organo.\nL'organo a canne situato sulla tribuna sopra le porte d'ingresso della chiesa, \u00e8 stato costruito dalla famiglia organara piemontese Concone ed \u00e8 risalente alla met\u00e0 del '700. Originariamente realizzato nel 1755 da Giovanni Battista e Francesco Maria Concone presso la chiesa di San Francesco in Chieri, fu acquistato dalla comunit\u00e0 di Sant'Ambrogio, trasferito e collocato sulla tribuna della chiesa di San Giovanni Vincenzo nel 1804 da Gioachino Concone, come risulta dal contratto firmato con l'organaro Concone, dal parroco e dal sindaco (allora \"maire\" poich\u00e9 sotto la dominazione francese).\nNel 1900, in occasione dei festeggiamenti per il 9\u00ba centenario della morte di San Giovanni Vincenzo, fu praticamente ricostruito dall'organaro bergamasco Carlo Pera, che mantenne dell'originario strumento soltanto le canne di facciata.\nLo strumento continu\u00f2 ad essere utilizzato per l'accompagnamento liturgico fino a met\u00e0 degli anni sessanta e necessitando di un imponente restauro rimase inutilizzato per un ventennio, fino alla met\u00e0 degli anni ottanta, quando inizi\u00f2 un imponente restauro sotto la guida di Luciano Fornero con l'organaro Mario Marzi e gli artigiani Antonio Marcon, Arturo Cuatto, Elio Carello e Salvatore Russo, che restaurarono lo strumento pur mantenendo le modifiche tecniche e la configurazione fonica primo-novecentesca di Carlo Pera. Lo strumento venne inaugurato con un importante concerto del maestro Luciano Fornero il 30 aprile 1988.\nDa questa data lo strumento \u00e8 tornato ad essere regolarmente utilizzato per l'accompagnamento liturgico e per numerosi concerti. \u00c8 parte della rassegna Organalia Ekklesia della Provincia di Torino (mese di giugno anni pari) e della rassegna \"I Luoghi dello Spirito\" della Provincia di Torino (mese di giugno anni dispari).\nNel 2013 e nel 2018 due eventi hanno celebrato rispettivamente il 25\u00ba ed il 30\u00ba anniversario della rinascita di questo prezioso strumento.\nSacerdoti titolari della chiesa.\nI sacerdoti titolari della chiesa di San Giovanni Vincenzo assumono il titolo di prevosto.\nElenco dei prevosti dal 1580 (inizio di indipendenza della parrocchia dalla sacra di San Michele) al 1742 che hanno retto la precedente chiesa romanica di San Giovanni Vincenzo sostituita nel 1763 dall'edificio barocco. \nDi seguito l'elenco dei prevosti della chiesa di San Giovanni Vincenzo che si sono succeduti dalla edificazione dell'attuale chiesa barocca del 1763:\n\u00c8 da notare come negli ultimi 180 anni circa si siano succeduti soltanto quattro prevosti, con periodi medi di oltre quarant'anni nella reggenza della parrocchia, e con il pi\u00f9 lungo periodo di 57 anni (1881-1938) del prevosto Stefano Croce."}
{"id": "4502255", "revid": "599013", "url": "https://it.wikipedia.org/wiki?curid=4502255", "title": "Enrico Capris", "text": "Carriera.\nCon l'Andrea Doria, squadra in cui milita gi\u00e0 nel 1914 e di cui in seguito diventa il capitano, disputa complessivamente 64 partite in massima serie segnando 2 gol nelle stagioni 1922-1923, 1923-1924, 1924-1925 e 1925-1926.\nNel secondo dopoguerra \u00e8 tra i soci fondatori della Sampdoria."}
{"id": "4502256", "revid": "736476", "url": "https://it.wikipedia.org/wiki?curid=4502256", "title": "Chirk Castle", "text": ""}
{"id": "4502259", "revid": "1149807", "url": "https://it.wikipedia.org/wiki?curid=4502259", "title": "Pezzi duri... e mosci", "text": "Pezzi duri e...mosci (\"The Naked Truth\") \u00e8 un film statunitense del 1992 diretto da Nico Mastorakis.\nTrama.\nDue giovani amici si trasferiscono a Los Angeles per tentare la carriera ad Hollywood; succede per\u00f2 che all'aeroporto scambiano per casualit\u00e0 una valigia per un'altra; nella valigia vi sono prove compromettenti degli illeciti commessi dalla mafia e da questo momento diventano scomodi testimoni che la stessa vuole eliminare.\nDistribuzione.\nIl film \u00e8 uscito negli Stati Uniti il 3 maggio 1993."}
{"id": "4502262", "revid": "767487", "url": "https://it.wikipedia.org/wiki?curid=4502262", "title": "Tito Carbone (calciatore)", "text": "Carriera.\nCon l'Andrea Doria disputa complessivamente 29 partite in massima serie nelle stagioni 1922-1923 e 1923-1924.\nLasciato il club doriano nel 1924, l'anno successivo milita nell'US Genovese."}
{"id": "4502268", "revid": "1728", "url": "https://it.wikipedia.org/wiki?curid=4502268", "title": "San Giovanni Vincenzo", "text": ""}
{"id": "4502272", "revid": "287204", "url": "https://it.wikipedia.org/wiki?curid=4502272", "title": "\u00c1lvaro Fillol", "text": "Carriera.\nIn carriera ha vinto 5 titoli di doppio, di cui 4 in coppia con il connazionale Jaime Fillol. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1977 e all'Open di Francia nel 1979, sempre in coppia con Jaime Fillol. Ha inoltre raggiunto i quarti di finale di doppio misto all'Open di Francia nel 1981.\nIn Coppa Davis ha disputato 4 partite, vincendone 3 e perdendone una."}
{"id": "4502273", "revid": "287204", "url": "https://it.wikipedia.org/wiki?curid=4502273", "title": "Alvaro Fillol", "text": ""}
{"id": "4502275", "revid": "436907", "url": "https://it.wikipedia.org/wiki?curid=4502275", "title": "The Voice of Italy - The Best of Battles", "text": "The Voice of Italy - The Best of Battles \u00e8 la prima compilation della prima edizione di \"The Voice of Italy\", pubblicata il 19 aprile 2013] dalla Universal.\nContiene 24 duetti dei 32 eseguiti durante la fase battle del programma."}
{"id": "4502277", "revid": "125358981", "url": "https://it.wikipedia.org/wiki?curid=4502277", "title": "TCR Italy Touring Car Championship", "text": "Il TCR Italy Touring Car Championship, precedentemente noto come Campionato Italiano Turismo Endurance, \u00e8 un campionato automobilistico di vetture derivate dalla serie, che si disputa in Italia, organizzato dalla ACI/CSAI. Il campionato nato nel 2008 in collaborazione con il Gruppo Peroni raccoglie l'eredit\u00e0 del \"Campionato Italiano Velocit\u00e0 Turismo\" (\"CIVT\") e \"Superproduzione\".\nStoria.\nIl campionato \u00e8 riservato a vetture derivate dalla produzione di serie, ma profondamente elaborate per la corsa su pista. Inizialmente viene suddiviso in due grandi categorie, Benzina fino a 4000 cm\u00b3 e Diesel fino a 3500 cm\u00b3, comprendenti auto sia di classe S2000 che 24H Special.\nNel 2009 viene maggiormente suddivisa la serie, ponendo una 1\u00aa divisione dai 2001 cm\u00b3 ai 4000 cm\u00b3, benzina e diesel, e una seconda divisione che prevede vetture fino a 2000 cm\u00b3.\nA partire dal 2011 la suddivisione \u00e8 invece in 3 classi: la prima chiamata \"Super Touring\" con le vetture 24H Special (fino a 4000 cm\u00b3), e vetture Super Production (cio\u00e8 con motori di serie) da 3601 cm\u00b3 a 6500 cm\u00b3, la seconda chiamata \"Super Production\" composta da vetture con motori turbo fino a 2600 cm\u00b3 e aspirati fino a 3600 cm\u00b3, ed una terza \"Super 2000\" con vetture S2000.\nDal 2013 restano le categorie \"Super Production\" e \"Super 2000\", abbandonando cos\u00ec la classe \"Super Touring\".\nNel 2015 le due categorie vengono rinominate in \"Prima Divisione\", rappresentante la precedente classe Super Production, e \"Seconda Divisione\", ancora per la classe Super 2000, si va inoltre ad aggiungere un'ulteriore categoria basata sul regolamento della neonata TCR che va a costituire il \"TCR Italian Series\".\nDalla stagione 2016 Il campionato cambia ulteriormente le sue due classi. La massima serie rappresentata esclusivamente dalla categoria TCR, mentre la seconda classe prende il nome di TCS per vetture di stretta derivazione dalla serie e motorizzazioni da 1.400 a 2.000 cm\u00b3.\nCopertura televisiva.\nIl campionato viene trasmesso dal canale satellitare e digitale terrestre Nuvolari, e sulla WebTv SportubeTv, nonch\u00e9 sul canale YouTube e sulla pagina Facebook del campionato."}
{"id": "4502278", "revid": "729019", "url": "https://it.wikipedia.org/wiki?curid=4502278", "title": "Centrale elettronucleare LaSalle", "text": "La centrale elettronucleare LaSalle (il suo nome ufficiale in inglese \u00e8 LaSalle County Nuclear Generating Station), si trova 17,6\u00a0km a sudest di Ottawa, capoluogo della contea di LaSalle, e fornisce corrente elettrica a Chicago e a tutto il nord dell'Illinois. L'impianto \u00e8 di propriet\u00e0 della Exelon Corporation che \u00e8 anche l'attuale operatore. Le sue unit\u00e0 1 e 2 cominciarono a funzionare nell'agosto del 1982 e nell'aprile del 1984, rispettivamente.\nConsiste di due reattori nucleari ad acqua bollente costruiti dalla General Electric. Sia l'unit\u00e0 1 che l'unit\u00e0 2 della LaSalle NGS possono generare circa 1140 megawatt elettrici ciascuna, potendo fornire corrente a circa due milioni di medie abitazioni statunitensi.\nInvece delle torri di raffreddamento, la centrale riversa l'acqua di raffreddamento in un lago con area di circa 2058 acri (833 ettari), che in seguito \u00e8 diventato un popolare luogo di pesca \u2014 LaSalle Lake State Fish and Wildlife Area \u2014 gestito dallo Illinois Department of Natural Resources.\nLe unit\u00e0 1 e 2 della LaSalle County Station correntemente detengono il record mondiale di funzionamento ininterrotto per il reattore nucleare ad acqua bollente, di 739 e 712 giorni rispettivamente.\nRischio sismico.\nLa Nuclear Regulatory Commission ha stimato il rischio annuo di un terremoto con la scala sufficiente per causare danno ai reattori di LaSalle come pari a 1/357143, secondo uno studio della NRC pubblicato nell'agosto del 2010."}
{"id": "4502279", "revid": "380654", "url": "https://it.wikipedia.org/wiki?curid=4502279", "title": "William Moody", "text": ""}
{"id": "4502281", "revid": "1728", "url": "https://it.wikipedia.org/wiki?curid=4502281", "title": "Chiesa di S. Giovanni Vincenzo", "text": ""}
{"id": "4502287", "revid": "729019", "url": "https://it.wikipedia.org/wiki?curid=4502287", "title": "Fort Niagara", "text": "Fort Niagara \u00e8 una fortificazione costruita nel XVII secolo dai Francesi situata presso l'odierna citt\u00e0 di Youngstown nello Stato di New York sulla riva destra del fiume Niagara dove questi sbocca nel lago Ontario.\nOrigine.\nNegli anni precedenti i francesi avevano costruito ben due forti sul medesimo sito.\nNel 1678 Ren\u00e9-Robert Cavelier, Signore di La Salle, aveva costruito la prima struttura fortificata e per il commercio con i nativi americani, chiamata Fort Conti.\nNel 1687, il Governatore della Nuova Francia, Marchese di Denonville, costru\u00ec un nuovo forte in legno che chiam\u00f2 Fort Denonville e vi stanzi\u00f2 una guarnigione di un centinaio di uomini comandati dal Capitano Pierre de Troyes, Cavaliere di Troyes.\nL'inverno di quello stesso anno fu assai duro e tutti gli uomini tranne venti perirono per le malattie o gli stenti prima che potesse giungere soccorso da Montr\u00e9al.\nFu cos\u00ec deciso, nel settembre 1668, di abbandonare il luogo e le palizzate furono abbattute.\nTuttavia, nel 1726, l'ingegnere francese Gaspard-Joseph Chaussegros de L\u00e9rya costru\u00ec un edificio a due piani in pietra da usare come luogo di commercio chiamata \"Maison a Machicoulis\" o anche \"Maison de la Paix\" (\"Casa della Pace\" poi detta, a partire dal XX secolo \"The Castle\" ovvero \"Il Castello\") per tranquillizzare il Popolo degli Haudenosaunee, ovvero gli Irochesi.\nIl forte si ingrand\u00ec poco a poco per assumere l'attuale aspetto nel 1755 a seguito delle crescenti tensioni tra i francesi e gli inglesi nelle Colonie del Nuovo Mondo.\nIl forte in mano britannica.\nIl forte gioc\u00f2 un ruolo importante durante la guerra franco-indiana e cadde nelle mani degli inglesi dopo un assedio di 19 giorni nel luglio del 1759 quando il comandante del forte Francois Pouchot, si arrese al comandante inglese Sir William Johnson, il quale inizialmente comandava solamente la Milizia di New York ma che era subentrato al comando generale delle truppe inglesi alla morte del Generale Prideaux il quale aveva letteralmente perso la testa passando davanti alla bocca di un mortaio mentre questo stava sparando.\nIl forte rimase in mano inglese per i successivi 37 anni.\nFort Niagara serv\u00ec come base per le truppe lealiste coloniali durante la Guerra d'indipendenza americana tra cui quelle del Colonnello John Butler e i suoi Rangers di Butler.\nIl forte fu ceduto agli Stati Uniti a seguito del Trattato di Parigi che termin\u00f2 la Guerra d'indipendenza nel 1783, ma la regione rimase di fatto sotto controllo britannico per altri 13 anni.\nSolo dopo la firma del Trattato di Jay nel 1796, le truppe americane occuparono il forte.\nIl forte torn\u00f2 temporaneamente sotto controllo britannico durante la Guerra del 1812 e torn\u00f2 sotto controllo americano a seguito del Trattato di Gand.\nIl forte oggi.\nA partire dal 1931 Fort Niagara \u00e8 stato oggetto di restauri ed oggi \u00e8 un parco ed un museo e viene utilizzato come scenario per le ricostruzioni storiche di battaglie del XVIII secolo o per balli in costume d'epoca ed altri eventi.\nFort Niagara \u00e8 stato riconosciuto come \"Sito storico\" dello Stato di New York il 21 ottobre 1961."}
{"id": "4502292", "revid": "290948", "url": "https://it.wikipedia.org/wiki?curid=4502292", "title": "Bag-in-box", "text": "Il Bag-in-Box (tradotto letteralmente \"sacca nelle scatola\", abbreviato anche in B-i-B) \u00e8 un contenitore composto da una sacca costituita da pi\u00f9 film di materiali accoppiati (generalmente materiale plastico e alluminio), dotata di un apposito tappo e/o rubinetto/dispenser, posizionata dentro una scatola in materiale rigido, tipicamente cartone. \nIn questa maniera si ha il vantaggio di un contenitore a tenuta stagna e buon isolamento rispetto alla luce e al calore (grazie alla sacca interna) e di una moderata rigidit\u00e0 del contenitore, fornita dall'involucro esterno (in modo da essere trasportato e stoccato in maniera pi\u00f9 agevole rispetto ad una semplice sacca).\nNel caso in cui il contenitore sia di forma cilindrica, si parla pi\u00f9 specificatamente di \"bag-in-tube\".\nApplicazioni.\nI \"bag-in-box\" possono essere usati per conservare, trasportare e versare liquidi pi\u00f9 o meno densi, alimentari (ad esempio vino o salse) e non (ad esempio carburanti come benzina, gasolio, ecc.).\nSono generalmente utilizzati per contenere quantitativi di liquido da pochi litri a qualche decina di litri, ma esistono anche \"bag-in.box\" pi\u00f9 capienti, fino anche a 1500 litri.\nFabbricazione.\nLe sacche sono dotate di diverse tipologie di tappi e dispenser e sono acquistate piatte in rotoli o singole impilate. Sono riempite attraverso apposite riempitrici manuali o automatizzate.\nUna volta riempito il sacchetto e sigillato il tappo e/o dispenser, la sacca viene inserita in una scatola recante informazioni sul contenuto.\nIl tappo/dispenser \u00e8 posizionato attraverso un'apertura prefustellata posizionata su una faccia della scatola, in corrispondenza o in prossimit\u00e0 del fondo della scatola, permettendo cos\u00ec la fuoriuscita del contenuto dalla sacca per gravit\u00e0.\nUtilizzo.\nPer utilizzare il bag-in-box, solitamente bisogna spingere su un disco perforato e staccarlo, dietro al quale \u00e8 posizionato il rubinetto, che va afferrato e estratto dalla scatola."}
{"id": "4502294", "revid": "287204", "url": "https://it.wikipedia.org/wiki?curid=4502294", "title": "Fondazione Fotografia Modena", "text": "Fondazione Fotografia Modena \u00e8 un centro di ricerca sull'immagine nato nel 2007 per iniziativa della Fondazione Cassa di risparmio di Modena su iniziativa del presidente Andrea Landi e affidato alla direzione di Filippo Maggia fino a luglio 2017, allo scopo di affiancare la costituzione di nuove collezioni di fotografia contemporanea italiana e internazionale. \u00c8 attualmente presieduto da Paolo Cavicchioli e, dal giugno 2017, diretto da Diana Baldon\nIn qualit\u00e0 di societ\u00e0 strumentale della Fondazione Cassa di risparmio di Modena e di partecipata del Comune di Modena, Fondazione Fotografia Modena promuove cultura attraverso l'organizzazione di mostre e le attivit\u00e0 di formazione, sviluppata essenzialmente attraverso i workshop e i corsi del master di alta formazione sull'immagine contemporanea.\nLe sedi.\nL'attivit\u00e0 di Fondazione Fotografia Modena si svolge in due sedi distinte. Punto di riferimento per la didattica \u00e8 la scuola di via Pietro Giardini 160, dove si tengono i corsi del master sull'immagine contemporanea, il corso curatori e gli workshop per fotografi. L'attivit\u00e0 espositiva si svolge temporaneamente presso il Foro Boario di Modena, in attesa che sia completato il progetto di riqualificazione dell'ex ospedale Sant'Agostino, situato nel centro storico di Modena, sorto nel 1753 per volont\u00e0 del Duca Francesco III d'Este. .\nLa Fondazione Cassa di Risparmio di Modena ha acquisito il complesso con l'intento di riqualificarlo, condividendo la progettazione con il Comune di Modena. Secondo il progetto architettonico firmato da Gae Aulent\"i\", al suo interno troveranno sede nell\u2019ex ospedale la fondazione Modena Arti Visive, che riunir\u00e0 l\u2019attivit\u00e0 di Fondazione Fotografia, Galleria Civica e Museo della Figurina; un nuovo Centro multimediale della Figurina collegato al Museo; una Bottega multimediale delle idee e della creativit\u00e0 con spazi tecnologicamente avanzati per attivit\u00e0 legate alla ricerca, alle imprese e alle arti. L\u2019inizio dei lavori \u00e8 previsto nel 2017.\nLe collezioni di fotografia contemporanea.\nLe collezioni di fotografia contemporanea, italiana e internazionale, della Fondazione Cassa di Risparmio di Modena comprendono oltre 1.200 opere in grado di documentare gli esiti della ricerca artistica condotta in questi ultimi anni nel campo dell'immagine. Le due raccolte hanno preso forma attraverso acquisizioni che riguardano autori affermati come emergenti. Ne fanno parte opere fotografiche, video e film d'artista, oltre a diverse installazioni.\nLa collezione internazionale, suddivisa per aree geografiche, include attualmente circa 700 opere e ha preso in esame sinora sei zone: Estremo Oriente, Europa dell'Est, Europa occidentale, Africa e Medio Oriente, India, Sud America e Stati Uniti.\nTra gli artisti presenti: Nobuyoshi Araki, Daido Moriyama, Hiroshi Sugimoto, Ai Weiwei, Yang Fudong, David Goldblatt, J\u00f9lius Koller, Kimsooja, Ansel Adams, Robert Adams, Minor White, Edward Weston, Lee Friedlander, Diane Arbus, Artur \u017bmijewski, Yto Barrada, Yael Bartana, Adrian Paci, Milica Tomi\u0107, Dayanita Singh, Mauro Restiffe.\nLa selezione italiana, composta da circa 600 opere, comprende, fra gli altri, opere di Gabriele Basilico, Luigi Ghirri, Olivo Barbieri, Guido Guidi, Walter Niedermayr, Franco Fontana, Mimmo Jodice e Franco Vaccari.\nAccanto alle raccolte \u00e8 a disposizione del pubblico una videoteca, in continuo aggiornamento, con oltre 100 interviste agli artisti presenti in collezione, oltre a documenti video di approfondimento con curatori e professionisti nel settore fotografico.\nGli archivi di fotografia storica.\nLa collezione storica della Fondazione Cassa di Risparmio di Modena \u00e8 rappresentata da cinque fondi fotografici che datano dal 1863 agli anni Cinquanta per un totale di oltre 114.000 immagini realizzate da autori modenesi, oltre a un importante archivio di circa 10.000 negativi sulla Biennale di Venezia. L'attivit\u00e0 di deposito e valorizzazione della fotografia storica che Fondazione Fotografia Modena ha ereditato dal Fotomuseo Panini (attivo in questi ambiti dal 1997 al 2012), le consente oggi di contare su un patrimonio di oltre 1.500.000 fotografie che documentano l'attivit\u00e0 fotografica del territorio modenese dalla fine dell'Ottocento agli anni Ottanta. A queste collezioni locali si sono aggiunte altre collezioni storiche italiane, tra cui quella del fotografo prussiano Robert Rive, attivo in Italia a met\u00e0 Ottocento.\nLa rete di collaborazioni italiane e internazionali.\nTra i soggetti con i quali sono state realizzati scambi e iniziative si citano il Festival Meditaeuropa di Ravenna, l'Istituto Nazionale della Grafica di Roma, l'Auditorium Parco della Musica di Roma, Radio 3 Rai, la Fondazione Bevilacqua La Masa di Venezia, la Fondazione Sandretto Re Rebaudengo di Torino, il Museo del Cinema di Torino, il National Museum of Modern Art di Kyoto, il Centre for Creative Photography di Tucson, Stills-Scotland\u2019s Centre for Photography di Edimburgo, il Centro de Imagen di Lima, il centro culturale francese La Filature di Mulhouse, l'International Center of Photography di New York."}
{"id": "4502297", "revid": "124123", "url": "https://it.wikipedia.org/wiki?curid=4502297", "title": "Carlos P. Garcia", "text": "Biografia.\nNato da Policronio Garcia e Ambrosia Polestico negli ultimi anni della dominazione spagnola nelle Filippine, Carlos Garcia si diploma alle scuole superiori alla \"Cebu National High School\" e si laurea in Legge nel 1923 presso la \"Philippine Law School\" di Pasay.\nNel 1931 viene si candida alla carica di governatore di Bohol senza successo ma viene eletto nel 1934 e rieletto per la seconda volta nel 1937. Dal 1933 al 1941 fu Segretario di Gabinetto del Ministero degli Esteri; dal 1953 al 1957 fu vice presidente delle Filippine. Nel 1957 fu eletto Presidente\nSposato con Leonila Dimataga da cui ebbe la figlia Linda, ebbe tuttavia due figlie, Zanone Flores e Daisy Case\u00f1as, da due relazioni precedenti.\nLa presidenza.\nCarlos P. Garcia fu eletto Presidente per il Partito Nazionalista delle Filippine il 18 marzo 1957 con il 41,3% dei voti dopo la morte del suo predecessore Ram\u00f3n Magsaysay e pochi mesi prima della sua probabile rielezione."}
{"id": "4502301", "revid": "2108263", "url": "https://it.wikipedia.org/wiki?curid=4502301", "title": "Ludwig von Sayn-Wittgenstein-Berlenburg", "text": "Biografia.\nEra il figlio maggiore del feldmaresciallo, conte Peter Wittgenstein (1769-1843), e di sua moglie, la contessa Antonia C\u00e4cilia Snarska.\nCarriera.\nIntraprese la carriera militare come ufficiale del reggimento di cavalleria. Nel 1820 fu nominato aiutante di campo dell'imperatore Alessandro I.\n\u00c8 stato inviato in missioni diplomatiche a Parigi e Londra, era presente all'incoronazione di Giorgio IV. L'8 febbraio 1824 venne promosso a capitano.\nNel 1825 fu nominato aiutante di campo dell'imperatore Nicola I.\nLa sua carriera si interruppe con la sua partecipazione al decabrismo, ma gli venne concesso il perdono grazie all'influenza di suo padre.\nMatrimoni.\nPrimo Matrimonio.\nSpos\u00f2 il 14 giugno 1828, a San Pietroburgo, la principessa Stephanie Dominikovna Radziwill (1809-1832), figlia ed erede del ciambellano, il principe Dominik Hieronim Radziwill, e della sua seconda moglie, Theophile Moravia. Ebbero due figli:\nSecondo Matrimonio.\nSpos\u00f2, il 22 ottobre 1834, la principessa Leonilla Ivanovna Barjatinskaja (1816-1918), figlia di Ivan Ivanovi\u010d Barjatinskij. Ebbero quattro figli:\nDopo il suo ritiro, il conte Wittgenstein dedicato molto tempo alla gestione di vasti possedimenti in Bielorussia e in Ucraina, tra cui il Castello di Mir.\nDopo il secondo matrimonio, Wittgenstein con la sua seconda moglie, and\u00f2 in Francia e si stabil\u00ec a Parigi, dove ha condotto uno stile di vita lussuoso. Durante la Rivoluzione del 1848 li ha costretti a trasferirsi in Germania, dove nei pressi di Frankfurt am Main, compr\u00f2 il Castello di Sayn.\nNel 1856, partecip\u00f2 alle celebrazioni dell'incoronazione dell'imperatore Alessandro II, a Mosca. Nel 1861, il re Federico Guglielmo IV gli concesse il titolo di \"principe di Sayn-Wittgenstein-Sayn\".\nLa felicit\u00e0 familiare venne segnata dalla conversione al cattolicesimo della moglie.\nMorte.\nGli ultimi anni della sua vita li trascorse in follia. Mor\u00ec a Cannes, l'8 giugno 1866."}
{"id": "4502324", "revid": "865160", "url": "https://it.wikipedia.org/wiki?curid=4502324", "title": "IAFD", "text": ""}
{"id": "4502327", "revid": "2128848", "url": "https://it.wikipedia.org/wiki?curid=4502327", "title": "Fabrizio Zani", "text": "Biografia.\nEsponente di spicco dell'estrema destra italiana degli anni '70 e '80, fra i fondatori nel 1974 dei \"Gruppi per l'Ordine Nero\" e attivo negli anni '80 nelle formazioni a cavallo fra lotta politica e lotta armata (Terza Posizione, Settembre, Nuclei Armati Rivoluzionari).\nArrestato una prima volta nell'autunno del 1974 per alcuni attentati dinamitardi compiuti da \"Ordine Nero\", fra cui quello estremamente grave, (rubricato come \"strage non consumata\", essendo quello di strage un \"reato di pericolo\") contro la societ\u00e0 Chiari e Forti, accusata dalla magistratura per la produzione di un olio alimentare sofisticato: \"un ordigno ad alto potenziale, innesco ad orologeria comandato in circuito elettrico a pile, alle ore 3 del 10.5.1974, collocato all'interno delle scale condominiali dell'edificio di via Arnaud 27\"), che ha anche ammesso di aver compiuto, sconta circa quattro anni di carcere nei penitenziari di massima sicurezza. \nD\u00e0 vita a una pubblicazione clandestina, Quex, che diventa la voce dei detenuti politici di destra e spinge per il distacco delle nuove generazioni di militanti dalle vecchie organizzazioni neofasciste, che Quex accusa di essere colluse con i servizi segreti ed implicate nella strategia della tensione.\nUscito nel 1978 continua la lotta armata con i Nar. Viene arrestato ancora nell'aprile del 1983, viene condannato all'ergastolo per l'omicidio di Mauro Mennucci, delitto rivendicato non con la sigla dei Nar ma come \"Amici di Mario Tuti\". Mennucci era ex ordinovista pisano, che aiut\u00f2 Mario Tuti durante la sua latitanza nel 1975, ma fu costretto a confessare all'antiterrorismo il suo nascondiglio. Zani \u00e8 stato anche condannato per concorso in omicidio nella morte di Alessandro Caravillani, uno studente romano trovatosi coinvolto in uno scontro a fuoco fra NAR e polizia durante una rapina in banca.\nEbbe anche altre condanne per numerose rapine in banca. \nIndagato, processato e assolto per alcuni episodi legati alla strategia della tensione, fra cui l'attentato di Vaiano del 1974, dove in secondo grado vennero assolti tutti i neofascisti imputati (anche Cauchi e Danieletti), ma non il reo confesso Andrea Brogi, condannato invece a 6 anni di reclusione per calunnia aggravata.. \nDi formazione evoliana, offr\u00ec con Quex una sponda intellettuale al fenomeno dello \"spontaneismo armato\", che vedeva come espressione coerente delle posizioni espresse da Evola in \"Cavalcare la tigre\".\nNei documenti politici redatti da Fabrizio Zani all'inizio degli anni '80 (\"Posizione teorica per un'azione legionaria\"; \"Il problema dello stato, una prospettiva rivoluzionaria\") si rivendica la definizione evoliana di \"anarchico di destra\" e si trova il rifiuto di ogni idea di gerarchia e di organizzazione, fino al completo abbandono della tradizione ideale e politica della destra e dell'estrema destra del '900 europeo. \nParticolarmente inviso per questi motivi ai dirigenti delle formazioni storiche (Movimento Sociale, Avanguardia Nazionale, Ordine Nuovo) del neofascismo, conclusa l'esperienza dello spontaneismo armato, non riuscendo pi\u00f9 a trasfondere la sua impostazione nel mondo dell'estrema destra, finisce per allontanarsene definitivamente.\nIn carcere si dedica allo studio di filosofi e pensatori politici molto lontani dalla sua formazione (Goldsmith, Berg, Sale, Bates, Bookchin, Panikkar) e approda a posizioni ideali e politiche \"anarco-ecologiste\", municipaliste, attento alle nuove dinamiche storiche.\nFonda in questo periodo la rivista \"Frontiere \u2013 comunit\u00e0, identit\u00e0, etnie\" insieme a Eduardo Zarelli e a Jeanne Cogolli, coordina dal carcere la redazione di \"Tecnologie Appropriate\", rivista ecologista del GRTA di Cesena e scrive \"L'etnicit\u00e0 in Italia\", unico studio ancora oggi pubblicato sul rapporto fra le identit\u00e0 etniche e la formazione dello stato nazionale italiano.\nIl distacco dall'area politica di provenienza, i nuovi studi e le nuove posizioni ideali pubblicamente manifestate, gli permettono di utilizzare gli strumenti della legge penitenziaria italiana (permessi premiali, semilibert\u00e0, libert\u00e0 condizionale) e dunque di tornare in libert\u00e0 in tempi relativamente brevi, senza dover compiere alcun atto di dissociazione.\n\u00c8 stato liberato definitivamente nel 2008, ed \u00e8 oggi molto attivo in campo editoriale e culturale su tematiche ecologiste, di critica al sistema economico basato sull'euro, e di crescita spirituale."}
{"id": "4502332", "revid": "1543377", "url": "https://it.wikipedia.org/wiki?curid=4502332", "title": "Zion (Hillsong United)", "text": "Zion \u00e8 il terzo album studio degli Hillsong United. La produzione di questo album \u00e8 iniziata nel marzo del 2011 a Sydney. Esso \u00e8 acquistabile in versione standard (solo CD) e in versione deluxe (CD + DVD). L'album ha in poche settimane raggiunto il 1\u00ba posto sia nell'ARIA Albums Chart sia nell'US Christian Albums della rivista Billboard.\nTracce.\nEdizione standard\nAltre tracce presenti nell'edizione deluxe\n&lt;br&gt;14. \"Arise\" (Ryan Taubert &amp; Steven Robertson) - 3:14&lt;br&gt;15. \"Mountain\" (Matt Crocker &amp; Joel Houston) - 7:10&lt;br&gt;16. \"Mercy Mercy (Reloaded)\" (Matt Crocker &amp; Joel Houston) - 4:10&lt;br&gt;17. \"Oceans (Where Feet May Fail) (Reloaded)\" (Matt Crocker, Joel Houston &amp; Salomon Ligthelm) - 6:59&lt;br&gt;18. \"Stay and Wait\" (Joel Houston) - 5:11"}
{"id": "4502334", "revid": "1318658", "url": "https://it.wikipedia.org/wiki?curid=4502334", "title": "Chaim Joseph David Azulai", "text": "Biografia.\nIl Hida \u00e8 figlio di Rabbi Raphae\u00ebl Itz'hak Zera'hia, discendente del santo Rabbi Avraham Azulai noto per la sua opera 'Hessed l\u00e9Avraham (antologia di testi cabbalistici) e per esser stato il solo uomo ad uscire vivo dalla Tomba dei Patriarchi ad 'Hebron dov'\u00e8 sepolto. Sua madre Sara discendeva da una famiglia Ashkenasita che s'istall\u00f2 a Gerusalemme con Rabbi Yehuda he'Hassid nel 1670.\nOrfano di madre a 10 anni, studia con rabbi Yona Navon e redige le sue prime risposte talmudiche a soli 17 anni. Riusc\u00ec ad ottenere un posto nella ristretta scuola di cabalisti del santo rabbi 'Hayim Ben Attar (autore del Or Ha'Ha\u00efm HaKadosh, commento sul Pentateuco) e, pi\u00f9 tardi, ebbe come maestro il RaShaSh acronimo di rabbi Shlomo Sharabi.\nShadar, emissario del popolo ebraico.\nIl ruolo del 'Hid\"a come shadar (shelicha derabanan) o emissario, lo rende uno dei grandi viaggiatori ebrei del suo tempo; questo aspetto della sua vita \u00e8 poco conosciuto e poco apprezzato. Lasci\u00f2 Israele due volte per le missioni che durarono cinque anni e che lo port\u00f2 a ovest in Tunisia e a nord in Gran Bretagna e Amsterdam.La sua missione era quella di raccogliere fondi per sostenere la comunit\u00e0 ebraica assediata di 'Hebron e consentire loro di vivere.A quel tempo questa comunit\u00e0, cos\u00ec come altre in Israele, era afflitta dalle brutali e continue estorsioni dei grandi latifondisti e dei capi militari arabi e turchi che pretendevano somme esorbitanti sotto forma di tasse arbitrarie e draconiane. Inoltre era molto difficile. in questa parte del mondo trovare lavoro e denaro. Senza le missioni di persone come gli Hida, \u00e8 la stessa sopravvivenza fisica di queste comunit\u00e0 che sarebbe stata messa in discussione.\nStraordinarie doti diplomatiche.\nEppure il compito di raccogliere i fondi necessari era molto pi\u00f9 complicato di quanto si possa immaginare. Il candidato ideale per la missione doveva riunire le qualit\u00e0 di uno statista, forza fisica e resistenza, conoscenza e comprensione della Torah e capacit\u00e0 di parlare diverse lingue per poter comunicare cos\u00ec tanto con ebrei e gentili in tutto il suo viaggio. Gli emissari dovevano avere un aspetto impeccabile e imponente, in grado di impressionare le comunit\u00e0 ebraiche che visitavano, spesso dovevano essere in grado di arbitrare questioni di diritto ebraico per i locali. Infine, dovevano essere preparati a intraprendere una missione pericolosa che avrebbe preso il loro tempo e li avrebbe portati via dalle loro famiglie per un tempo considerevole. A quei tempi, il viaggio richiedeva molto pi\u00f9 tempo e rappresentava molto pi\u00f9 pericolo di oggi, soprattutto per gli ebrei. Su dieci emissari inviati all'estero per tali missioni di raccolta fondi, ce n'era uno che non tornava vivo. Questo \u00e8 il motivo per cui erano soliti divorziare dalle loro mogli prima di partire, in modo che se fossero morti lungo la strada e non fosse stato possibile verificare la loro morte, le loro mogli avrebbero potuto risposarsi legalmente. Se fossero tornati sani e salvi dal loro viaggio, avrebbero sposato le loro mogli, che a volte hanno aspettato fino a cinque anni per il ritorno dei loro mariti.\nI Viaggi del Hida.\nTra i suoi contributi, ricordiamo i suoi viaggi in Europa per sostenere la comunit\u00e0 ebraica di 'Hebron, raccogliendo donazioni. Il primo viaggio si svolse tra gli anni 1753-1758 e condusse il Hida dall'Egitto in Italia, poi in Germania, Olanda, Inghilterra ed infine in Francia. Riprese quindi il viaggio di ritorno, ripassando per l'Italia, visitando la Turchia, le isole di Rodi e Cipro, il Libano e rientrando in Terra Santa.\nMiracolo di 'Hannuka ad Avignone.\nDurante la sua visita ad Avignone, l'Hida ha dovuto vivere momenti difficili che ancora ci informano sul livello della sua santit\u00e0. Attraversa questa citt\u00e0 durante la festa di Chanukah nel 1756, quando il Rodano \u00e8 inondato. L'alluvione assume rapidamente proporzioni allarmanti e molti uomini e animali muoiono. Le case crollano e il grano strappato ai granai viene portato via da questi scatenato... Il livello dell'acqua raggiunge anche il quartiere ebraico che si trova comunque sulle alture della citt\u00e0. L'Hida, vedendo la morte prossima, decide di recitare con l'aiuto della comunit\u00e0 le Seli'hot. Si mettono i sacchi, secondo l'usanza del lutto, e piangono amaramente. L'Hida dona ancora del denaro in beneficenza e riporta nel suo diario:Grazie al cielo Dio ha avuto piet\u00e0 di noi e la pioggia \u00e8 cessata all'istante! \u00c8 scritto nei loro libri (della citt\u00e0, nb) che se l'acqua raggiunge un certo luogo ad Avignone, allora la citt\u00e0 \u00e8 perduta. Questa volta l'acqua ha superato questo livello e hanno detto che una cosa del genere non accadeva da duecento anni!L'Hida aveva allora 32 anni.\nRabbino Capo de Il Cairo.\nAl suo ritorno, il Hida si sente costretto a lasciare Gerusalemme a malincuore. Infatti, dispute interne alla comunit\u00e0, in cui non vuole essere coinvolto, lo portano in Egitto. L\u00ec accett\u00f2 la funzione di rabbino capo del Cairo, carica che ricopr\u00ec per cinque anni, dal 1764 al 1769. Questo periodo fu particolarmente difficile per gli Hida, che attesero il momento giusto, prima di tornare all'Hebron, la citt\u00e0 dei suoi antenati.\nSecondo viaggio e permanenza in Europa.\nIl secondo viaggio dell'Hida inizi\u00f2 nel 1772, con un soggiorno prolungato di diversi mesi ad Alessandria (Egitto). Rimane poi a Tunisi per otto mesi. Fu l\u00ec che apprese della morte della sua amata moglie Rachele ed annota nel suo diario di viaggio (Maagal tov) :(Oggi) l'oscurit\u00e0 ha invaso il mio mondo.Solo nella primavera del 1774 si imbarc\u00f2 a Biserta, per Livorno, dove visse per tre mesi. Una volta in Italia, praticamente rifa il percorso del suo primo viaggio e sta andando bene nella sua raccolta fondi. Visit\u00f2 cos\u00ec l'Italia fino al 1777, poi si rec\u00f2 in Francia.\nFrancia: archivi segreti della biblioteca nazionale e visita a Versailles.\nParigi con le sue ampie strade stupisce l'Hida, ma l'aspetto pi\u00f9 importante del suo soggiorno \u00e8 quello che tocca la letteratura ebraica. Aiutato da un certo Monsieur Fabre, accede alla \"Biblioteca dei manoscritti\" visionando numerosi documenti ebraici inediti che serviranno da materiale per il suo Shem Hagedolim. Ebbe anche l'opportunit\u00e0 di copiare alcuni volumi che poi integr\u00f2 nelle sue antologie di commentari al Pentateuco (Torah), come il commento del rabbino Isaia de Terni (1180-1250).\nQuanto all'aneddoto, notiamo che durante la visita alla Reggia di Versailles, Luigi XVI se ne accorse e si inform\u00f2 del suo resoconto...\nGli ultimi anni a Livorno.\nNel 1778 si stabil\u00ec definitivamente a Livorno, dopo essersi risposato il 28 Ottobre con una seconda Rachele a Pisa, e da l\u00ec accentr\u00f2 tutte le sue attivit\u00e0: studio, pubblicazione dei suoi libri e raccolta fondi per le comunit\u00e0 di Terra Santa. Chiede al suo primogenito, Rabbi Rapha\u00ebl Yeshaya Azulai (Hebron 1743 - Ancona 1826) di lasciare Hebron e raggiungerlo con il nipote Itz'hak in Italia.\nSepoltura in Israele.\nNel 1960 lo Stato d'Israele contribuisce al rimpatrio in terra santa del Hida. Rabbi It'hak Abu'hatzira, meglio noto come Baba Haki, ed un giovane Rabbi Eliashiv si occupano personalmente di disumare il corpo e testimoniano d'aver \"toccato con mano la barba del 'Hida\". La sua tomba si trova all'ingresso del cimitero Har HaMenu'hot a Gerusalemme e nel 2010 il Grande Rabbino d'Israele Mordechai Eliyahu, noto cabalista ed esperto dei testi del Hida, gli \u00e8 stato sepolto accanto.\n\"Shem HaGedolim\".\nProlifico saggista, autore di oltre 83 libri, il suo testo pi\u00f9 noto \"Shem HaGedolim (Il Nome dei Grandi)\", pubblicato in quattro libri di due sezioni che contenevano oltre 1000 biografie e bibliografie dei saggi del popolo ebraico, come \"Wa'ad la-\u1e24akamim (Assemblea dei Saggi)\". Questo suo lavoro ha dato ad Azulai un posto duraturo nella letteratura ebraica, in quanto \"Shem HaGedolim\" contiene dati che sarebbero andati perduti, e dimostra la mente critica dell'autore. Con validi metodi scientifici Azulai indaga la questione della genuinit\u00e0 del Commentario di Rashi sui \"Libri delle Cronache\" o di alcuni trattati talmudici (\"s.v.\" \"Rashi\" in \"Shem HaGedolim\"). Tuttavia, egli afferma che Rashi \u00e8 proprio l'autore del commentario dei Nevi\u00ecm e Ketuvim, contrariamente ad altre opinioni. Inoltre, Azulai credeva fermamente che Hayim Vital avesse bevuto acqua dal pozzo di Miriam, e che questo fatto lo avesse reso capace di ricevere, in meno di due anni, l'intera Cabala dalla bocca di Isaac Luria (cfr. \"s.v.\" \"\u1e24ayyim Vital\", in \"Shem HaGedolim\"). Azulai spesso registra nei suoi scritti dove ha esaminato di persona le versioni di certi manoscritti primari, dando quindi certezza di importanti fonti ebraiche.\nBibliografia.\nUna lista completa delle sue opere viene presentata nella prefazione dell'edizione Benjacob di \"Shem HaGedolim\", Vilna, 1852, spesso ristampata;"}
{"id": "4502349", "revid": "16758", "url": "https://it.wikipedia.org/wiki?curid=4502349", "title": "Giustino Peca", "text": ""}
{"id": "4502359", "revid": "729019", "url": "https://it.wikipedia.org/wiki?curid=4502359", "title": "Torre di San Francesco", "text": "La Torre di San Francesco era una delle due antiche torri d'avvistamento cinquecentesche di Palmi, e sorgeva lungo il litorale della Costa Viola nella zona che a tutt'oggi porta appunto il nome di \"localit\u00e0 Torre\".\nStoria.\nNel 1549, quando avvenne la distruzione di Palmi a opera del corsaro turco Dragut Rais, il duca di Seminara Carlo II Spinelli, che era diventato feudatario della citt\u00e0 nel 1555, decise di riedificare la \u00abterra di Palma\u00bb e di fortificarla. Pertanto decise di costruire anche le due torri di guardia costiera. Costruite all'incirca nel 1565, le due torri furono denominate una \u00abdi San Francesco\u00bb e l'altra, tuttora esistente, \u00abdi Pietrenere\u00bb (o \u00abde Le Pietre Negre\u00bb).\nNel XIX secolo la struttura fu utilizzata come sede del telegrafo. Fu appunto dal telegrafo della Torre di San Francesco che il 22 agosto 1860, Giuseppe Garibaldi invi\u00f2 un messaggio dopo lo sbarco a Palmi della spedizione dei mille. Il messaggio recitava: \u00abLe truppe nemiche si sbandano, la nostra marcia \u00e8 un trionfo...\u00bb.\nLa demolizione del manufatto avvenne nella seconda met\u00e0 del XIX secolo, per dare spazio alla creazione del \"Belvedere Torre\".\nDescrizione.\nLa torre era presumibilmente, per dimensioni e tipologia costruttiva, del tutto similare alla Torre di Pietrenere. Pertanto avr\u00e0 avuto una circonferenza alla base di circa 22 metri, un'altezza di 15 metri ed i materiali usati per realizzarla saranno stati pietre naturali e mattoni.\nLa struttura venne ritratta nel paesaggio di Palmi inciso da Antonio Minasi, nel 1779, e intitolato \"Prospetto del Faro di Messina, riviera di Scilla-Costiera di Parma, e spiaggia di Gioia\". Un altro disegno che raffigura la Torre di San Francesco \u00e8 l'illustrazione di Palmi da parte del viaggiatore Richard Keppel Craven, nel 1821."}
{"id": "4502368", "revid": "287204", "url": "https://it.wikipedia.org/wiki?curid=4502368", "title": "Lito \u00c1lvarez", "text": "Carriera.\nIn carriera ha vinto 1 titolo di doppio, all'ATP San Paolo nel 1976, in coppia col paraguaiano V\u00edctor Pecci, battendo in finale Ricardo Cano e Belus Prajoux per 6-4, 3-6, 6-3.\nIn Coppa Davis ha giocato un totale di 10 partite, vincendone 6 e perdendone 4."}
{"id": "4502371", "revid": "436907", "url": "https://it.wikipedia.org/wiki?curid=4502371", "title": "Atlantic (Keane)", "text": "Atlantic \u00e8 un singolo del gruppo musicale britannico Keane, pubblicato il 24 aprile 2006 come primo estratto dal secondo album in studio \"Under the Iron Sea\".\nDescrizione.\nComposto dal pianista Tim Rice-Oxley, \"Atlantic\" \u00e8 stato il primo brano ad essere stato concepito durante le sessioni di registrazione per \"Under the Iron Sea\" e, secondo quanto affermato dallo stesso Rice-Oxley, avrebbe dovuto essere pubblicato originariamente come b-side di un possibile singolo. Tuttavia, lo stesso afferm\u00f2 che il brano \u00ab\u00e8 un brano di cui io ne vado davvero molto fiero [...] Ha qualcosa di speciale e per questo l'abbiamo scelto come brano d'apertura del disco, per le sue incredibili atmosfere\u00bb.\nVideo musicale.\nIl videoclip, diretto da Irvine Welsh e girato interamente in bianco e nero in una spiaggia del Sussex, mostra un uomo dai capelli lunghi e di corporatura robusta uscire dal mare e passeggiare per la spiaggia. Durante la passeggiata, vede inizialmente una coppia intenta ad arrotolare un foglietto di carta \u2013 probabilmente un messaggio di aiuto \u2013 per poi inserirla dentro una bottiglia e lanciarla nel mare. L'uomo distoglie velocemente lo sguardo da essi e, nel camminare, vede un ragazzino giocare a pallone contro una parete rocciosa; tuttavia il pallone, dopo essere stato calciato forte dal ragazzino contro la parete, rimbalza violentemente e cade in mare. Il ragazzino chiede all'uomo se pu\u00f2 andarla a prendere e, di fronte al suo rifiuto, gli tira un calcio e corre via.\nRipresosi dalla botta, l'uomo prosegue e questa volta nota una signora sovrappeso in costume con indosso un salvagente intenta a provare a fare un bagno, ma le onde la travolgono e quando essere si placano, di lei non rimane che il suo salvagente. L'uomo rimane scioccato dall'evento e si guarda intorno per trovare qualcuno che l'aiuti, ma non trovando nessuno, continua il suo cammino; poco pi\u00f9 avanti, trova un signore anziano dotato di metal detector e il protagonista lo porta in un posto della spiaggia per trovare qualcosa e, quando il metal detector rileva qualcosa, iniziano a scavare e trovano un uccello morto. L'anziano abbandona l'uomo e se va via. Procedendo nel suo cammino, incontra due bambini intenti a costruire un castello di sabbia, il quale verr\u00e0 distrutto non appena i bambini vedono l'uomo.\nIl brano finisce e al suo posto \u00e8 possibile ascoltare parte della strumentale \"The Iron Sea\" e nel frattempo l'uomo si gira e vede tre teenager lanciare bombe nel mare. Subito dopo, una figura appoggia la mano sulla spalla dell'uomo, il quale si volta e vede in faccia la figura, la quale si rivela essere la Morte. Il video si conclude con la Morte che tiene per mano l'uomo che a sua volta tiene per mano tutte le persone che sono apparse nel video."}
{"id": "4502373", "revid": "287204", "url": "https://it.wikipedia.org/wiki?curid=4502373", "title": "Lito Alvarez", "text": ""}
{"id": "4502374", "revid": "287204", "url": "https://it.wikipedia.org/wiki?curid=4502374", "title": "Elio Alvarez", "text": ""}
{"id": "4502375", "revid": "857769", "url": "https://it.wikipedia.org/wiki?curid=4502375", "title": "Elio \u00c1lvarez", "text": ""}
{"id": "4502376", "revid": "167900", "url": "https://it.wikipedia.org/wiki?curid=4502376", "title": "Circuiti booleani", "text": ""}
{"id": "4502389", "revid": "761306", "url": "https://it.wikipedia.org/wiki?curid=4502389", "title": "Tetragona Aurea", "text": ""}
{"id": "4502390", "revid": "761306", "url": "https://it.wikipedia.org/wiki?curid=4502390", "title": "Hinoki", "text": ""}
{"id": "4502391", "revid": "761306", "url": "https://it.wikipedia.org/wiki?curid=4502391", "title": "Cipresso hinoki", "text": ""}
{"id": "4502392", "revid": "767487", "url": "https://it.wikipedia.org/wiki?curid=4502392", "title": "Achille Gavoglio", "text": "Carriera.\nCalcio.\nNel ruolo di attaccante, con l'Andrea Doria disput\u00f2 complessivamente 7 partite in massima serie segnando 2 gol nelle stagioni 1922-1923 e 1924-1925. Milit\u00f2 nell'Andrea Doria fino al 1926.\nPallanuoto.\nNelle file dell'Andrea Doria vinse il Campionato italiano maschile di pallanuoto 1922. Inoltre con la nazionale italiana partecip\u00f2 ai giochi olimpici di Parigi, con cui non super\u00f2 il primo turno del torneo di pallanuoto."}
{"id": "4502393", "revid": "599013", "url": "https://it.wikipedia.org/wiki?curid=4502393", "title": "Giuseppe Ghiglione", "text": "Carriera.\nCon l'Andrea Doria, squadra in cui milita gi\u00e0 nel 1913, disputa complessivamente 39 partite in massima serie segnando un gol nelle stagioni 1922-1923 e 1923-1924.\nLasciato il club doriano nel 1924, milita nel Derthona in Prima Divisione 1924-1925 ed in seguito nella Vogherese."}
{"id": "4502394", "revid": "767487", "url": "https://it.wikipedia.org/wiki?curid=4502394", "title": "Orazio Bisio", "text": "Carriera.\nCon l'Andrea Doria disputa complessivamente 19 partite in massima serie segnando 4 gol nelle stagioni 1922-1923 e 1923-1924. Milita nell'Andrea Doria fino al 1927, e poi passa all'Alessandro Volta, altra squadra di Genova, fino al 1930."}
{"id": "4502395", "revid": "466539", "url": "https://it.wikipedia.org/wiki?curid=4502395", "title": "Inganno militare", "text": "L'espressione inganno militare si riferisce a tentativi di ingannare i nemici durante una guerra. Ci\u00f2 si ottiene normalmente creando o ampliando la nebbia di guerra con guerra psicologica, guerra dell'informazione, inganni visivi e altri metodi. Come forma di uso strategico dell'informazione (disinformazione), si sovrappone alla guerra psicologica.\nL'inganno militare risale alla storia antica. \"L'arte della guerra\", un antico trattato militare cinese, mette grande enfasi su tale tattica. Ai tempi moderni l'inganno militare \u00e8 una dottrina ampiamente studiata. La disinformazione e gli inganni visivi furono usati durante la Prima guerra mondiale ed ebbero grande importanza anche nella Seconda. Nella programmazione dello sbarco in Normandia, nel 1944, gli Alleati misero in atto uno dei pi\u00f9 grandi inganni della storia militare, l'operazione Bodyguard, che li aiut\u00f2 a cogliere perfettamente di sorpresa i nemici.\nTipi di inganno.\nIn linea di massima, l'inganno militare pu\u00f2 assumere sia una forma strategica sia una forma tattica. L'inganno attraverso un campo di battaglia rimase raro fino all'et\u00e0 moderna (in particolare nelle Guerre mondiali del Novecento), ma l'inganno tattico su campi di battaglia pi\u00f9 piccoli risale alla storia pi\u00f9 antica. In pratica l'inganno militare impiega depistaggio visivo e disinformazione (per esempio con agenti doppiogiochisti) e psicologia per far credere agli avversari qualcosa che non \u00e8 vero. L'uso di camuffamento militare, specialmente su larga scala, \u00e8 un tipo di inganno. La parola russa \"maskirovka\" (lett. travestimento, camuffamento, occultamento) \u00e8 usata per descrivere la dottrina militare della Russia e dell'Unione Sovietica di sorprendere attraverso l'inganno, nel quale il camuffamento gioca un ruolo significativo.\nCi sono numerosi esempi di attivit\u00e0 di inganno impiegate nella storia della guerra, come:\nStoria.\nL'inganno \u00e8 stato parte della guerra fin dall'alba della storia. All'inizio ci si affidava a comandanti individuali per sviluppare inganni tattici sul campo di battaglia. Questo non \u00e8 pi\u00f9 vero nell'et\u00e0 moderna, quando l'inganno \u00e8 organizzato ad un alto livello strategico, come parte di intere campagne di guerra.\nI primi esempi di inganno militare esistono nelle antiche dinastie d'Egitto e Cina; il famoso lavoro di Sun Tzu, \"L'arte della guerra\", discute di molte tattiche di inganno. Annibale, ampiamente riconosciuto come uno dei pi\u00f9 astuti comandanti militari nella storia, fece grande uso dell'inganno nelle sue guerre. Gli antichi Greci furono notati per diverse forme di inganno tattico: inventarono certamente la cortina fumogena nella guerra del Peloponneso, e storie successive narrano anche del cavallo di Troia, che permise loro di sconfiggere Troia.\nNella sua conquista della Gallia, nel 52 a.C., Giulio Cesare us\u00f2 con successo un inganno strategico per poter attraversare il fiume Allier. Il suo avversario, Vercingetorige, pedin\u00f2 le forze di Cesare dalla riva opposta, impedendo ogni tentativo di attraversamento. Cesare si accamp\u00f2 nel bosco per la notte; ripartendo il giorno dopo, lasci\u00f2 indietro un terzo delle sue forze, dividendo i rimanenti due terzi, per far sembrare che questi ultimi costituissero l'intero esercito. Una volta che la costa fu libera, le forze nascoste ricostruirono un passaggio distrutto e stabilirono una testa di ponte. Un volume de \"Gli stratagemmi\" di Sesto Giulio Frontino, scritto nel I secolo, parla interamente di inganno militare; tuttavia, gli antichi Romani dichiaravano di disprezzare questa tattica.\nL'opinione sull'inganno militare fu divisa dopo la caduta dell'impero romano. I paesi \"cavallereschi\" dell'Europa occidentale consideravano questa tattica subdola, mentre per gli eserciti orientali era un'abilit\u00e0 chiave: il generale bizantino Belisario fu particolarmente notato per l'uso dell'inganno militare contro forze preponderanti.\nMedioevo.\nI Normanni misero da parte la natura cavalleresca degli stati occidentali e accettarono il concetto di una finta ritirata, una delle tattiche preferite dei Bizantini, insegnata loro dai compatrioti mercenari. Sembra che Guglielmo il Conquistatore abbia usato questa tattica con successo durante la battaglia di Hastings, anche se gli avvenimenti reali sono contestati dagli studiosi. Qualunque sia la verit\u00e0, la battaglia almeno \u00e8 stata usata come un esempio famoso di questa tattica.\nAnche gli eserciti mongoli usarono la falsa ritirata; i Mangudai erano un'avanguardia suicida che avrebbe dovuto caricare il nemico, fare danni e ritirarsi per provare a portarlo su un territorio pi\u00f9 favorevole. I signori della guerra mongoli fecero uso anche di disinformazioni tattiche, diffondendo (o incoraggiando) notizie a proposito della grandezza e dell'efficacia delle loro forze. Essi usarono perfino l'inganno visivo; la cavalleria spesso teneva numerosi cavalli di riserva, ed essi venivano cavalcati da manichini di paglia. Sul campo di battaglia i Mongoli usarono molti inganni tattici, per esempio fuochi brillanti come scudo di fumo per far cadere gli avversari nelle loro trappole.\nAltri esempi di inganno esistono durante le Crociate. Nel 1271 il sultano Baybars cattur\u00f2 con successo il formidabile Krak des Chevaliers consegnando una lettera ai cavalieri assediati, probabilmente fingendosi un loro comandante, ordinandogli di arrendersi. Essa era, certamente, contraffatta, ma i cavalieri puntualmente si arresero. Circa allo stesso tempo, in Inghilterra, i Tudor gallesi stavano cercando di far togliere la taglia che Henry Percy aveva messo sulle loro teste: decisero di catturare il castello Conwy di Percy; una loro piccola banda fu in grado di entrare nel castello fingendosi un gruppo di falegnami, una variante della tattica del cavallo di Troia, e fece entrare il grosso dei compagni.\nNonostante questi primi esempi, la guerra nel Medioevo in generale era poco organizzata e mancava di una scuola tattica o strategica. Gli eserciti, a parte cavalieri ed arcieri, in genere non erano addestrati ed organizzati, al contrario delle precedenti legioni romane. La strategia militare era ispirata a quella del passato, senza averne le solide fondamenta, e le strategie di inganno ebbero efficacia diversa da zona a zona.\nRinascimento.\nL'inizio del periodo del Rinascimento guid\u00f2 a un cambiamento; gli studiosi della guerra superarono le tattiche medioevali e si basarono sugli scrittori greci e romani per formulare linee strategiche e stratagemmi.\nNiccol\u00f2 Machiavelli fu un importante studioso della storia militare di quell'era ed un appassionato di tattiche di inganno. In \"Discorsi sopra la prima Deca di Tito Livio\", una storia degli inizi di Roma, afferma:\nRivoluzioni.\nAlla fine del Settecento, la Prima Repubblica francese (appena nata), si scontr\u00f2 con molte altre potenze europee. Si cominci\u00f2 ad usare formalmente l'inganno militare sia sul campo di battaglia, sia in una strategia pi\u00f9 ampia.\nNel 1797, durante la battaglia di Fishguard, il comandante britannico John Campbell, I barone di Cawdor ingann\u00f2 i Francesi in modo da farli arrendere alla sua forza pi\u00f9 piccola. In risposta a una richiesta francese di arrendersi, potendo tornare a casa, Cawdor rispose: \"La superiorit\u00e0 della forza sotto il mio comando, che si accresce di ora in ora, mi deve impedire di trattare su ogni termine all'infuori dell'arrendervi come prigionieri di guerra\". La risposta di Cawdor fu un bluff oltraggioso, ma inesplicabilmente il comandante dei nemici, l'americano William Tate, credette che i Britannici avessero ricevuto sostanziosi rinforzi e si arrese.\nUn altro uso di inganno militare degno di nota fu all'assedio di Detroit, durante la guerra anglo-americana del 1812, il maggior generale britannico Isaac Brock e il capitano nativo americano Tecumseh usarono vari trucchi, incluse lettere che esageravano la grandezza delle loro forze e facendo marciare pi\u00f9 volte lo stesso corpo di osservatori nativi per ingannare il brigadier generale americano William Hull, facendogli pensare che avrebbe dovuto fronteggiare forze britanniche soverchianti e orde di indiani incontrollabili. Temendo di essere massacrato dagli Indiani, il vecchio Hull capitol\u00f2, facendo arrendere la citt\u00e0, il forte annesso e un esercito superiore a quello di Brock e Tecumseh.\nComunque, il maestro di inganni del periodo fu Napoleone Bonaparte, il condottiero e politico francese le cui strategie influenzarono molto le moderne tattiche militari. Napoleone fece un uso significativo di inganno tattico durante le sue campagne e, pi\u00f9 tardi, di inganno strategico. Nel 1796, nella battaglia di Lodi, attravers\u00f2 con successo il Po. In un capovolgimento nella tattica di Cesare, Napoleone organizz\u00f2 un tentativo di attraversamento contro il forte esercito austriaco comandato da Johann Beaulieu. Nel frattempo, il grosso del suo esercito risal\u00ec il fiume e gett\u00f2 un'incontrastata testa di ponte a Piacenza, per poi attaccare la retroguardia del nemico. Napoleone chiam\u00f2 questa tattica \"manoeuvre sur les derri\u00e8res\" (accerchiamento strategico).\nGuerra di secessione.\nThomas Jonathan Jackson fece buon uso di inganno militare durante la guerra di secessione americana. Nel 1862, dopo una serie di devastanti attacchi lungo la valle dello Shenandoah, il suo esercito marci\u00f2 in segreto per attaccare George B. McClellan a Richmond. Jackson fece circolare la voce che stava andando in una direzione diversa, mandando anche degli ingegneri in ricognizione sulla strada fasulla; Jackson proib\u00ec ai suoi soldati di parlare e di sapere dove si trovavano o dove erano diretti.\nSeconda guerra boera.\nProbabilmente uno degli inganni pi\u00f9 conosciuto dell'et\u00e0 moderna fu la difesa di Mafeking da parte di Robert Baden-Powell durante la seconda guerra boera. Poco prima dello scoppio della guerra, Baden-Powell era stato mandato nella provincia del Nordovest, in Sudafrica, coll'ordine di arruolare un piccolo esercito e di condurre una guerra devastante contro i fianchi dei Boeri (per respingere i loro assalti alle posizioni chiave britanniche sulla costa).\nBaden-Powell cap\u00ec che il suo esercito non era capace di operazioni offensive. Cos\u00ec, nell'entrare a Mafeking, ment\u00ec ottenendo un permesso per \"una guardia armata a Mafeking per proteggere i negozi\". Siccome le autorit\u00e0 non avevano specificato l'entit\u00e0 della guardia armata, Baden-Powell fece entrare il suo intero esercito in citt\u00e0, il primo dei suoi numerosi inganni compiuti negli anni successivi.\nI Boeri mandarono 8000 uomini ad assediare Mafeking. L'esercito di Baden-Powell contava meno di 1500 soldati e ufficiali; quest'ultimo cap\u00ec che l'inganno sarebbe stato fondamentale per mantenere la citt\u00e0. La grandezza e l'audacia dei successivi inganni fecero di Baden-Powell un vero eroe di guerra in Inghilterra.\nMentre i Boeri avanzavano, Baden-Powell mand\u00f2 una lettera ad un amico che si trovava nel Transvaal riguardante l'imminente arrivo di altre truppe britanniche. Sapeva che l'amico era morto e sperava che la lettera sarebbe caduta in mano ai Boeri, come successe, e 1200 soldati stettero inutilmente a sorvegliare l'arrivo da sud di questo esercito inesistente. A Mafeking Baden-Powell costru\u00ec falsi forti, ad una certa distanza dalla citt\u00e0; uno, designato come suo quartier generale, presto dest\u00f2 l'attenzione del nemico. Queste fortificazioni trattennero i Boeri, permettendo a Baden-Powell di rinforzare le difese di Mafeking. Egli utilizz\u00f2 gli abitanti della citt\u00e0 per portare scatole di \"mine\" intorno alla citt\u00e0 (mentre, in realt\u00e0, erano piene di sabbia), informazione che presto trapel\u00f2 ai nemici; i segnali del \"campo minato\" spuntarono attorno alla citt\u00e0 e, poco dopo, i Boeri furono sicuri che erano reali.\nPrima guerra mondiale.\nNell'et\u00e0 moderna le guerre diventarono imprese grandi e complesse. I campi di battaglia potevano contenere truppe sotto pi\u00f9 comandanti diversi e gli inganni tattici potevano avere effetti inaspettati. Per questo declinarono le possibilit\u00e0 per un individuo di intraprendere inganni militari. Durante la prima guerra mondiale l'inganno cominci\u00f2 a spostarsi dagli strateghi al vertice del comando e, durante la seconda guerra mondiale, nacquero dipartimenti dedicati alla pianificazione di inganni in tutti i maggiori teatri di guerra.\nL'inganno militare fu usato su parte della linea Hindenburg nel settembre del 1918.\nAnche nel settembre del 1918, prima della battaglia di Megiddo, l'Egyptian Expeditionary Force (EEF), comandato dal generale Edmund Allenby, mascher\u00f2 il movimento di tre divisioni di cavalleria dal limite orientale del fronte a quello occidentale, sul mar Mediterraneo, dove il riuscito sfondamento della fanteria da parte delle truppe a cavallo. Queste divisioni, coperte dall'oscurit\u00e0, si mossero verso aree naturalmente camuffate, in boschetti di olive ed arance dietro la linea del fronte. Nel frattempo, la restante divisione a cavallo, rinforzata dalla fanteria, mantenne l'illusione che la valle fosse intensamente presidiata.\nEssi realizzarono questo inganno costruendo un ponte nella valle; durante il giorno la fanteria fu fatta marciare pi\u00f9 volte nella valle del Giordano e portata via di notte dai camion, tornando il giorno dopo. Nelle linee vuote le tende furono lasciate montate, furono accesi ogni notte 142 fuochi e 15000 cavalli finti, fatti di tela e riempiti di paglia, indossavano coperte e finimenti. Ogni giorno dei muli trascinavano rami su e gi\u00f9 per la valle (o i cavalli stessi erano cavalcati avanti e indietro tutto il giorno, come se li si portasse ad abbeverarsi) per creare fitte nuvole di polvere.\nIn seguito, lo staff di Allenby dissemin\u00f2 molte informazioni false e indizi, inclusa una grande corsa da tenersi proprio il giorno della battaglia. Infatti l'Hotel Fast di Gerusalemme fu improvvisamente evacuato, furono messe al suo ingresso delle garitte di sentinelle e sorsero voci che stava per diventare il quartier generale avanzato di Allenby, in preparazione per una nuova campagna in Transgiordania, a est verso Amman ed Es Salt.\nDurante il raduno dell'esercito di Allenby sul limite occidentale della linea del fronte, le aeronautiche tedesca e turca non furono capaci di ottenere una ricognizione aerea affidabile poich\u00e9 le aeronautiche britannica e australiana avevano il controllo quasi completo del cielo. Solo quattro dei loro aerei riuscirono a sorvolare le linee durante il periodo di raduno prima di Megiddo, contro pi\u00f9 di cento in una settimana di giugno.\nAnche se questi inganni non indussero Otto Liman von Sanders, comandante delle forze turche in Palestina, a concentrare le sue forze sul fianco orientale, non le concentr\u00f2 nemmeno su quello occidentale. Allenby pot\u00e9 perci\u00f2 concentrare un esercito, superiore di cinque volte nella fanteria e ancor di pi\u00f9 nell'artiglieria, contro il solo XXII Corpo ottomano, sul fianco mediterraneo, dove fu realizzato con successo l'attacco principale.\nSeconda guerra mondiale.\nLa dottrina militare sovietica della \"maskirovka\" fu sviluppata negli anni venti. Per esempio \"Field Regulations of the Red Army\" (1929) stabiliva che \"la sorpresa ha un effetto straordinario sul nemico. Per questa ragione tutte le operazioni militari devono essere compiute sempre di nascosto e in velocit\u00e0. L'occultamento doveva essere ottenuto confondendo il nemico con movimenti, camuffamenti, velocit\u00e0 e segretezza, nonch\u00e9 di notte e sfruttando il terreno e la nebbia. \"Maskirovka\" fu messa in pratica su larga scala nella battaglia di Kursk, specialmente sul fronte della steppa, comandato da Ivan Stepanovi\u010d Konev: il risultato fu che i Tedeschi attaccarono le forze russe, quattro volte pi\u00f9 grandi di quanto non si aspettassero. Il generale tedesco Friedrich von Mellenthin scrisse: \"I terribili contrattacchi, ai quali presero parte moltissimi uomini e armamenti, furono per noi una spiacevole sorpresa ... Il miglior camuffamento dei Russi dovrebbe essere messo nuovamente in rilievo. Noi non ... scoprimmo nemmeno un campo minato o un'area anti carri armati, finch\u00e9 ... il primo carro armato salt\u00f2 in aria su una mina o i primi cannoni russi anticarro non aprirono il fuoco\".\nPrima dell'operazione Barbarossa, l'Alto comando tedesco mascher\u00f2 la creazione di una massiccia forza schierata per invadere l'URSS e intensific\u00f2 i suoi sforzi diplomatici per convincere Stalin che stavano per lanciare un grande attacco all'Inghilterra.\nTra gli Alleati occidentali, molti individui furono pionieri dell'inganno, sia strategico sia operativo. Dudley Clarke e la sua 'A' Force, di base al Cairo, svilupparono molta della strategia di inganno militare alleata dall'inizio del 1941. La London Controlling Section fu formata nel settembre 1941 come risposta al successo di Clarke; dopo una partenza lenta, il dipartimento fu guidato da John Bevan, che lavor\u00f2 a strategie di inganno che ebbero successo, come l'operazione Bodyguard.\nL'inganno fu molto importante nella guerra in Nordafrica. Steven Sykes costru\u00ec un falso capolinea per proteggere il vero capolinea di Misheifa, per l'Operazione Crusader. Geoffrey Barkas guid\u00f2 l'operazione Sentinel e l'operazione Bertram, che ebbero successo nell'ingannare Erwin Rommel riguardo alla forza e alle intenzioni degli Alleati, prima della decisiva seconda battaglia di El Alamein.\nPrima del D-Day, l'operazione Quicksilver cre\u00f2 il First United States Army Group (FUSAG), un quartier generale fantasma comandato da Omar Bradley, come un gruppo di armate comandato dal generale George Patton. Nell'operazione Fortitude sud i Tedeschi furono convinti che il FUSAG volesse invadere la Francia dal passo di Calais. Le truppe britanniche e americane usarono falsi segnali e agenti doppi per ingannare il servizio segreto tedesco riguardo al posto dell'invasione. L'equipaggiamento fasullo gioc\u00f2 un ruolo trascurabile, visto che i Tedeschi non furono capaci di fare una ricognizione aerea sull'Inghilterra. I Tedeschi aspettarono al passo di Calais uno sbarco molte settimane dopo il vero sbarco in Normandia, spostando numerose divisioni dalla battaglia per la Normandia.\nCrisi dei missili di Cuba.\nI mesi prima della crisi dei missili di Cuba si svilupp\u00f2 una complessa campagna di inganno e di smentite. Il tentativo sovietico di mettere armi nucleari sullo stato insulare di Cuba nell'operazione Anadyr (1962) si svolse sotto un velo di grande segretezza, sia per negare agli Stati Uniti d'America informazioni sul posizionamento di questi missili nell'isola, sia per ingannare i loro dirigenti politici e militari, nonch\u00e9 i loro servizi segreti, sulle intenzioni dell'URSS a Cuba. I parametri di Anadyr richiedevano che fossero posizionati a Cuba sia missili a medio raggio, sia altri a raggio intermedio, e che fossero operativi prima che la loro esistenza fosse scoperta dagli Stati Uniti; lo Stato Maggiore sovietico e i dirigenti del Partito Comunista presero delle misure radicali per ottenere in questo modo una sorpresa.\nForse l'inganno pi\u00f9 importante nell'operazione Anadyr fu la creazione del nome in codice stesso, che \u00e8 associato ai deserti della Russia settentrionale, e certamente non richiamante un'operazione nei Caraibi. Solo cinque anziani ufficiali dello Stato Maggiore generale, inoltre, erano a conoscenza dei dettagli del suo svolgimento e della sua ubicazione durante la pianificazione. I piani che furono creati furono persino scritti a mano, per evitare l'operazione fosse conosciuta anche da un singolo segretario.\nPrima del viaggio a Cuba, le truppe in attesa del viaggio furono confinate nelle caserme prima della partenza e fu negato loro ogni contatto col mondo esterno. I soldati sovietici costruirono delle sovrastrutture con legno compensato per nascondere le difese delle navi e persino le cucine da campo sul ponte. Furono messi dei fogli di metallo sui missili e sui lanciamissili per impedire che fossero individuati da ricognizioni a infrarossi. Per perfezionare l'inganno, sui ponti delle navi vennero messi degli equipaggiamenti agricoli e altri macchinari non militari. Una volta in viaggio, alle truppe sovietiche non fu permesso di restare sul ponte, tranne che di notte e solo in piccoli gruppi. Le istruzioni alle truppe ed alle ciurme delle navi furono portate da corrieri speciali per impedire ai servizi segreti occidentali di intercettare comunicazioni elettroniche riguardanti l'operazione. I capitani delle navi ricevettero istruzioni riguardanti la loro destinazione finale solo una volta in mare.\nI dinieghi e le misure di inganno sovietiche furono egualmente rigide riguardo all'arrivo delle navi a Cuba. I vascelli sovietici furono scaricati in undici porti diversi per complicare la sorveglianza americana. L'equipaggiamento militare fu scaricato solo di notte. La stessa misura fu applicata per i principali movimenti delle truppe, e tutte le posizioni militari sovietiche furono generalmente posizionate in aree scarsamente popolate dell'isola. Alle truppe sovietiche fu persino impedito di indossare le proprie uniformi. Simultaneamente, i media sovietici annunciarono il grande aiuto agricolo che i Sovietici stavano pubblicamente dando ai compagni cubani, come falsa spiegazione per uomini ed equipaggiamento.\nIl diniego sovietico e la campagna di inganno nell'operazione Anadyr, che port\u00f2 alla crisi dei missili di Cuba, si rivel\u00f2 molto efficace, e la casuale scoperta dell'ubicazione dei missili si ebbe solo dopo che furono operativi.\nInfatti, l'operazione fu un successo.\nOpinioni sull'inganno militare.\nTra gli esperti di guerra ci sono opinioni differenti riguardo al valore dell'inganno militare. Per esempio, due libri che sono considerati i classici pi\u00f9 famosi riguardo alla guerra, \"L'arte della guerra\" di Sun Tzu e \"Della guerra\" di Carl von Clausewitz, sembrano avere opinioni diametralmente opposte su quest'ultimo. Sun Tzu enfatizza molto l'inganno militare e lo considera la chiave della vittoria, affermando che \"tutta la guerra \u00e8 basata sull'inganno\". Clausewitz, d'altro canto, contesta che un comandante ha un'idea nebulosa di quello che sta succedendo e che creare una specie di falsa apparenza, soprattutto se su larga scala, \u00e8 costoso e pu\u00f2 essere accettabile, in speciali circostanze, solo dopo un'appropriata analisi di costi e benefici.\nCome esempio pi\u00f9 moderno, lo scrittore militare britannico John Keegan sembra avvicinarsi all'opinione di Clausewitz in questa particolare materia, nonostante di solito lo critichi molto. Nel suo libro \"Intelligence in War: Knowledge of the Enemy from Napoleon to Al-Qaeda\" d\u00e0 molti esempi storici di situazioni dove una parte aveva una netta superiorit\u00e0 di informazioni rispetto all'avversario e argomenta che in nessuno di questi casi ci\u00f2 fu di per s\u00e9 decisivo per la vittoria."}
{"id": "4502396", "revid": "830939", "url": "https://it.wikipedia.org/wiki?curid=4502396", "title": "Inganno bellico", "text": ""}
{"id": "4502400", "revid": "15", "url": "https://it.wikipedia.org/wiki?curid=4502400", "title": "Bay Point Estates", "text": ""}
{"id": "4502408", "revid": "15", "url": "https://it.wikipedia.org/wiki?curid=4502408", "title": "Morningside (Miami)", "text": ""}
{"id": "4502409", "revid": "15", "url": "https://it.wikipedia.org/wiki?curid=4502409", "title": "Bayside Historic District", "text": ""}
{"id": "4502410", "revid": "15", "url": "https://it.wikipedia.org/wiki?curid=4502410", "title": "Belle Meade (Miami)", "text": ""}
{"id": "4502411", "revid": "15", "url": "https://it.wikipedia.org/wiki?curid=4502411", "title": "Shorecrest (Miami)", "text": ""}
{"id": "4502412", "revid": "15", "url": "https://it.wikipedia.org/wiki?curid=4502412", "title": "MiMo District", "text": ""}
{"id": "4502417", "revid": "15", "url": "https://it.wikipedia.org/wiki?curid=4502417", "title": "Edgewater (Miami)", "text": ""}
{"id": "4502419", "revid": "1718925", "url": "https://it.wikipedia.org/wiki?curid=4502419", "title": "Wynwood", "text": ""}
{"id": "4502421", "revid": "15", "url": "https://it.wikipedia.org/wiki?curid=4502421", "title": "Coral Gate", "text": ""}
{"id": "4502422", "revid": "15", "url": "https://it.wikipedia.org/wiki?curid=4502422", "title": "Golden Pines (Miami)", "text": ""}
{"id": "4502424", "revid": "15", "url": "https://it.wikipedia.org/wiki?curid=4502424", "title": "Shenandoah (Miami)", "text": ""}
{"id": "4502425", "revid": "15", "url": "https://it.wikipedia.org/wiki?curid=4502425", "title": "Silver Bluff (Miami)", "text": ""}
{"id": "4502426", "revid": "301422", "url": "https://it.wikipedia.org/wiki?curid=4502426", "title": "Scelta Civica con Monti per l'Italia", "text": ""}
{"id": "4502427", "revid": "15", "url": "https://it.wikipedia.org/wiki?curid=4502427", "title": "Park West (Miami)", "text": ""}
{"id": "4502428", "revid": "15", "url": "https://it.wikipedia.org/wiki?curid=4502428", "title": "Miami Jewelry District", "text": ""}
{"id": "4502431", "revid": "15", "url": "https://it.wikipedia.org/wiki?curid=4502431", "title": "Little River (Miami)", "text": ""}
{"id": "4502432", "revid": "15", "url": "https://it.wikipedia.org/wiki?curid=4502432", "title": "Buena Vista (Miami)", "text": ""}
{"id": "4502434", "revid": "1305772", "url": "https://it.wikipedia.org/wiki?curid=4502434", "title": "Steelers", "text": ""}
{"id": "4502436", "revid": "288300", "url": "https://it.wikipedia.org/wiki?curid=4502436", "title": "Real Espa\u00f1a", "text": ""}
{"id": "4502439", "revid": "103663681", "url": "https://it.wikipedia.org/wiki?curid=4502439", "title": "Latinista", "text": ""}
{"id": "4502447", "revid": "834", "url": "https://it.wikipedia.org/wiki?curid=4502447", "title": "Upstairs and Downstairs", "text": ""}
{"id": "4502451", "revid": "287204", "url": "https://it.wikipedia.org/wiki?curid=4502451", "title": "Espanola", "text": ""}
{"id": "4502457", "revid": "58429205", "url": "https://it.wikipedia.org/wiki?curid=4502457", "title": "LaSalle NGS", "text": ""}
{"id": "4502460", "revid": "93556", "url": "https://it.wikipedia.org/wiki?curid=4502460", "title": "Cattedrali in Marocco", "text": "Questa \u00e8 una lista delle cattedrali in Marocco."}
{"id": "4502468", "revid": "300067", "url": "https://it.wikipedia.org/wiki?curid=4502468", "title": "Julen Olaizola", "text": "Carriera.\nCresciuto nelle giovanili del Real Madrid, ha esordito in Liga ACB nel 2011 con la maglia del Lagun Aro, disputando 6 partite nella stagione 2011-12. Nello stesso periodo ha militato in LEB Plata con l'Iraurgi Saski Baloia. Dal 2012-13 entra a far parte del roster del Lagun Aro.\nNel suo palmar\u00e8s figura il bronzo ai FIBA EuroBasket Under-20 2012."}
{"id": "4502469", "revid": "599013", "url": "https://it.wikipedia.org/wiki?curid=4502469", "title": "Hbp", "text": ""}
{"id": "4502471", "revid": "237256", "url": "https://it.wikipedia.org/wiki?curid=4502471", "title": "Ekaterina Alekseevna Volkonskaia", "text": ""}
{"id": "4502474", "revid": "287204", "url": "https://it.wikipedia.org/wiki?curid=4502474", "title": "Collegio di Terra Santa", "text": "Il Collegio di Terra Santa \u00e8 un istituto scolastico di propriet\u00e0 della Custodia di Terra Santa, con sede a Nicosia.\nStoria.\nNel 1641 la custodia di Terra Santa, dell'Ordine dei frati minori, fond\u00f2 il Collegio di Terra Santa con lo scopo di coltivare i valori della Virt\u00f9, dello Studio e della Creazione (in latino, \"virtus, studium et creatio\") mirando soprattutto al suo contributo concreto alla vita culturale del Paese.\nFin dall'inizio il Collegio operava come Scuola Primaria, mentre nel 1913 ha ampliato la propria offerta con la fondazione della Scuola Media Superiore. Nel 1970 inizi\u00f2 la funzione della Scuola dell'Infanzia, cos\u00ec impostando la nostra scuola nella sua concreta forma attuale che comprende sia l'istruzione primaria che quella secondaria.\nIl 28 gennaio 2013 l'Universit\u00e0 di Cipro e il Collegio Terra Santa hanno instaurato un rapporto di collaborazione, con la firma del Protocollo d'Intesa, che fa del Collegio di Terra Santa la Scuola Sperimentale d'Istruzione Secondaria dell'Universit\u00e0 di Cipro."}
{"id": "4502477", "revid": "125750365", "url": "https://it.wikipedia.org/wiki?curid=4502477", "title": "Eccidio di Pratolungo", "text": "L'eccidio di Pratolungo \u00e8 un crimine di guerra della seconda guerra mondiale ai Castelli Romani, avvenuto il 19 febbraio 1944 nel territorio di Velletri, in provincia di Roma\nFatti.\nDopo lo sbarco di Anzio (22 gennaio 1944), Velletri si era trovata a essere retrovia del fronte.\nIl 19 febbraio del 1944 in contrada Pratolungo, dodici cittadini italiani vennero trucidati dai soldati tedeschi durante una rappresaglia per la morte di un soldato tedesco ucciso da un contadino che voleva difendere la moglie da un tentativo di stupro. I martiri furono: Nicola Amici, Pietro Ferri, Artemisia Mammucari, Achille Mancini, Carlo Martini, Silio Papacci, Enrico Papacci, Renato Priori, Sabatino Raia, Palmiero Casini e Gerardo Ramiccia.\nMonumenti.\nSul luogo dell'eccidio, lungo via Pratolungo, \u00e8 stato posto un monumento in memoria delle vittime.\nNel 1994, lungo via Vecchia Napoli a poca distanza dal luogo dell'eccidio fu posta una stele in memoria delle vittime."}
{"id": "4502478", "revid": "1005847", "url": "https://it.wikipedia.org/wiki?curid=4502478", "title": "Jo\u00e3o Soares (tennista)", "text": "Carriera.\nIn carriera ha vinto 3 titoli di doppio, di cui 2 con il connazionale Givaldo Barbosa. Nei tornei del Grande Slam ha ottenuto il suo miglior risultato raggiungendo i quarti di finale di doppio a Wimbledon nel 1982.\nIn Coppa Davis ha disputato 2 partite, ottenendo una vittoria e una sconfitta."}
{"id": "4502480", "revid": "254059", "url": "https://it.wikipedia.org/wiki?curid=4502480", "title": "Porangahau", "text": "Porangahau \u00e8 una piccola citt\u00e0 sulla costa pacifica dell'Isola del Nord della Nuova Zelanda. La localit\u00e0, scarsamente abitata, \u00e8 nella zona pi\u00f9 meridionale della Baia di Hawke, 45 kilometri a Sud di Waipukurau.\nLa cittadina \u00e8 sei chilometri a nordest di una piccola collina nota per il suo lunghissimo nome: Taumatawhakatangihangakoauauotamateaturipukakapikimaungahoronukupokaiwhenuakitanatahu."}
{"id": "4502481", "revid": "767487", "url": "https://it.wikipedia.org/wiki?curid=4502481", "title": "Iv\u00e1n Garc\u00eda Casado", "text": ""}
{"id": "4502482", "revid": "539461", "url": "https://it.wikipedia.org/wiki?curid=4502482", "title": "Bag-in-Box", "text": ""}
{"id": "4502483", "revid": "15756", "url": "https://it.wikipedia.org/wiki?curid=4502483", "title": "Francesco Laforgia", "text": "Biografia.\nNato a Grumo Appula (Bari), vive a Milano.\nHa conseguito la laurea in Discipline Economiche e Sociali presso l'Universit\u00e0 Bocconi, specializzandosi in economia dell'innovazione.\nHa trascorso diversi periodi di studio e lavoro all'estero, dove ha perfezionato la conoscenza delle lingue inglese e spagnola.\nHa lavorato per cinque mesi ad Haifa, in Israele, ad un progetto culturale dell'Ambasciata italiana.\nHa vissuto per quasi un anno in America Latina, prima a Buenos Aires per un programma scambio con la Universidad Torcuato di Tella,e poi a Santiago del Cile presso l'ECLA (Economic Commission for Latin America), per un programma di formazione sulle politiche industriali nei paesi in via di sviluppo.\nDopo la laurea ha continuato a lavorare in Universit\u00e0 seguendo diversi progetti di ricerca, pubblicati su riviste internazionali. Ha conseguito il dottorato in Economia della Produzione e dello Sviluppo all'Universit\u00e0 dell'Insubria di Varese, trascorrendo l'ultimo semestre a Brighton come Marie Curie Fellow presso lo SPRU (Science and Policy Research Unit) della Sussex University.\nSuccessivamente ha svolto attivit\u00e0 di ricerca in progetti pubblici e privati e per diversi anni \u00e8 stato docente a contratto di economia in alcune universit\u00e0 lombarde, tra Milano, Varese, Brescia, Castellanza.\nAttivit\u00e0 politica.\nAlle elezioni politiche del 2006 \u00e8 candidato alla Camera con L'Ulivo senza essere eletto.\nNel 2010 \u00e8 stato eletto coordinatore cittadino del Partito Democratico di Milano, rimanendo in carica fino al 2013.\nDurante il suo mandato, nel 2011, il centrosinistra ha vinto le elezioni comunali nel capoluogo lombardo dopo 20 anni di governo del centrodestra.\nNel dicembre 2012 partecipa alle primarie per i parlamentari sul territorio dell'area metropolitana milanese, ottenendo 3.694 preferenze.\nNelle elezioni politiche del 2013 viene eletto deputato con il PD nella XVII legislatura della Repubblica Italiana, nella circoscrizione III Lombardia. \u00c8 membro della V Commissione Bilancio, Tesoro e Programmazione. Da febbraio 2017 lascia il PD e aderisce ad Articolo 1 - Movimento Democratico e Progressista, di cui diviene capogruppo.\nNel maggio 2017 ha presentato un emendamento alla finanziaria per ridurre del 95% i fondi annuali destinati all'Istituto Italiano di Tecnologia di Genova.\nAlle elezioni politiche del 2018 viene eletto al Senato della Repubblica, nelle liste di Liberi e Uguali nella circoscrizione Lombardia.\nRisulta essere il pi\u00f9 giovane senatore della XVIII Legislatura. L'11 aprile 2018 viene eletto Segretario di Presidenza del Senato della Repubblica.\n\u00e8Viva.\nL'associazione politica \u00e8Viva \u00e8 stata fondata il 13 aprile 2019 per iniziativa del senatore Francesco Laforgia - ormai ex Articolo Uno - insieme al deputato Luca Pastorino - ex Possibile. Il nome del movimento venne scelto attraverso un sondaggio on-line.\n\u00e8Viva \u00e8 un movimento caratterizzato da un forte interesse per l'ambiente e per le disparit\u00e0 socio-economiche. Ha organizzato molte iniziative per la salvaguardia del pianeta e il sostegno alle classi pi\u00f9 in difficolt\u00e0 della societ\u00e0. Il partito \u00e8 definito ecosocialista e socialista democratico, nonch\u00e9, attraverso le opinioni espresse sui social, dichiaratamente antifascista. A livello europeo il partito fa riferimento alla Primavera Europea, piattaforma lanciata da DiEM25.\nIn occasione delle elezioni europee del 26 maggio \u00e8Viva aderisce alla lista de \"La Sinistra\", formata anche da Sinistra Italiana e Rifondazione Comunista. \"La Sinistra\", che a livello europeo aderisce al gruppo GUE/NLG, ottiene solo l'1,8% senza superare lo sbarramento di 4% e, quindi non elegge alcun Eurodeputato. Alle regionali del 2020 il movimento si schiera con varie liste come \"Toscana a sinistra\" (in Toscana) per sostenere Tommaso Fattori, \"Terra\" (in Campania), \"Puglia solidale e verde\" (in Puglia) a sostegno di Michele Emiliano, \"Linea condivisa\" (in Liguria) per sostenere Ferruccio Sansa, \" Emilia-Romagna coraggiosa\" (in Emilia-Romagna) a sostegno di Stefano Bonaccini, la lista riesce ad eleggere due consiglieri."}
{"id": "4502485", "revid": "46931", "url": "https://it.wikipedia.org/wiki?curid=4502485", "title": "Coda del Drago", "text": ""}
{"id": "4502486", "revid": "599013", "url": "https://it.wikipedia.org/wiki?curid=4502486", "title": "Deniss Romanovs", "text": "Carriera.\nCalciatore.\nClub.\nHa cominciato la propria carriera nelle giovanili dello Skonto, debuttando in Virsl\u012bga con la formazione riserve (all'epoca denominata \"Skonto/Met\u0101ls\").\nMilita, quindi, per tre stagioni nel Valmiera: nel corso della quarta passa al Ventspils con cui vince tre Coppe di Lettonia.\nDal 2006, dopo un anno al Ditton, comincia la sua avventura all'estero: ma in Romania, alla Dinamo Bucarest, non trova spazio, totalizzando appena tre presenze in altrettante stagioni. Va poco meglio in Repubblica Ceca, con lo Slavia Praga, dove colleziona cinque presenze in due stagioni, e in Azerbaigian con lo X\u0259z\u0259r-L\u0259nk\u0259ran, dove totalizza quattro presenze.\nIn seguito gioca in Indonesia.\nNazionale.\nIl suo esordio \u00e8 avvenuto il 3 dicembre 2004, in una gara del torneo di Coppa del Primo Ministro contro il .\nDisput\u00f2 5 incontri con la nazionale, subendo 6 reti."}
{"id": "4502487", "revid": "46931", "url": "https://it.wikipedia.org/wiki?curid=4502487", "title": "La coda del drago", "text": ""}
{"id": "4502489", "revid": "767487", "url": "https://it.wikipedia.org/wiki?curid=4502489", "title": "Albert Fontet", "text": ""}
{"id": "4502495", "revid": "237256", "url": "https://it.wikipedia.org/wiki?curid=4502495", "title": "Grigorij Grigorievi\u010d Gagarin", "text": ""}
{"id": "4502503", "revid": "285333", "url": "https://it.wikipedia.org/wiki?curid=4502503", "title": "Doctor Strange", "text": ""}
{"id": "4502505", "revid": "757396", "url": "https://it.wikipedia.org/wiki?curid=4502505", "title": "Jos\u00e9 \u00c1ngel Antelo", "text": ""}
{"id": "4502506", "revid": "648716", "url": "https://it.wikipedia.org/wiki?curid=4502506", "title": "Automotrice FS ALn 56.4000", "text": "Le automotrici ALn 56.4000 sono state dei prototipi sperimentali costruiti dall'Ansaldo per le Ferrovie dello Stato (FS).\nCostruite in sole tre unit\u00e0 come premesse per eventuali future ordinazioni e consegnate a cavallo dell'entrata dell'Italia nella Seconda guerra mondiale, vennero accantonate dopo pochi mesi di esercizio a causa della penuria di combustibile.\nRimaste gravemente danneggiate, nel dopoguerra vennero radiate dal parco delle FS e vendute alla Ferrovia Mantova-Peschiera, che le ripristin\u00f2 e le utilizz\u00f2 fino alla propria chiusura.\nPremesse.\nNella seconda met\u00e0 degli anni trenta la FIAT Ferroviaria e la Breda, forti del successo conseguito con le automotrici da esse progettate e costruite, si stavano imponendo come principali fornitrici delle FS e delle altre aziende ferroviarie italiane per quel segmento del mercato.\nTale situazione impensieriva le altre industrie costruttrici di materiale rotabile giacch\u00e9 era prevedibile che le FS e le altre aziende volessero sostituire la trazione a vapore con quella endotermica specialmente sulle linee a scarso traffico, dato anche lo sviluppo crescente della motorizzazione stradale che, grazie al perfezionamento della viabilit\u00e0 e alla diffusione di autobus di linea pi\u00f9 moderni, avrebbe stimolato sempre di pi\u00f9 la concorrenza fra i due modi di trasporto.\nTra le aziende tradizionalmente fornitrici delle FS c'era l'Ansaldo che, negli anni precedenti, aveva sostenuto un difficile processo di riorganizzazione interna e che aveva gi\u00e0 una significativa esperienza nel campo dei motori Diesel per i mezzi militari terrestri e navali. Inoltre disponeva di un'esperienza nel settore della costruzione del materiale rotabile ferroviario che datava alle origini stesse dell'azienda (le locomotive \"Sampierdarena\" e \"Alessandria\", poi gruppo 113 FS, furono costruite nel 1854).\nVa sottolineato anche che il primo motore Diesel \"piatto\" italiano fu progettato e costruito dalla stessa Ansaldo. Sebbene esso non abbia avuto seguito, avrebbe potuto avere un impiego anche sulle automotrici (i motori in uso sulle macchine coeve degli altri costruttori erano tanto ingombranti da dovere essere collocati nelle cabine di guida, protetti da voluminosi cofani, impedendo l'intercomunicazione).\nProgetto.\nIl progetto delle automotrici poi FS ALn 56.4000 fu sviluppato direttamente dall'Ansaldo, forse coadiuvata da collaboratori stranieri.\nDovendo inserirsi in un mercato dove era gi\u00e0 presente una concorrenza molto qualificata, esso si caratterizz\u00f2 per alcune scelte d'avanguardia. Tra esse, oltre al motore di limitato ingombro e che in un'ipotetica serie successiva avrebbe potuto permettere l'intercomunicazione con un'analoga macchina accoppiata, una cassa dalle linee molto arrotondate e priva di spigoli, al fine di una buona penetrazione aerodinamica.\nCostruzione.\nA seguito del D.M. 18 febbraio 1936 che le autorizzava, le automotrici furono ordinate dalle FS all'Ansaldo il 6 marzo 1936, con data di consegna prevista entro il 28 febbraio 1937.\nLa classificazione ALn 56.4000 specificava (cifra \"4\" prima del progressivo) che l'azienda costruttrice era l'Ansaldo.\nL'unit\u00e0 4001 entr\u00f2 in servizio il 4 settembre 1939, la 4002 il 2 dicembre 1939 e la 4003 il 13 marzo 1940.\nCome prassi per le FS, vennero ordinate solo tre unit\u00e0 onde sottoporle alle prove di tipo e d'esercizio, al termine delle quali valutarle ed eventualmente ordinare una serie pi\u00f9 numerosa con cui eseguire l'esercizio vero e proprio. Il numero di tre macchine prototipo era dovuto alla prassi di avere una macchina in esercizio, una in officina per la manutenzione corrente o straordinaria e una di riserva.\nCaratteristiche.\nL'automotrice, a scartamento normale e con un rodiggio costituito da due carrelli, aveva una disposizione degli ambienti comprendente due cabine di guida alle estremit\u00e0, due compartimenti per i viaggiatori (uno di seconda classe con 16 posti e uno di terza classe con 40 posti) e un compartimento per i bagagli e per il servizio postale.\nIl riscaldamento degli ambienti per i viaggiatori e il personale, durante l'inverno, avveniva tramite radiatori in cui circolava l'acqua del circuito di raffreddamento dei motori.\nParte meccanica.\nIl telaio e gli elementi portanti della cassa furono costruiti con travi d'acciaio saldate elettricamente e rivestiti in lamiera d'acciaio.\n[Costantini, Cruciani/Ferrari, Tanel]\nParte termica.\nMotore [Costantini, Cruciani/Ferrari, Tanel]\nEsercizio.\nLe tre automotrici furono consegnate alle FS con un grande ritardo rispetto ai termini previsti dal contratto perch\u00e9 l'Ansaldo da mesi privilegiava la produzione bellica.\nNel 1939-1940 compirono delle corse di prova sulla linea Genova-La Spezia, e forse anche sulla Genova-Milano. Poi furono assegnate al deposito locomotive di Firenze Santa Maria Novella, citt\u00e0 sede del Servizio Materiale e Trazione e dell'Officina Motori FS a cui era affidata la manutenzione delle automotrici termiche, per sottoporle alle prove preliminari di tipo dei prototipi.\nServizi.\nEscludendo le corse di prova, le tre automotrici espletarono servizio commerciale sulle linee irradiantesi dal nodo fiorentino. Tuttavia la situazione bellica spinse le FS a impartire disposizioni affinch\u00e9, dall'autunno 1940, i servizi con automotrici venissero sospesi su tutta la rete al fine di risparmiare combustibile, e anche le tre automotrici cessarono i servizi.\nAlla cessazione delle ostilit\u00e0 due di esse furono recuperate, accantonate formalmente ma danneggiate, nella stazione di Figline Valdarno.\nLe loro condizioni, e i mutati orientamenti delle FS che dovevano anzitutto perseguire la ricostruzione del parco distrutto dagli eventi bellici (tra l'altro molti motori endotermici erano stati smontati dalle automotrici e dagli automotori e messi a disposizione dalla Marina militare) piuttosto che proseguire sperimentazioni di prototipi, determinarono la decisione di radiarle in attesa della vendita per la demolizione o la cessione ad altre aziende ferroviarie.\nDepositi.\n1939: Deposito locomotive di Firenze Santa Maria Novella (3).\nRadiazione e vendita.\nNel dopoguerra le FS vendettero i relitti di tutte e tre le automotrici alla Ferrovia Mantova Peschiera (FMP) (l'unit\u00e0 4001 il 27 giugno 1952, la 4002 il 9 aprile 1949 e la 4003 il 2 luglio 1948).\nLa FMP, che nel 1948 aveva acquistati dalle FS anche i relitti delle automotrici ALg 56.401 e 402 a gassogeno, ne ricostru\u00ec tre che inser\u00ec nel proprio parco immatricolandole FMP ALn 68-401, ALn 64-402 e ALn 72-403. Tutt'e tre prestarono servizio fino alla chiusura della FMP, nel 1967. Poi, dopo alcuni anni d'abbandono all'aperto sulla piazza di Curtatone, furono vendute alla Societ\u00e0 Veneta, che le utilizz\u00f2 quali rimorchi."}
{"id": "4502507", "revid": "125070923", "url": "https://it.wikipedia.org/wiki?curid=4502507", "title": "Bravo Two Zero (film)", "text": "Bravo Two Zero \u00e8 una miniserie televisiva della BBC diretto da Tom Clegg nel 1999, tratto dal romanzo \"Pattuglia Bravo Two Zero\", scritto da Andy McNab nel 1993 ed \u00e8 basato sulla vera storia della pattuglia omonima appartenente al SAS britannico, inviata in Iraq nel 1990 durante la guerra del Golfo.\nTrama.\nNel gennaio 1991, durante la guerra del Golfo, la sopracitata pattuglia inglese del SAS Bravo Two Zero, comandata dal sergente Andy McNab, viene incaricata di sabotare le linee telefoniche tra Baghdad e il nordovest dell'Iraq, per poi annientare le rampe di lancio SS-1 Scud, che lancia missili batteriologici contro l'Israele nel tentativo di provocare la reazione: infatti se l'Israele entrer\u00e0 in guerra la Coalizione anti-irachena ritirer\u00e0 i propri contingenti dal Medio Oriente. Armati fino ai denti, gli 8 soldati\nsalgono su un elicottero della Royal Air Force durante la notte e, dopo che hanno rischiato di morire da un missile Roland, atterrano nel nordovest dell'Iraq.\nLa mattina seguente Andy scopre una campo nemico iracheno pieno di cannoni S-60 e avvisa Mark che tra poco la pattuglia deve iniziare ad allontanarsi dalla zona nemica, ma\nun giovane pastore scopre la pattuglia e corre verso gli iracheni. Cos\u00ec la pattuglia, dopo aver tentato inutilmente di chiamare l'elicottero, decide di allontanarsi al pi\u00f9 presto.\nMentre cercano di allontanarsi, gli inglesi sentono dei rumori di cingolati: Andy urla di stare gi\u00f9 e preparare i lanciarazzi M72 LAW.\nRay e Baz sparano due missili centrando il carro armato, mentre gli altri compagni aprono il fuoco su un mezzo blindato, uccidendo alcuni iracheni.\nMentre gli iracheni si ritirano, Mark lancia una granata al fosforo bianco all'interno del carro armato, eliminando il resto dei nemici. Andy ordina alla pattuglia di prendere gli zaini\ne scappare dagli iracheni. Durante uno scontro a fuoco Chris viene colpito da una cannonata, ma riesce a sopravvivere miracolosamente e a prendere una fiaschetta d'argento di sua moglie all'interno del suo zaino distrutto.\nDurante la notte la pattuglia, dopo aver abbandonato gli zaini a causa del loro peso, si stabilisce in un terreno sabbioso e Baz cerca di contattare gli AWACS con un radiofaro tattico, ma inutilmente. Allora Andy decide di marciare per 270 chilometri verso la Siria per trovare la salvezza, ma durante la marcia avviene una nevicata e Andy decide di fare un tentativo di contattare gli AWACS mentre Ray, Stan e Chris si separano accidentalmente dal resto del gruppo a causa della confusione.\nAndy, Baz, Dinger, Tony e Mark fanno sosta in diversi nascondigli inseguiti dalle truppe irachene sino a quando non dirotteranno un taxi in una superstrada.\nAndy e i suoi compagni per\u00f2 arrivano ad un posto di blocco e uccidono la guardia riuscendo a scappare dopo un breve scontro a fuoco.\nArrivati sulle rive del fiume Eufrate, la pattuglia rimane coinvolta in uno scontro a fuoco nel quale perde la vita Tony. Baz e Dinger si tuffano nell'Eufrate mentre Andy e Mark prendono una strada diversa e rimangono entrambi coinvolti in uno scontro a fuoco. Dopo aver ucciso alcuni iracheni Andy e Mark terminano le munizioni e sono costretti a scappare a piedi, ma durante la confusione\nsi separano e Mark viene colpito, presumibilmente morto, mentre Andy riesce a scappare.\nLa mattina seguente Andy \u00e8 a 2 chilometri al confine siriano quando nota un camion nemico e si nasconde in un canale di drenaggio. Pi\u00f9 tardi arriva per\u00f2 un altro camion. Andy viene cos\u00ec scoperto e, catturato, viene condotto in una caserma irachena dove viene malmenato da un capitano accusandolo di essere un israeliano. Intanto all'esterno della caserma Dinger, steso per terra, viene umiliato\nda alcuni soldati e da un vecchio in lacrime per aver perso il proprio figlio. Andy incontra poi un colonnello che ha inseguito la pattuglia, ma decide di non dire nulla e viene portato via.\nAndy e Dinger, dopo aver rischiato un linciaggio da parte di una folla inferocita, vengono trasferiti in una base segreta irachena.\nAndy, per dimostrare di non essere un israeliano, durante un interrogatorio si alza e mostra agli iracheni il pene facendoli notare che non \u00e8 circonciso come gli ebrei. Poi Andy dichiara agli iracheni\nche appartiene ad una squadra medica incaricata di soccorrere i piloti abbattuti ma, dopo aver rifiutato di firmare un documento per la Croce Rossa affermando\nche l'esercito lo punir\u00e0 per aver firmato, viene sbattuto nella sua stessa cella e intravede Stan trascinato in un corridoio. Il giorno dopo Andy viene torturato da un dentista che gli strappa via un dente per aver mentito e durante la notte sente dei bombardamenti e urla di colpire la sua cella per porre fine alle sue sofferenze.\nUn giorno Andy, dopo aver visto Dinger in fin di vita nel corridoio, con la forza della mente dichiara che fa parte di un plotone di fanteria incaricata per l'osservazione. Andy riesce cos\u00ec a scampare alla cattiva sorte e viene trasferito in carcere militare di massima sicurezza dove incontra Dinger e Stan. Nel carcere, intanto, Andy fa \"amicizia\" con un soldato iracheno nonostante lo obbliga a leccarsi le mani ricoperte di feci dopo aver riparato un gabinetto. Allo scoppio della guerra terrestre da parte della Coalizione, Stan e Dinger vengono rilasciati mentre Andy rimane in cella da solo con i suoi pensieri, riuscendo poi a risollevare il morale pensando alla sua figlioletta Kate.\nTerminata la guerra Andy viene liberato e, curato dalla Croce Rossa, incontra Mark, sopravvissuto miracolosamente sebbene ferito ad un piede. Andy e Mark riescono cos\u00ec a tornare in Inghilterra\ndove Andy incontra Kate e la sua fidanzata Jilly, mentre Chris sar\u00e0 l'unico a sfuggire alla cattura raggiungendo la Siria.\nL'ultima scena mostra una foto della pattuglia dove compare una didascalia con scritto:\" La pattuglia era formata da otto uomini. Solo cinque hanno fatto ritorno.\"\nDistribuzione.\nNonostante il successo del libro, il \"Film TV\" non \u00e8 mai stato trasmesso in Italia. &lt;br&gt;\nIl DVD \u00e8 reperibile solo in lingua inglese. Per fortuna, su \"You Tube\" circola una versione inglese, sottotitolata in \"Italiano\"."}
{"id": "4502508", "revid": "120560981", "url": "https://it.wikipedia.org/wiki?curid=4502508", "title": "Squeak the Mouse", "text": "Squeak the Mouse \u00e8 una serie a fumetti italiana creata da Massimo Mattioli. Il protagonista \u00e8 un topo antropomorfo ironico e sanguinario; la serie nasce come parodia dei cartoni animati per bambini ed esord\u00ec nel 1982 sulla rivista \"Frigidaire\" e venne successivamente raccolta in volume. Il 18 aprile 2019 viene pubblicata una nuova raccolta, \"Squeak The Mouse: The Trilogy\", con un terzo volume inedito.\nPur non essendoci conferme ufficiali, secondo alcuni il fumetto sarebbe stato fonte di ispirazione per \"Grattachecca &amp; Fichetto\", di Matt Groening.\nStoria editoriale.\nLa serie esord\u00ec sul mensile \"Frigidaire\" a partire dal 1982 . Le storie furono poi raccolte in un volume omonimo nel 1984. Inizialmente destinato ad essere un unico volume, ebbe un sequel (\"Squeak the Mouse 2\"), pubblicato nel 1992, e un terzo capitolo, inedito fino al 2019, contenuto nel volume: \"Squeak the Mouse - l'Integrale\" edito dalla Coconinopress - Fandango. Il primo volume narra le vicende del gatto, il secondo quelle del topo. Lo stile \u00e8 quello di un cartone animato alla Tom &amp; Jerry. Le vignette sono mute, appaiono solo i rumori.\nIl 1\u00b0 volume \u00e8 stato pubblicato anche in Francia sulla rivista \"L\u2019\u00c9cho des Savanes\" e venne poi raccolto in volume nel 1984 da Albin Michel, il quale pubblic\u00f2 anche il secondo volume, \"Squeak the Mouse 2\", nel 1992. In Italia la Blue Press ristamp\u00f2 i due volumi nel 1994.\nTrama.\nIl primo volume \u00e8 scritto dal punto di vista del gatto che insegue Squeak per divorarselo; dopo un inseguimento slapstick e una serie di incidenti, lo uccide staccandogli la testa e mangiandogli il corpo. Il gatto decide poi di andare a una festa assieme alla sua ragazza, ma corteggiando allo stesso tempo un'altra gattina. Squeak tuttavia torna in vita come zombie e, rintracciato il gatto, massacra ogni partecipante della festa nel modo pi\u00f9 cruento possibile. Il gatto, unico superstite, riesce a fermare ancora una volta Squeak dandogli fuoco, per poi fuggire terrorizzato. Quando torna a casa, tuttavia, tutti gli invitati della festa si rianimano come zombie e si scagliano contro di lui, costringendolo a eliminarli uno ad uno con mezzi improvvisati. Squeak torna ancora una volta, finendo stavolta tritato in un frullatore. Il gatto, il giorno dopo, incontra delle altre gattine che lo invitano ad una festa, che si evolve in una vera e propria orgia. Passando una giornata di sesso e musica, il gatto si ritrova nuovamente Squeak tra i piedi, ridotto ad una poltiglia strisciante ma ancora capace di uccidere, massacrando le gattine. Il gatto, per eliminarlo definitivamente, dovr\u00e0 far saltare in aria la casa. Eliminato Squeak per\u00f2, inizier\u00e0 ad inseguire un altro topo.\nIl secondo volume invece comincia con un papero scienziato che porta in vita Squeak dalle pagine del primo volume. Il topo rimane scioccato dalla sua stessa morte leggendo il fumetto e decide di vendicarsi; rintraccia cos\u00ec il gatto al cinema durante la proiezione di \"Non aprite quella porta - Parte 2\" e lo uccide, ma quando Squeak sale su un aereo in viaggio verso un'isola tropicale, il gatto, diventato uno zombie, si rianima sull'aereo e lo fa precipitare. Squeak, salvatosi, si ritrova su una spiaggia dove ha dei rapporti sessuali con due topine appena incontrate. Il gatto zombie per\u00f2 appare nuovamente, e Squeak riesce ad ucciderlo e a spargerne le ossa. Lo scheletro viene ritrovato e riassemblato da un bambino fanatico di film dell'orrore, prende improvvisamente vita ed ancora una volta d\u00e0 la caccia al topo. Squeak ha ancora una volta la meglio, distruggendolo con la dinamite. Subito dopo, per\u00f2, viene inseguito da un nuovo gatto.\nControversie.\nPer suoi contenuti, la serie fu pi\u00f9 volte sequestrata in Paesi stranieri, in particolare negli USA nel 1985, 1500 copie vennero bloccate alla dogana perch\u00e9 considerato materiale osceno e pornografico. Nonostante i sequestri, la serie non sub\u00ec censure."}
{"id": "4502509", "revid": "205197", "url": "https://it.wikipedia.org/wiki?curid=4502509", "title": "Governatorati del Sudan del Sud", "text": ""}
{"id": "4502511", "revid": "122146825", "url": "https://it.wikipedia.org/wiki?curid=4502511", "title": "Pepe Pozas", "text": "Carriera.\nCresciuto nelle giovanili del M\u00e1laga, ha esordito in Liga ACB con la prima squadra nel 2011. Dal 2009 gioca stabilmente in prestito al Club Baloncesto Axarqu\u00eda, societ\u00e0 associata proprio al M\u00e1laga.\nNel suo palmar\u00e8s figura la vittoria ai FIBA EuroBasket Under-20 2011 e il bronzo ai FIBA EuroBasket Under-20 2012."}
{"id": "4502512", "revid": "237256", "url": "https://it.wikipedia.org/wiki?curid=4502512", "title": "Gavril Petrovi\u010d Gagarin", "text": ""}
{"id": "4502515", "revid": "363629", "url": "https://it.wikipedia.org/wiki?curid=4502515", "title": "Scala visuoanalogica del dolore", "text": ""}
{"id": "4502516", "revid": "1226", "url": "https://it.wikipedia.org/wiki?curid=4502516", "title": "Iron Sky - Saranno nazi vostri", "text": ""}
{"id": "4502517", "revid": "1543377", "url": "https://it.wikipedia.org/wiki?curid=4502517", "title": "Meijer de Haan", "text": "\u00c8 conosciuto anche come Meyer de Haan.\nBiografia.\nMeijer Isaac de Haan nacque in un'agiata famiglia ebrea proprietaria di un biscottificio. In giovent\u00f9 si applic\u00f2 allo studio della religione, della musica e infine dell'arte. Riscosse un certo successo in Olanda con opere a soggetto ebraico e ad Amsterdam esegu\u00ec anche dei ritratti.\nPer continuare gli studi di pittura, nell'inverno del 1888 si trasfer\u00ec a Parigi. L\u00ec incontr\u00f2 Jan Verkade (suo compatriota), Pissarro, Theo van Gogh, Charles Filiger e Paul Gauguin. Con quest'ultimo si rec\u00f2 in Bretagna, prima a Pont-Aven, quindi a Le Pouldu, sulla costa, nella locanda di Marie Henry, l'Hotel-caf\u00e9 \"La Buvette de la plage\". Assieme a Gauguin decor\u00f2 la sala da pranzo dell'albergo con affreschi di stile impressionista. In seguito chiese a Gauguin di dargli lezioni di pittura: in cambio De Haan gli avrebbe pagato la pensione. Ben presto ader\u00ec alle idee postimpressioniste che maturavano fra coloro che frequentavano Pont-Aven, primi fra tutti Paul Gauguin e \u00c9mile Bernard, caratterizzate dal cloisonnisme e dal sintetismo e consolid\u00f2 la sua appartenenza al gruppo dei pittori di quella che fu chiamata la Scuola di Pont-Aven.\nTheo van Gogh gli fece conoscere il fratello Vincent del quale divenne amico e con cui scambi\u00f2 un'interessante corrispondenza. Del resto, anche in precedenza Van Gogh aveva scritto: \"I disegni di De Haag sono molto belli, mi piacciono assai e sono particolarmente desideroso di conoscerlo un giorno di persona\". Anche Gauguin scrisse bene di lui. In una lettera a \u00c9mile Bernard, infatti, cos\u00ec si era espresso: \"Qui De Haan progredisce meravigliosamente...\".\nDopo i primi mesi di permanenza nella locanda di Le Pouldu, De Haan si innamor\u00f2 di Marie Henry, la proprietaria, e da lei ebbe una figlia. Quando per\u00f2 decise di seguire Gauguin a Tahiti, la famiglia, da Amsterdam, gli tolse il sostegno economico. De Haan dovette cos\u00ec rientrare tristemente in patria nel 1890, abbandonando la Bretagna, gli amici e la stessa Marie, prima ancora che la loro figlia Ida nascesse.\nDe Haan non torn\u00f2 pi\u00f9 in Francia, n\u00e9 rivide alcuno degli amici pittori, conducendo vita ritirata. Aveva lasciato tutti i suoi quadri a Marie.\nDipinse in tutto meno di 50 tele, di cui la maggioranza appartiene alla collezione Marie Henry. Meijer de Haan mor\u00ec ad Amsterdam all'et\u00e0 di 43 anni.\nNel 2010, il Mus\u00e9e d'Orsay ha organizzato una mostra delle sue opere intitolata \"Meijer de Haan, the Hidden Master\"."}
{"id": "4502518", "revid": "237256", "url": "https://it.wikipedia.org/wiki?curid=4502518", "title": "Gavril Ivanovi\u010d Davydov", "text": ""}
{"id": "4502520", "revid": "121970879", "url": "https://it.wikipedia.org/wiki?curid=4502520", "title": "Dani D\u00edez", "text": ""}
{"id": "4502521", "revid": "46931", "url": "https://it.wikipedia.org/wiki?curid=4502521", "title": "After the Shock", "text": ""}
{"id": "4502522", "revid": "287204", "url": "https://it.wikipedia.org/wiki?curid=4502522", "title": "Dani Diez", "text": ""}
{"id": "4502523", "revid": "281944", "url": "https://it.wikipedia.org/wiki?curid=4502523", "title": "Diosdado Pangan Macapagal", "text": ""}
{"id": "4502530", "revid": "757396", "url": "https://it.wikipedia.org/wiki?curid=4502530", "title": "Edgaras Ulanovas", "text": ""}
{"id": "4502531", "revid": "121477754", "url": "https://it.wikipedia.org/wiki?curid=4502531", "title": "Musetto (gastronomia)", "text": "Il musetto (\"mus\u00e9t\" in lingua friulana e \"muzeto\" in lingua veneta) \u00e8 un tipo d'insaccato simile al cotechino e riconosciuto tra i Prodotti Agroalimentari Tradizionali Friulani e Giuliani.\nMetodiche di lavorazione.\nPrende il nome dai tipi di carne utilizzata per l'impasto da insaccare in budello di maiale; infatti, a differenza del cotechino, la carne utilizzata per l'impasto del musetto \u00e8 costituito dai tagli meno pregiati del maiale: muso (da cui deriva il nome), lardo della cotica, muscoletti interni teneri, lardo sodo., che viene tritata e mischiata con cannella, pepe, noce moscata e altre spezie a seconda della ricetta (tra cui spesso vi \u00e8 anche coriandolo e chiodi di garofano). Acquista caratteristiche organolettiche migliori se viene consumato dopo circa un mese di stagionatura.\nIn alcune zone del Friuli il musetto \u00e8 sottoposto ad un periodo di affumicatura che pu\u00f2 prolungarsi anche per 12 ore. Per questa operazione si usa il borestai, ovvero brace di legna secca che non libera micelle di fuliggine e che assicura la formazione di un sottile strato esterno pi\u00f9 essiccato rispetto all\u2019impasto.\nL'impasto \u00e8 fatto macinando assieme cotenna, carne del muso, sale e pepe. Esso viene insaccato in budello di dimensioni leggermente pi\u00f9 piccole rispetto a quelli utilizzati per i salami e leggermente pi\u00f9 grande rispetto a quello utilizzato per le salsicce.\nTipicamente lo si mangia lesso, bollito nell'acqua. Durante tale cottura l'acqua viene cambiata pi\u00f9 volte (solitamente 2 volte). In Veneto \u00e8 accompagnato con pur\u00e8 di patate e salsa di cren. Viene talvolta cotto nella cenere, come avviene gi\u00e0 per il salame, o lo si pu\u00f2 trovare cotto anche a bagnomaria oppure affumicato.\nAnnotazioni storiche.\nIl Musetto \u00e8 un prodotto tradizionale del Friuli Venezia Giulia, storicamente noto come il pi\u00f9 classico insaccato friulano e frequentemente consumato con la brovada, altro piatto tipicamente friulano. Antiche ricette per fare il musetto si ritrovano nel libro \"Nozioni pratiche per un possidente, agricoltore e padre di famiglia\", di Bernardino Beretta, pubblicato nel 1851. Altro libro storico nel quale viene fatto riferimento alla produzione del Musetto \u00e8 \u201cLa Carne suina nell\u2019alimentazione tradizionale friulana\", pubblicato nel 1929."}
{"id": "4502534", "revid": "125014331", "url": "https://it.wikipedia.org/wiki?curid=4502534", "title": "Serie A2 2002-2003 (pallamano maschile)", "text": "La Serie A2 2002-2003 \u00e8 stata la 33\u00aa edizione del torneo di secondo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 28 settembre 2002 e si \u00e8 conclusa il 31 maggio 2003."}
{"id": "4502541", "revid": "757396", "url": "https://it.wikipedia.org/wiki?curid=4502541", "title": "Pierre Oriola", "text": ""}
{"id": "4502542", "revid": "46931", "url": "https://it.wikipedia.org/wiki?curid=4502542", "title": "Rage and Honor - Rabbia e Onore", "text": ""}
{"id": "4502545", "revid": "46931", "url": "https://it.wikipedia.org/wiki?curid=4502545", "title": "Rage and Honor", "text": ""}
{"id": "4502554", "revid": "767487", "url": "https://it.wikipedia.org/wiki?curid=4502554", "title": "Stephanie Dominikovna Radziwill", "text": "Biografia.\nEra l'unica figlia del principe Dominik Hieronim Radziwill (1786-1813), e della sua seconda moglie, Theophila Moravia (1791-1828).\nSuo padre fu ucciso in battaglia quando aveva tre anni. Studi\u00f2 presso l'Istituto di Santa Caterina, a San Pietroburgo.\nNel 1826 divenne damigella d'onore.\nMatrimonio.\nSu richiesta del principe Antonio Radziwill (1759-1832) Stephanie avrebbe dovuto sposare suo figlio, il principe Ferdinand, ma egli mor\u00ec nel 1827. Poi l'imperatrice Maria Fedorovna decise che il marito sarebbe stato uno principe tedesco. \nLa scelta cadde sul figlio di Peter Wittgenstein, Ludwig. \nIl matrimonio ebbe luogo nel mese di aprile 1828 nella chiesa del Palazzo d'Inverno. Tuttavia, l'imperatore Nicola I non partecip\u00f2 alla cerimonia, a causa della partecipazione del conte alla congiura decabristi. \nEbbero due figli:\nMorte.\nDopo la nascita della figlia, Stephanie e suo marito andarono all'estero. Vissero a Firenze dove, nel 1832, nacque suo figlio. \nStephanie mostr\u00f2 i primi segni di tubercolosi. I medici prescrissero delle cure e, successivamente, partirono per Bad Ems, dove il 26 luglio 1832, Stephanie mor\u00ec. "}
{"id": "4502555", "revid": "92723", "url": "https://it.wikipedia.org/wiki?curid=4502555", "title": "Jean Vion de Samo\u00ebns", "text": "Biografia.\nLe notizie sulla vita di Jean Vion de Samo\u00ebns sono molto povere.\nDi lui si \u00e8 riusciti a dedurre la provenienza e il periodo nel quale fu attivo. \nL'impresa costruttiva pi\u00f9 importante alla quale prese parte fu la scultura, insieme a Jean de Chetro, degli stalli del coro della Cattedrale di Aosta tra il 1465 e il 1470 circa. Nel Museo del tesoro della cattedrale di Aosta si conserva sulla fiancata di uno stallo il suo ritratto (assieme ad un'omologa fiancata con quello di Jean de Chetro) del quale si riconosce la fisionomia incisa, assieme al suo nome.\nIn passato si era anche ipotizzato che fosse l'autore delle mensole scolpite presenti nel soffitto della cosiddetta \"sala delle teste\" nel Castello Sarriod de la Tour; tali intagli presentano infatti una particolare affinit\u00e0 stilistica con le \"misericordie\" (sostegni posti nella parte esterna dei sedili ai quali ci si pu\u00f2 appoggiare quando il sedile \u00e8 rialzato) degli stalli della cattedrale. Analisi dendrocronologiche delle travi del soffitto hanno consentito di datare gli intagli intorno al 1432; \u00e8 verosimile ritenere che esse siano state realizzate da un atelier valdostano nel quale, all'altezza di tali anni, Jean Vion avrebbe potuto condurre il suo apprendistato."}
{"id": "4502560", "revid": "46931", "url": "https://it.wikipedia.org/wiki?curid=4502560", "title": "Hired to Kill - Top Model per uccidere", "text": ""}
{"id": "4502564", "revid": "237256", "url": "https://it.wikipedia.org/wiki?curid=4502564", "title": "Praskov'ja Georgievna Troubetzkoia", "text": ""}
{"id": "4502568", "revid": "436907", "url": "https://it.wikipedia.org/wiki?curid=4502568", "title": "13 (Black Sabbath)", "text": "13 \u00e8 il diciannovesimo album in studio del gruppo musicale britannico Black Sabbath, pubblicato il 10 giugno 2013 dalla Vertigo Records e dalla Republic Records.\nSi tratta del primo album in studio pubblicato dal gruppo dai tempi di \"Forbidden\" (1995), nonch\u00e9 il primo registrato con il cantante Ozzy Osbourne e il bassista Geezer Butler dai tempi della pubblicazione dell'album dal vivo \"Reunion\" (1998), il quale conteneva due tracce inedite. Inoltre, si tratta del primo album in studio con Osbourne da \"Never Say Die!\" (1978), e con Butler da \"Cross Purposes\" (1994).\nLa formazione originale dei Black Sabbath inizi\u00f2 a lavorare su un nuovo album in studio nel 2001 con il produttore Rick Rubin. Lo sviluppo dell'album tuttavia si interruppe a causa degli impegni di Osbourne nel completamento di un suo album dal solista, e il resto del gruppo si dedic\u00f2 ad alcuni progetti paralleli, come i GZR e gli Heaven &amp; Hell. Quando i Black Sabbath annunciarono la loro riunione l'11 novembre 2011, gli stessi annunciarono inoltre che avrebbero ripreso i lavori sul nuovo album sempre con Rubin. Le sessioni di registrazione ebbero luogo tra il mese di agosto 2012 e quello di gennaio 2013 a Los Angeles, California. In aggiunta a Osbourne, Butler e il chitarrista Tony Iommi, il gruppo ingaggi\u00f2 per le sessioni di registrazione il batterista Brad Wilk dei Rage Against the Machine e degli Audioslave, in seguito alla decisione del batterista originario Bill Ward di non voler partecipare alla reunion, a causa di una disputa contrattuale.\nIl disco \u00e8 stato inoltre inserito alla 12\u00aa posizione della classifica dei 20 migliori album metal del 2013 stilata dalla rivista \"Spin\".\nAntefatti.\nDopo una serie di concerti tenuti tra il 1997 e il 1998 per celebrare la loro riunione, la formazione originaria dei Black Sabbath inizi\u00f2 a lavorare a un nuovo album con il produttore Rick Rubin nella primavera del 2001; tuttavia, le sessioni di registrazioni vennero sospese quando Ozzy Osbourne fu chiamato a completare alcune tracce del suo album solista \"Down to Earth\", pubblicato nell'ottobre di quell'anno. Tony Iommi ricord\u00f2, \u00ab\u00c8 appena giunto al termine. Non siamo andati oltre, ed \u00e8 stato un vero peccato perch\u00e9 [le canzoni] erano davvero buone\u00bb. Iommi inoltre comment\u00f2 sulla difficolt\u00e0 di tenere tutti i componenti insieme per lavorare all'album: \nDopo un altro tour avvenuto nella met\u00e0 del 2001, i Black Sabbath entrarono nuovamente in pausa fino al 2004, quando tornarono a suonare all'Ozzfest. Nel mese di novembre 2005, il gruppo fu introdotto nella UK Music Hall of Fame, e nel mese di marzo 2006, dopo undici anni di ammissibilit\u00e0, il gruppo fu introdotto anche nella Rock and Roll Hall of Fame. Mentre Osbourne stava lavorando al suo nuovo album da solista nel 2006, la Rhino Records pubblic\u00f2 \"\", una raccolta di canzoni incentrate sui primi quattro album pubblicati dai Black Sabbath con Ronnie James Dio alla voce. Per la pubblicazione, Iommi, Butler, Dio e Vinny Appice si riunirono per scrivere e registrare tre inediti. \"The Dio Years\" fu pubblicato il 3 aprile 2007, raggiungendo la posizione 54 nella Billboard 200, mentre il singolo \"The Devil Cried\" raggiunse la posizione 37 nella Mainstream Rock Songs. Soddisfatti dei risultati, Iommi e Dio decisero di riunire la formazione di \"Heaven and Hell\" per un tour mondiale. Mentre la formazione composta da Osbourne, Butler, Iommi e Bill Ward veniva sempre nominata Black Sabbath, il gruppo opt\u00f2 per il nome Heaven &amp; Hell, dall'album omonimo, per evitare confusione. Ward fu inizialmente invitato a partecipare, ma cambi\u00f2 idea prima che il tour iniziasse a causa di divergenze musicali con \u00abun paio di membri del gruppo\u00bb. Ward fu rimpiazzato da Vinny Appice, e fu cos\u00ec ricomposta effettivamente la formazione che realizz\u00f2 gli album \"Mob Rules\" e \"Dehumanizer\". Dopo la pubblicazione dell'unico album \"The Devil You Know\" (2009), il 16 maggio 2010 Dio mor\u00ec in seguito a lunga battaglia contro il cancro allo stomaco, e in seguito a un concerto tributo con l'ex-cantante dei Black Sabbath Glenn Hughes, gli Heaven and Hell si sciolsero.\nL'11 novembre 2011, i Black Sabbath ospitarono una cerimonia di annuncio al Whisky a Go Go di Hollywood, California. Presentato dall'ex-cantante dei Black Flag Henry Rollins, l'evento comprese tutti e quattro i membri originari del gruppo. Dopo mesi di voci su una loro possibile reunion, quest'ultima venne confermata dal gruppo nel corso dell'evento. Alla domanda di Rollins sull'avvenuta riunione, Iommi rispose che \u00ab\u00e8 ora o mai pi\u00f9. Stiamo andando d'accordo alla grande. Tutto questo \u00e8 davvero buono.\u00bb Butler aggiunse inoltre che il nuovo materiale avrebbe avuto \u00ablo stile e il sound dei Black Sabbath agli esordi.\u00bb Il 18 novembre 2011 i Black Sabbath annunciarono che si sarebbero esibiti in Europa tra maggio e giugno 2012.\nRegistrazione.\nIl 9 gennaio 2012 venne annunciato che a Iommi erano state diagnosticate le prime fasi di un linfoma, il che ostacol\u00f2 l'attivit\u00e0 del gruppo. A causa dell'imprevisto, le sessioni di lavorazione per \"13\", che avrebbero dovuto aver luogo a Los Angeles, furono spostate nella casa di Iommi in Inghilterra. Il 2 febbraio 2012, Ward annunci\u00f2 pubblicamente che non avrebbe partecipato alla reunion dei Black Sabbath a meno che non avesse ricevuto un \u00abcontratto da firmare.\u00bb Il giorno seguente, gli altri componenti del gruppo annunciarono: \u00abnon abbiamo altra scelta che continuare a registrare senza di lui\u00bb, ma affermando anche che \u00abla nostra porta sar\u00e0 sempre aperta\u00bb perch\u00e9 Ward ritorni nel gruppo. Sempre nel mese di febbraio, il gruppo annunci\u00f2 che non avrebbe proseguito il tour mondiale, esibendosi per\u00f2 ugualmente al Download Festival a giugno 2012. Invece dei Black Sabbath, il tour avrebbe presentato soltanto gli \"Ozzy and Friends\", gruppo composto da Osbourne e da musicisti d'eccezione che cambiavano da un concerto all'altro. L'11 aprile, il fondatore del Lollapalooza Perry Farrell annunci\u00f2 che i Black Sabbath si sarebbero esibiti nell'edizione 2012 del suo festival, aggiungendo anche che si sarebbe trattata dell'unica data del 2012 in continente americano; il 15 maggio, Ward pubblic\u00f2 un comunicato sul proprio sito ufficiale affermando che, a causa di mancati accordi, non avrebbe partecipato neanche ai concerti, ma spiegando anche che sarebbe \u00abrimasto con una mente aperta e disponibile a negoziare termini \"firmabili\" con i rappresentanti dei Black Sabbath in futuro.\u00bb Quattro giorni pi\u00f9 tardi, Butler pubblic\u00f2 una dichiarazione nella quale espresse la sua tristezza per la decisione di Ward. Il bassista svel\u00f2 anche che il batterista Tommy Clufetos stava provando con il gruppo in Inghilterra.\nIl 2 giugno 2012, Osbourne raccont\u00f2 in un'intervista al \"New Musical Express\" che i Black Sabbath avevano scritto \u00abcirca 15 brani per il momento\u00bb, aggiungendo anche che \"2013\" era un buon indizio su quale sarebbe stato il titolo dell'album. Il gruppo ritorn\u00f2 in studio per continuare i lavori all'album verso la fine del mese di agosto, mentre nel mese di ottobre giunse la conferma del titolo di uno dei nuovi brani, \"God Is Dead?\". Il 12 gennaio 2013, i Black Sabbath rivelarono che l'album si sarebbe intitolato \"13\" e che sarebbe stato pubblicato nel mese di giugno; inoltre venne anche annunciato che il batterista Brad Wilk dei Rage Against the Machine e degli Audioslave si era occupato dell'esecuzione delle parti di batteria dell'album.\nIn un'intervista a NAMM avvenuta a gennaio 2013, Butler spieg\u00f2 che \"13\" non era il titolo definitivo scelto per l'album e che sarebbe potuto cambiare; tuttavia questo si \u00e8 rivelato non essere il caso. Il mese seguente il gruppo pubblic\u00f2 attraverso il proprio canale YouTube un breve documentario che mostrava alcuni momenti del periodo passato in studio.\nPromozione.\nPrima della pubblicazione dell'album, tra aprile e maggio 2013 i Black Sabbath si sono imbarcati in un tour in Australia, dove non si esibivano dal vivo dal 1974, per poi esibirsi all'Ozzfest Japan il 12 maggio 2013. Queste date sono state disposte per consentire a Iommi di tornare nel Regno Unito per il trattamento del linfoma una volta ogni sei settimane. Dal mese di luglio fino agli inizi di settembre del 2013 i Black Sabbath si sono esibiti negli Stati Uniti d'America dopo otto anni di assenza dal paese. In seguito a quest'ultimo tour, il gruppo \u00e8 tornato in Europa per alcune date tenute tra novembre e dicembre.\nIl primo singolo estratto dall'album, \"God Is Dead?\", \u00e8 stato pubblicato il 19 aprile 2013 in download digitale. I Black Sabbath sono inoltre apparsi nella puntata finale della 13\u00aa stagione di \"CSI - Scena del crimine\", nella quale eseguono il brano \"End of the Beginning\". Per quest'ultimo brano \u00e8 stato girato un videoclip, pubblicato l'11 giugno.\nIl 4 giugno, ad una settimana dalla data di uscita di \"13\", il gruppo ha reso disponibile in anteprima l'intero album in streaming su iTunes. Il 17 ottobre \u00e8 stato pubblicato il videoclip del brano \"Loner\".\nSuccesso commerciale.\n\"13\" ha debuttato al primo posto della Official Albums Chart, diventando il primo disco del gruppo in vetta alle classifiche britanniche dai tempi di \"Paranoid\" (1970). Con un gap di circa 43 anni, ha battuto il record precedentemente detenuto da Bob Dylan, il quale aveva raggiunto il primo posto con \"Together Through Life\" (2009) dopo averlo fatto l'ultima volta con \"New Morning\" (1970).\nL'album ha inoltre debuttato alla posizione pi\u00f9 alta della Billboard 200, diventando il primo lavoro in assoluto del gruppo in vetta alle classifiche statunitensi, con un totale di 155.000 copie vendute durante la prima settimana. All'aprile 2014, l'album ha venduto oltre 360.000 copie negli Stati Uniti d'America. Anche in Canada \"13\" ha debuttato al primo posto della Billboard Canadian Albums, vendendo circa 25.000 copie.\nAl luglio 2014, l'album ha venduto oltre un milione di copie nel mondo."}
{"id": "4502573", "revid": "46931", "url": "https://it.wikipedia.org/wiki?curid=4502573", "title": "In the Cold of the Night", "text": ""}
{"id": "4502575", "revid": "154059", "url": "https://it.wikipedia.org/wiki?curid=4502575", "title": "Baoli", "text": ""}
{"id": "4502583", "revid": "46931", "url": "https://it.wikipedia.org/wiki?curid=4502583", "title": "Pass the Ammo", "text": ""}
{"id": "4502586", "revid": "287204", "url": "https://it.wikipedia.org/wiki?curid=4502586", "title": "Vera Fedorovna Gagarina", "text": ""}
{"id": "4502589", "revid": "124384928", "url": "https://it.wikipedia.org/wiki?curid=4502589", "title": "Givaldo Barbosa", "text": "Carriera.\nIn carriera ha vinto 3 titoli di doppio, di cui 2 con il connazionale Jo\u00e3o Soares: l'ATP Itaparica nel 1982 e il Bahia Open nel 1983. Nel 1985 ha vinto il Madrid Tennis Grand Prix in coppia con Ivan Kley."}
{"id": "4502597", "revid": "46931", "url": "https://it.wikipedia.org/wiki?curid=4502597", "title": "Bounty Tracker", "text": ""}
{"id": "4502609", "revid": "986213", "url": "https://it.wikipedia.org/wiki?curid=4502609", "title": "Leonilla Ivanovna Barjatinskaja", "text": "Biografia.\nEra la figlia del principe Ivan Ivanovi\u010d Barjatinskij (1767-1825), un membro di una delle famiglie pi\u00f9 influenti della nobilt\u00e0 russa, e della sua seconda moglie, la contessa Marija F\u00ebdorovna Keller (1792-1858), figlia di un diplomatico prussiano.\nMatrimonio.\nSpos\u00f2, il 23 ottobre 1834, il principe Ludwig von Sayn-Wittgenstein-Berlenburg (1799-1866), un aristocratico russo di origine tedesca, che era conosciuto in Russia come Lev Petrovi\u010d Vitgen\u0161tejn. Ebbero quattro figli:\nNel 1848 lasciarono la Russia. Suo marito ricevette dal re Federico Guglielmo IV di Prussia il Castello di Sayn, che era stato distrutto negli Guerra dei trent'anni.\nLa famiglia principesca si trasferiva in paese a paese, a seconda delle stagioni, portando con s\u00e9 i loro bambini, animali domestici, servitori e tutor.\nLeonilla si convert\u00ec al cattolicesimo e visse a Roma e poi a Parigi, dove ha assistito al saccheggio delle Tuileries nel 1848.\nMorte.\nLeonilla mor\u00ec il 1\u00ba febbraio 1918, all'et\u00e0 di 101 anni, nella sua residenza sul lago di Ginevra."}
{"id": "4502616", "revid": "229206", "url": "https://it.wikipedia.org/wiki?curid=4502616", "title": "Santuario di Maria Regina (Monopoli)", "text": ""}
{"id": "4502619", "revid": "2149408", "url": "https://it.wikipedia.org/wiki?curid=4502619", "title": "Hobbs (disambigua)", "text": ""}
{"id": "4502620", "revid": "104879484", "url": "https://it.wikipedia.org/wiki?curid=4502620", "title": "Educazione secondo il metodo problem-posing", "text": "L'educazione secondo il metodo problem-posing si riferisce ad un termine coniato dall'educatore brasiliano Paulo Freire nel suo testo del 1970, \"Pedagogy of the Oppressed\" (\"Pedagog\u00eda del oprimido, Pedagogia degli oppressi)\". Il problem-posing si collega ad un metodo d'insegnamento che sottolinea l'importanza del pensiero critico per affrancarsi. Freire us\u00f2 tale metodo quale alternativa all'educazione secondo il modello educativo tradizionale o \"banking education\", secondo cui chi apprende \u00e8 un contenitore da riempire con le conoscenze.\nOrigini.\nLa pedagogia di Freire origin\u00f2 dalle sue osservazioni ed esperienze mentre lavorava quale istruttore in un programma di alfabetizzazione rivolto a contadini del Brasile. In quel periodo, Freire divenne consapevole della dominazione economica, politica, sociale causata dal paternalismo. Il paternalismo conduce ad una cultura del silenzio, che impedisce alle persone di confrontarsi sulla propria oppressione. Egli trasform\u00f2 questa filosofia in pedagogia poich\u00e9 \"l'intero sistema educativo era uno degli strumenti maggiori per mantenere la cultura del silenzio\". La sua filosofia dell'educazione \u00e8 centrata sulla coscienza critica per cui gli oppressi riconoscono la causa della propria oppressione; \"cos\u00ec attraverso un'azione di trasformazione essi possono creare una nuova situazione che rende possibile la ricerca di una umanit\u00e0 pi\u00f9 completa\". L'educazione centrata sul problem-posing \u00e8 il sentiero che conduce alla coscienza critica. James D. Kirylo nel suo libro, \"Paulo Freire: The Man from Recife\", ripropone il pensiero di Freire affermando che l'educazione secondo il problem-posing \u00e8 quella in cui gli esseri umani sono visti quali esseri consapevoli che pur essendo incompleti sono calati nel processo del divenire.\nL'opera di Freire \u00e8 radicata nella teoria costruttivista dell'apprendimento e specificatamente nell'opera di Jean Piaget e di John Dewey. La teoria costruttivista sostiene che la conoscenza viene costruita dagli individui che usano la propria esperienza e questo \u00e8 ci\u00f2 a cui Freire si rivolse per sviluppare la propria pedagogia. In \"Pedagogy of the Oppressed\", Freire scrive:\nFilosofia.\nLa filosofia dell'educazione secondo la metodologia del problem-posing \u00e8 il fondamento della moderna pedagogia critica. Tale metodo risolve la contraddizione apprendente\u2013docente riconoscendo che la conoscenza non viene depositata dall'uno (docente) nell'altro (apprendente) ma viene invece formulata attraverso un dialogo tra i due. Il ragionamento di Freire si conclude nell'affermazione che \"l'educazione autentica non viene portata da \"A\" per \"B\" o da \"A\" circa \"B\" bens\u00ec da \"A\" con \"B\".\" La rappresentazione della conoscenza piuttosto che la sua imposizione conduce alla liberazione.\nMetodo.\nQuale metodo di insegnamento, il problem-posing implica \"ascolto, dialogo e azione\". Molti modelli per l'applicazione del problem-posing sono stati formulati da quando Freire coni\u00f2 per la prima volta questo termine. Uno dei modelli pi\u00f9 influenti \u00e8 il testo \"Freire For Classroom: A Sourcebook for Liberatory Teaching\" curato da Ira Shor. Quando gli insegnanti mettono in pratica l'educazione secondo il problem-posing, si avvicinano agli apprendenti quali compagni dialoganti, il che crea un'atmosfera di speranza, di amore, di umilt\u00e0 e di fiducia. Questo viene effettuato tramite sei punti di riferimento. I dialoganti (apprendenti/docenti) si avvicinano ai loro atti di conoscenza come se fossero fondati sulla propria esperienza e situazione individuale. Si avvicinano al mondo storico e culturale quale realt\u00e0 trasformabile formata dalla rappresentazione ideologica umana della realt\u00e0. Gli apprendenti ipotizzano connessioni tra le loro condizioni e le condizioni che si producono attraverso il formarsi della realt\u00e0. Gli apprendenti/dialoganti considerano i modi in cui possono dare forma a questa realt\u00e0 attraverso i loro metodi di conoscenza. Questa nuova realt\u00e0 \u00e8 collettiva, condivisa e mutevole. Le abilit\u00e0 di istruzione raggiunte dagli apprendenti vengono messe per iscritto dando cos\u00ec efficacia all'atto conoscitivo. Infine, gli apprendenti identificano i miti del discorso dominante e lavorano per destabilizzare questi miti terminando il ciclo dell'oppressione.\nSostenitori.\nIl metodo Montessori, sviluppato da Maria Montessori, pu\u00f2 essere considerato un'anticipazione dell'educazione fondata sul problem-posing quale modello per la prima infanzia.\nIl professor Ira Shor, docente di retorica e composizione all'Universit\u00e0 della Citt\u00e0 di New York, ha lavorato in stretto contatto con Freire e sostiene il modello del problem-posing nel suo uso della pedagogia critica. Shor ha pubblicato testi sui contratti di classificazione, sull'allestimento fisico della classe e sugli aspetti politici dei ruoli dei docenti e degli studenti.\nAltri sostenitori della pedagogia critica del problem-posing includono Henry Giroux, Peter Mc Laren, bell hooks, Victor Villanueva."}
{"id": "4502628", "revid": "287204", "url": "https://it.wikipedia.org/wiki?curid=4502628", "title": "Downtown Jacksonville", "text": "Il Downtown Jacksonville o in italiano Centro di Jacksonvile \u00e8 il distretto affaristico principale di Jacksonville (Florida) in Stati Uniti. Situato interamente nell'ex municipalit\u00e0 di Old Jacksonville (\"Vecchia Jacksonville\"), approssimativamente confinante a nord con State Street, il Interstate 95 a sud e ovest, e il Fiume Saint Johns a est. L'area contiene la pi\u00f9 grande concentrazione di grattacieli della citt\u00e0 oltre al governo municipale."}
{"id": "4502631", "revid": "123285630", "url": "https://it.wikipedia.org/wiki?curid=4502631", "title": "Percote", "text": "Percote era un'antica localit\u00e0 dell'Asia Minore, posta sul lato asiatico dell'Ellesponto, a nord-est di Troia. \nI suoi abitanti erano detti Percosi.\nStoria.\nMitologia.\nPercote \u00e8 menzionata diverse volte nella mitologia greca ed il pi\u00f9 famoso dei suoi abitanti fu il nobile Merope, un grande veggente che ebbe quattro figli: Arisbe (destinata a diventare la prima moglie del re troiano Priamo, che poi la ripudi\u00f2 dandola in matrimonio all'amico Irtaco), Clite (maritata giovanissima al coetaneo Cizico re dei Dolioni) e due maschi di nome Adrasto e Anfio, fondatori e sovrani delle citt\u00e0 di Adrastea e Pitiea. \nAllo scoppio della guerra di Troia molti familiari di Merope presero parte al conflitto come alleati di Priamo: Adrasto, Anfio e i tre figli di Irtaco e Arisbe (Asio, Niso, Ippocoonte). \nAsio era nel frattempo divenuto re di Arisbe, citt\u00e0 da lui fondata e chiamata col nome della madre e molti uomini del contingente militare da lui guidato venivano da Percote, che era stata incorporata con altre citt\u00e0 nel suo regno.\nDecadenza.\nIn epoca postmitica Percote decadde notevolmente, per rimanere infine abbandonata. Gi\u00e0 ai tempi di Strabone la cittadina non esisteva pi\u00f9, come si legge nella sua \"Geografia\"."}
{"id": "4502641", "revid": "120926157", "url": "https://it.wikipedia.org/wiki?curid=4502641", "title": "Dunia Engine", "text": "Il Dunia Engine \u00e8 un motore grafico sviluppato da Kirmaan Aboobaker per la Crytek, basato sul CryEngine. Utilizzato per la prima volta con \"Far Cry 2\", sub\u00ec notevoli cambiamenti dopo l'acquisto da parte della Ubisoft.\nVersioni.\nDunia Engine.\nEssendo basato sul CryEngine gi\u00e0 la prima versione del Dunia era notevolmente avanzata. Infatti, come \u00e8 stato possibile notare in \"Far Cry 2\", il motore grafico era in grado di usufruire di tecnologie come HDRI e Radiosity. In \"Far Cry 2\", il Dunia, \u00e8 stato sfruttato al massimo anche per rendere realistico il cambiamento del clima, ma soprattutto il fuoco e la sua propagazione sulla steppa dello scenario di gioco; propagazione che subisce, per l'appunto, variazioni in base alle condizioni climatiche.\nIl Dunia \u00e8 stato progettato per funzionare ai minimi livelli con le DirectX9, tuttavia \u00e8 in grado di fornire prestazioni notevolmente migliori con le DirectX10.\nDunia Engine 2.\nLa seconda versione del Dunia \u00e8 apparsa in \"Far Cry 3\". \"Far Cry 3\" utilizza una versione migliorata e rimodernata del motore grafico, il Dunia Engine ed ha visto l'utilizzo di una tecnologia totalmente nuova per la gestione dell'acqua; elemento essenziale nel gioco. .\nCome la prima versione del motore, anche il Dunia Engine 2 \u00e8 in grado di funzionare con le DirectX9, ma \u00e8 stato concepito per l'ottimizzazione con le DirectX10 e DirectX11."}
{"id": "4502642", "revid": "18323", "url": "https://it.wikipedia.org/wiki?curid=4502642", "title": "Paola Bragantini", "text": "Biografia.\nNata a Torino nel 1974, nel quartiere di Lucento. Dopo aver conseguito la maturit\u00e0 alla Sacra Famiglia, si \u00e8 laureata in Scienze Politiche e consegue un Master in biblioteconomia con i massimi dei voti.\nHa lavorato come bibliotecaria presso l\u2019Universit\u00e0 degli Studi di Torino, l\u2019Istituto Gramsci e il Museo d'arte contemporanea del Castello di Rivoli.\nAttivit\u00e0 politica.\nInizia a fare politica nel 1993, anno in cui s'iscrive alla sezione del Partito Democratico della Sinistra in Borgo Vittoria, dove \u00e8 diventata segretaria prima di sezione e poi dell'Unione dei Democratici di Sinistra.\nNel 2001 viene eletta consigliera nella circoscrizione 5 di Torino e riconfermata nel 2006.\nRicopre la carica di presidente della circoscrizione 5 di Torino dal 2008 fino al 2013, quando si dimette per la candidatura alle politiche del 2013 e segretaria provinciale del PD dal 2010.\nElezione a deputato.\nAlle elezioni politiche del 2013 viene candidata alla Camera dei deputati, tra le liste del Partito Democratico nella circoscrizione Piemonte 1, e viene eletta come deputata della XVII legislatura della Repubblica Italiana.\nAlle elezioni politiche del 2018 viene candidata nel collegio uninominale di Torino-Vallette per la Camera dei deputati, ma fallisce la rielezione.\nDopo l'esperienza parlamentare.\nDopo la fine del mandato, e la sconfitta nel collegio uninominale a cui era candidata, non avendo un lavoro a tempo indeterminato a cui tornare si \u00e8 messa a fare la tassista."}
{"id": "4502643", "revid": "287204", "url": "https://it.wikipedia.org/wiki?curid=4502643", "title": "Dunia Engine 2", "text": ""}
{"id": "4502646", "revid": "110157", "url": "https://it.wikipedia.org/wiki?curid=4502646", "title": "Piazzetta Navona", "text": "Piazzetta Navona \u00e8 una piccola piazza nel centro storico della citt\u00e0 di Verona, in Italia.\nConformazione.\nPiazzetta Navona \u00e8 una pittoresca piazza che si trova nel cuore del centro storico di Verona, dietro l'importante complesso di Piazza Erbe e Piazza dei Signori. Di forma regolare, \u00e8 dominata su di un lato dalla facciata laterale del Teatro Nuovo, mentre su altri due da eleganti palazzi. Al centro della piazza si trova una fontana recante lo stemma della citt\u00e0 di Verona.\nStoria.\nLa piazzetta, un tempo a ridosso delle mura merlate dei giardini degli Scaligeri, cambi\u00f2, in particolare verso fine del XIX secolo, buona parte della sua fisionomia. Ci\u00f2 fu dovuto da una parte dalla costruzione del Palazzo delle Poste, che si affaccia sulle adiacenti piazza Viviani e Indipendenza, dall'altra sull'edificazione del secondo teatro d'opera di Verona nel 1846: il Teatro Nuovo, progettato da Enrico Storari, come la cronaca dell'epoca riporta:\n\"\u00abIl Teatro Nuovo appena ora costruito nella nostra Piazza Navona, fu aperto per la prima volta l\u2018altra sera. Le convenienze di un nuovo teatro volevano che se ne facesse l'apertura con un'opera nuova o almeno non mai udita a Verona e quindi principalmente a questo riguardo, la scelta cadde sull'\u201dAttila\u201d\u00bb.\"\nTali edifici caratterizzati da un'architettura neoclassica ed eclettica comportarono un relativo cambio d'atmosfera e fisionomia allo slargo cittadino.\nNel 2009 si sono invece conclusi i lavori di riqualificazione della piazzetta dopo un certo periodo di degrado."}
{"id": "4502649", "revid": "1373765", "url": "https://it.wikipedia.org/wiki?curid=4502649", "title": "Francesca Bonomo", "text": "Biografia.\nDiplomata all'I.T.C.G. \"Enrico Fermi\" di Ciri\u00e9 all'indirizzo Giuridico Economico Aziendale. In questo periodo ha partecipato ad una \"International Summer Homestay\" in Massachusetts e ha frequentato il Glenfield College ad Auckland in Nuova Zelanda.\nDopo la laurea triennale in Scienze Giuridiche (Torino-Parigi) in materia di diritto dell'Unione Europea, nel 2013 ha conseguito la laurea specialistica in Giurisprudenza con la tesi \"Il rapporto tra la tutela dei diritti umani e le norme di diritto umanitario, con particolare riferimento al caso della Cecenia\",\nVolontariato.\nAttiva nella parrocchia di Barbania, comune ove risiede, \u00e8 stata catechista e dal 2010 \u00e8 responsabile del gruppo animatori delle parrocchie di Barbania-Levone-Rocca. Svolge da pi\u00f9 di dieci anni l'attivit\u00e0 di volontariato nella Comunit\u00e0 di Sant'Egidio occupandosi delle persone senza fissa dimora e degli anziani soli.\nIl suo interesse per le altre culture e tradizioni e per la tutela dei diritti umani l'ha spinta a partecipare nel 2012 al progetto MAE-CRUI, con destinazione Dakar, portando l'esperienza giuridica nell'Ambasciata italiana e nell'ufficio della Cooperazione Italiana.\nAttivit\u00e0 politica.\nNel 2008 \u00e8 stata candidata alle Primarie nazionali costituenti dei giovani democratici (l'organizzazione giovanile del PD), risultando seconda tra gli eletti in Piemonte. Dal 2010 al 2012 \u00e8 stata membro di segreteria dei Giovani Democratici della Provincia di Torino con delega ai diritti civili.\nNel giugno del 2009 \u00e8 stata eletta consigliera comunale a Barbania assumendo la delega per politiche giovanili ed associazionismo; a partire dal 2010 ha curato il progetto \"GiovaniTOCultura\" della Provincia di Torino per i festeggiamenti dei 150 anni dell'Unit\u00e0 d'Italia, portando i giovani compaesani alla realizzazione di un cortometraggio sulla figura di Bernardino Drovetti.\n\u00c8 membro del direttivo del Circolo PD Val Malone dal 2009, dell'Assemblea Regionale del PD ed \u00e8 presidente di \"ALTrE PROSPETTIVE\", associazione creata da giovani amministratori.\nDeputata nazionale.\nNel 2013 viene eletta deputata della XVII legislatura della Repubblica Italiana nella circoscrizione Piemonte 1 nelle liste del PD. \u00c8 membro della XIV commissione - Politiche dell'Unione Europea.\nAlle elezioni politiche del 2018 viene rieletta alla Camera dei Deputati."}
{"id": "4502650", "revid": "300067", "url": "https://it.wikipedia.org/wiki?curid=4502650", "title": "Ruslan Otver\u010denko", "text": ""}
{"id": "4502657", "revid": "1226", "url": "https://it.wikipedia.org/wiki?curid=4502657", "title": "Riserva dell'Esercito degli Stati Uniti", "text": ""}
{"id": "4502658", "revid": "115567675", "url": "https://it.wikipedia.org/wiki?curid=4502658", "title": "Edoardo Patriarca", "text": "Biografia.\nNato a Basciano, ma vive a Carpi.\nAttivit\u00e0 accademica.\nLaureato in chimica, ha insegnato presso gli Istituti scolastici di Carpi.\nPer due mandati \u00e8 stato eletto membro del Consiglio provinciale scolastico di Modena, ha collaborato presso il Provveditorato degli Studi di Modena ai progetti di educazione alla salute, progetto giovani e progetto genitori.\nPer anni presidente della sezione carpigiana dell'Uciim (Unione cattolica italiana insegnanti medi) e consigliere della Fondazione diocesana per l'educazione dei giovani.\nDal 1966 \u00e8 nello scautismo cattolico, dal 1990 al 1993 fa parte del comitato nazionale dell'Associazione Guide e Scouts Cattolici Italiani (Agesci), dal 1997 al 2002 \u00e8 presidente dell'Agesci. Ha pubblicato numerosi sussidi su temi educativi e problematiche giovanili, e su questi argomenti svolge una intensa attivit\u00e0 di conferenziere.\nDal 1999 al 2006 \u00e8 stato portavoce del Forum del Terzo Settore, il coordinamento nazionale che raccoglie pi\u00f9 di cento organizzazioni del Terzo Settore, riconosciuto parte sociale dal Governo. Numerose le collaborazioni con le riviste specializzate del Terzo settore e con alcune Universit\u00e0.\nDal 1998 al 2001 \u00e8 stato consulente presso il Ministero della Pubblica Istruzione per tutte le problematiche riguardanti l'associazionismo giovanile. Nel medesimo periodo Ha collaborato con il Ministero degli Affari sociali per la stesura dei rapporti sul volontariato, ed \u00e8 stato componente dell'Osservatorio nazionale del volontariato presso il medesimo Ministero.\nFino al 2006 \u00e8 stato consigliere della Fondazione Cassa di Risparmio di Carpi. Dal settembre 2001 \u00e8 componente del Consiglio Nazionale dell'Economia e del Lavoro, ha seguito in particolare i temi riguardanti l'economia sociale, le politiche per l'infanzia e la famiglia, e quelle per l'immigrazione. \n\u00c8 stato presidente della Societ\u00e0 Consortile per i servizi per il Terzo settore AsterX. Fino al 2006 \u00e8 stato presidente dell'Istituto Italiano della Donazione e componente di nomina Acri del Comitato di Gestione dei fondi per il volontariato della Regione Emilia Romagna.\nNel gennaio 2007 \u00e8 nominato consigliere dell'Agenzia per le Onlus (oggi Terzo settore).\nHa partecipato al Tavolo per il Terzo Settore della Conferenza Episcopale Italiana. Ha fatto parte del consiglio direttivo di Retinopera e ha collaborato con il Forum delle associazioni familiari. \u00c8 stato componente della giunta esecutiva per la preparazione del Convegno ecclesiale nazionale di Verona (ottobre 2006). \u00c8 stato editorialista di Avvenire, nel 2008 \u00e8 nominato Segretario del Comitato promotore delle Settimane Sociali dei Cattolici Italiani. Dal 2008 al 2011 ha fatto parte del comitato di redazione del giornale online Pi\u00f9voce.net.\nNel luglio 2010 \u00e8 indicato dal Presidente della Repubblica Italiana come esperto per il terzo settore presso il CNEL. \u00c8 stato presidente della Commissione per l'Informazione, Commissione che tratta le problematiche legate al mercato del lavoro e alla contrattazione nazionale e decentrata. \nNell'aprile 2012 \u00e8 nominato dal Governo membro del CoGe Emilia Romagna. \nNel luglio 2012 \u00e8 eletto presidente del Centro Nazionale per il Volontariato (Lucca) e in settembre \u00e8 di nuovo presidente dell'Istituto Italiano della Donazione (Milano).\nAttivit\u00e0 politica.\nElezione a deputato.\nAlle elezioni politiche del 2013 viene eletto alla Camera dei Deputati, nelle liste del Partito Democratico nella circoscrizione Piemonte 1.\nElezione e decadenza da senatore.\nAlle elezioni politiche del 2018 viene eletto senatore per la coalizione di centro-sinistra nel collegio uninominale di Modena; in particolare si aggiudica il seggio per soli 38 voti di scarto dal candidato del centro-destra Stefano Corti. Quest'ultimo ha quindi presentato ricorso circa il riconteggio dei voti nel collegio, ricorso inizialmente respinto con la proclamazione a senatore dello stesso Patriarca. Nel giugno 2019 viene annunciata la fine del riconteggio delle schede nulle del collegio di Modena e, a sorpresa, la vittoria del candidato leghista Stefano Corti con uno scarto di 55 voti. Pertanto il 31 luglio 2019 Patriarca \u00e8 decaduto dalla carica di senatore e il suo seggio \u00e8 stato assegnato a Corti."}
{"id": "4502660", "revid": "1745361", "url": "https://it.wikipedia.org/wiki?curid=4502660", "title": "Destination Set to Nowhere", "text": "Destination Set To Nowhere \u00e8 un concept album pubblicato dai Vision Divine nel 2012.\nIl disco.\nL'album narra della storia di un uomo (che in seguito si riveler\u00e0 essere il comandante) che, disgustato dal mondo in cui vive, decide di fuggire dalla Terra e lasciarla nelle mani di quei politici egoisti e assetati di potere che sono stati proprio la causa della sua disperazione. Egli dunque costruisce un'astronave enorme e la chiama Elpis, in onore della arcaica Dea della speranza, e insieme ad altri uomini e donne inizia un viaggio nello spazio alla ricerca di un nuovo pianeta abitabile dove possano cominciare una nuova vita, libera dall'egoismo e dalla malvagit\u00e0. Dopo anni di esplorazione dello spazio, finalmente trovano un pianeta perfetto che sembra un paradiso e vi atterrano. Non pass\u00f2 neanche un anno dal loro arrivo che, sfortunatamente, tutti iniziarono a comportarsi proprio come quegli stessi politici dai quali sono fuggiti sulla Terra, cercando l'uno di ottenere pi\u00f9 potere dell'altro. Tutto ci\u00f2 disgusta ancora una volta il comandante che decide di andarsene nuovamente, questa volta da solo, ma senza tracciare alcuna rotta, navigando dunque con una destinazione impostata verso l'ignoto.\nCD Bonus.\nL'edizione limitata dell'album include un CD bonus denominato \"Best Of\", in cui il gruppo ha deciso di registrare nuovamente alcune tracce degli album precedente, con la stessa produzione del CD principale, includendo una cover.\nCollegamenti esterni.\nSito ufficiale"}
{"id": "4502661", "revid": "1573940", "url": "https://it.wikipedia.org/wiki?curid=4502661", "title": "Chaerephon", "text": "Chaerephon () \u00e8 un genere di pipistrelli della famiglia dei Molossidi.\nEtimologia.\nIl nome deriva dal personaggio \"Chaerephon\", italianizzato in \"Cherefonte\", migliore amico di Socrate e raffigurato nella commedia Gli uccelli di Aristofane come un pipistrello.\nDescrizione.\nDimensioni.\nAl genere Chaerephon appartengono pipistrelli di piccole dimensioni, con lunghezza della testa e del corpo tra 51 e 71\u00a0mm, la lunghezza dell'avambraccio tra 32 e 53,6\u00a0mm, la lunghezza della coda tra 24 e 51\u00a0mm e un peso fino a 38\u00a0g.\nCaratteristiche craniche e dentarie.\nIl cranio ha la superficie dorsale piana ma non eccessivamente schiacciato, con il rostro corto allo stesso livello della scatola cranica. Sul palato tra gli incisivi superiori \u00e8 presente una rientranza molto stretta. I denti sono delicati, con il primo premolare e l'ultimo molare superiori ridotti.\nSono caratterizzati dalla seguente formula dentaria:\nAspetto.\nLa pelliccia \u00e8 generalmente corta e densa e termina sulla groppa, lasciando priva di peli la zona alla base della coda. Il colore delle parti dorsali varia dal marrone al marrone scuro frequentemente chiazzate di bianco e talvolta con una banda bianca lungo i fianchi all'attaccatura delle membrane alari. Il muso ha il labbro superiore rugoso che copre completamente quello inferiore ed \u00e8 ricoperto da corte setole con la punta appiattita. Le orecchie sono grandi, larghe, proiettate in avanti ed unite anteriormente alla base da una membrana a forma di V, talvolta sostituita da una sacca ghiandolare dove si apre una cresta di lunghi peli, particolarmente nei maschi . Il trago \u00e8 piccolo e quasi sempre nascosto dietro un antitrago ben sviluppato. Le ali sono lunghe e strette. Gli arti inferiori sono robusti, le dita esterne dei piedi sono ricoperte da corti peli rigidi. La coda \u00e8 lunga, tozza e si estende per pi\u00f9 della met\u00e0 della sua lunghezza oltre l'uropatagio.\nDistribuzione.\nIl genere \u00e8 diffuso nell'Africa subsahariana, Madagascar, alcune isole dell'Oceano indiano e dal Subcontinente indiano fino all'Australia tropicale e la Melanesia.\nTassonomia.\nIl genere \u00e8 considerato da diversi autori un sottogenere di \"Tadarida\". Attualmente \"Chaerephon leucogaster\" \u00e8 considerato sinonimo di \"Chaerephon pumilus\" mentre \"Chaerephon shortridgei\" \u00e8 considerata sottospecie di \"Chaerephon chapini\". Comprende 18 specie."}
{"id": "4502662", "revid": "1373765", "url": "https://it.wikipedia.org/wiki?curid=4502662", "title": "Andrea Giorgis", "text": "Biografia.\nNato a Torino nel 1965, Andrea Giorgis \u00e8 professore ordinario di diritto costituzionale presso l'Universit\u00e0 degli Studi di Torino.\n\u00c8 autore di numerosi scritti in tema di diritti fondamentali, di forma di governo e di giustizia costituzionale. Fino all'assunzione della carica di deputato \u00e8 stato uno dei coordinatori del comitato scientifico di \"Biennale Democrazia\".\nNel 1991 aderisce al Partito Democratico della Sinistra, per poi nel 1998 aderisce alla svolta in chiave moderna di Massimo D'Alema dal PDS ai Democratici di Sinistra (DS), per unificare il PDS con altre forze della sinistra italiana e \"ammainare\" definitivamente il simbolo falce e martello in riferimento al comunismo, in favore alla rosa della socialdemocrazia.\nEletto consigliere comunale di Torino alle amministrative del 1997, rimase in carica fino al 2011, sotto le amministrazioni di Valentino Castellani e Sergio Chiamparino. In quest'ultima \u00e8 stato capogruppo del gruppo consiliare dell'Ulivo e poi del Partito Democratico (PD).\nDal novembre 2009 al febbraio 2014 ha ricoperto la carica di presidente dell'Assemblea regionale del PD Piemonte.\nAlle elezioni politiche del febbraio 2013 viene eletto al Parlamento italiano, come deputato della XVII legislatura della Repubblica Italiana nella circoscrizione Piemonte 1 per il PD, diventandone il segretario del gruppo alla Camera. Successivamente diventa componente della 1\u00aa commissione affari costituzionali, del comitato per la legislazione e della giunta per il regolamento.\nAl referendum confermativo del 2016 sul progetto di riforma costituzionale Renzi-Boschi, in disaccordo con l'allora maggioranza del suo partito, si \u00e8 schierato per il NO.\nAlle elezioni politiche del 2018 viene rieletto deputato nella medesima circoscrizione, nel collegio maggioritario di Torino-Centro.\nAlle elezioni primarie del Partito Democratico nel 2019 sostiene la mozione del presidente della Regione Lazio Nicola Zingaretti, candidato con la carriera amministrativa pi\u00f9 lunga alle spalle, che risulter\u00e0 vincente con il 66% dei voti, entrando successivamente a far parte della segreteria nazionale del partito, venendo scelto come Responsabile alle Riforme Costituzionali del Partito Democratico.\nIn seguito alla nascita del secondo governo Conte tra PD, Movimento 5 Stelle e LeU, il 13 settembre 2019 viene nominato dal Consiglio dei Ministri sottosegretario di Stato al Ministero della Giustizia, affiancando il ministro pentastellato Alfonso Bonafede, e insediandosi il 16 settembre e mantenendo l'incarico fino al 13 febbraio 2021."}
{"id": "4502668", "revid": "767487", "url": "https://it.wikipedia.org/wiki?curid=4502668", "title": "Umberto D'Ottavio", "text": "Biografia.\nLaureato in scienze dell'educazione, \u00e8 funzionario amministrativo dell'Azienda sanitaria locale.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione Piemonte 1 per il Partito Democratico."}
{"id": "4502672", "revid": "237256", "url": "https://it.wikipedia.org/wiki?curid=4502672", "title": "Troubetzkoij", "text": ""}
{"id": "4502673", "revid": "1543377", "url": "https://it.wikipedia.org/wiki?curid=4502673", "title": "Davide Mattiello", "text": "Biografia.\nLaureatosi nel 1996 in giurisprudenza presso l'Universit\u00e0 degli Studi di Torino con una tesi in diritto costituzionale, ha ricoperto presso associazioni di volontariato legate alla lotta all'illegalit\u00e0 e alle mafie.\nAttivo sin dalla giovane et\u00e0 nel mondo del volontariato cattolico, in particolare nella GiOC, nel 1999 fonda l'Acmos, un'associazione il cui scopo statutario \u00e8 promuovere l'inclusione democratica attraverso percorsi di cittadinanza attiva nelle scuole. Ne rimane presidente sino al 2010.\nDal 2002 al 2010 ricopre il ruolo di referente regionale di Libera Piemonte e di membro del Consiglio regionale del Forum del Terzo Settore. In Libera, \u00e8 anche membro dell'Ufficio di Presidenza tra il 2009 e il 2012.\nIl suo impegno politico inizia nel 2011 con la fondazione \"Benvenuti in Italia\", che contribuisce a fondare e presiede fino al 2015, per esserne di nuovo presidente dal 2018. Nel febbraio 2017 deposita un disegno di legge che prevede di introdurre l'incompatibilit\u00e0 fra l'affiliazione massonica e l'assunzione del ruolo di dirigente apicale nella pubblica amministrazione.\nNel 2019 pubblica il saggio \"la repubblica d'Europa\" sotto l'acronimo di \"Isagor\", scritto insieme a Luca Mariani, Anna Mastromarino, Marco Omizzolo, Federica Rispoli e Leonardo Palmisano.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione Piemonte 1 come indipendente nelle liste del Partito Democratico. Durante la legislatura, \u00e8 membro delle commissioni Giustizia e Antimafia.\n\u00c8 relatore, tra le altre, della modifica dell\u2019articolo 416-\"ter\" del codice penale, in materia di scambio elettorale politico-mafioso, e del sistema di protezione dei testimoni di giustizia. Fa altres\u00ec parte del comitato dei nove per la legge sul caporalato.\nNel luglio 2016 si iscrive ufficialmente al Partito Democratico e aderisce alla corrente \"ReteDem.\"\nDopo l'esperienza parlamentare.\nCandidato in posizione di lista quasi proibitiva, alle politiche del 2018 fallisce la rielezione. Nel 2020 incomincia a lavorare come conducente e netturbino per la cooperativa sociale Arcobaleno."}
{"id": "4502675", "revid": "767487", "url": "https://it.wikipedia.org/wiki?curid=4502675", "title": "Una gita in barca", "text": "Una gita in barca (\"No Sail\") \u00e8 un film del 1945 diretto da Jack Hannah. \u00c8 un cortometraggio animato della serie \"Donald &amp; Goofy\", prodotto dalla Walt Disney Productions e uscito negli Stati Uniti il 7 settembre 1945, distribuito dalla RKO Radio Pictures.\nTrama.\nIn un porto turistico, Paperino e Pippo noleggiano una barca a vela; saliti a bordo, scoprono che bisogna inserire un nichelino in una fessura. Paperino lo fa, dopodich\u00e9 vengono fuori l'albero e la vela, che per\u00f2, dopo un po', tornano gi\u00f9. Ben presto Paperino esaurisce le monetine, e neanche Pippo ne ha, cos\u00ec i due sono costretti a trascorrere la notte sulla barca in mare aperto. Il giorno seguente, i due vedono una nave da crociera avvicinarsi; Pippo sventola la sua camicia, da cui fuoriesce un nichelino, che viene inseguito da Paperino e che cade in mare. Poco dopo la nave si allontana e Paperino scopre che Pippo ha semplicemente salutato i passeggeri. Paperino e Pippo trascorrono diversi giorni in mare aperto, finch\u00e9 un pesce volante atterra nella barca. I due litigano per il possesso del pesce, il quale viene mangiato da un gabbiano. Paperino e Pippo cercano di colpire il gabbiano, che atterra sulle loro teste, finendo per far allontanare il volatile. Poco dopo vengono accerchiati dagli squali, e Pippo cerca di pescarli, con Paperino come esca inconsapevole. Dopo aver lottato con gli squali, il papero viene salvato da Pippo e atterra con il becco nella fessura per le monete, cos\u00ec i due possono tornare a casa, mentre Paperino cerca di liberarsi.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 2\", \"Paperino e l'arte del divertimento\" ed \"Extreme Adventure Fun\"."}
{"id": "4502677", "revid": "2039709", "url": "https://it.wikipedia.org/wiki?curid=4502677", "title": "Eleonora Bechis", "text": "Biografia.\nDiplomata all'istituto professionale per i servizi alberghieri e di ristorazione, di professione \u00e8 operaia.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Piemonte 1 per il Movimento 5 Stelle.\nIl 16 ottobre 2014 la sua decisione di denunciare un consigliere di circoscrizione del M5S causa un acceso scontro durante l'assemblea congiunta del gruppo parlamentare.\nIl 26 gennaio 2015 ha annunciato assieme ad altri 8 deputati e 1 senatore la fuoriuscita dal Movimento 5 Stelle, andando a formare il nuovo gruppo parlamentare Alternativa Libera, facente parte del Gruppo misto."}
{"id": "4502680", "revid": "1921292", "url": "https://it.wikipedia.org/wiki?curid=4502680", "title": "Laura Castelli", "text": "Biografia.\nDopo aver conseguito il diploma di ragioneria e la laurea triennale in economia aziendale presso l'Universit\u00e0 degli Studi di Torino, lavora per un breve periodo in un centro di assistenza fiscale.\nIn seguito approda in consiglio regionale come assistente del consigliere regionale del centro-sinistra Mariano Turigliatto, della lista a supporto della candidata presidente di centro-sinistra Mercedes Bresso. In quel periodo tenta la strada delle elezioni provinciali in una lista civica di supporto alla sinistra, nel 2009.\nA seguito della mancata rielezione del consigliere Turigliatto, viene presa come assistente parlamentare tra le file degli staffisti del neogruppo consiliare del Movimento 5 Stelle in regione Piemonte. \nTra il 2016 e il 2017 segue un Corso di Perfezionamento in Drafting Legislativo presso la LUISS Guido Carli ed un Corso di Alta Formazione in Economia e Management in Sanit\u00e0 presso l'Universit\u00e0 degli Studi di Roma \"La Sapienza\".\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Piemonte 1 per il Movimento 5 Stelle. Il 21 marzo 2013 \u00e8 candidata Questore della Camera dei deputati per il M5S, appoggiata anche da Sinistra Ecologia e Libert\u00e0, ma con 135 voti non viene eletta.\nDal 7 maggio 2013 fa parte della V commissione parlamentare (Bilancio, Tesoro e Programmazione). Dal 26 marzo 2013 al 7 maggio 2013 \u00e8 stata membro della commissione parlamentare speciale per l'esame di atti di governo, mentre dal 3 novembre 2016 \u00e8 nella commissione parlamentare per l'accesso ai documenti amministrativi. Fa parte anche, dal 15 novembre 2016 della commissione parlamentare di inchiesta sulle condizioni di sicurezza e sullo stato di degrado delle citt\u00e0 e delle loro periferie. Ha fatto anche parte, dal 19 luglio 2013 al 4 marzo 2016 della commissione parlamentare per l'attuazione del federalismo fiscale.\nNella XVII legislatura ha presentato come prima firmataria la proposta di legge per il bilancio partecipativo: \u201cModifica all'allegato 1 al decreto legislativo 23 giugno 2011, n. 118, in materia di introduzione del principio di partecipazione per la formazione dei bilanci delle regioni e degli enti locali. Istituzione del Fondo per la democrazia partecipativa\u201d e la proposta di legge \"Introduzione dell'articolo 17-bis della legge 31 dicembre 2009, n. 196, concernente la valutazione degli effetti economico-sociali di disposizioni legislative aventi conseguenze finanziarie\".\nSottosegretaria nel Governo Conte.\nAlle elezioni politiche del 2018 viene rieletta alla Camera dei Deputati nel plurinominale Piemonte 1.\nIl 12 giugno diventa sottosegretario all'economia nel Governo Conte I di 5 Stelle e Lega Nord dopo aver partecipato alla stesura del cosiddetto \u201ccontratto di governo\u201d, ruolo che le viene riconfermato nei successivi Conte bis e Draghi.\nProcedimenti giudiziari.\nDal 6 aprile 2017 Castelli risulta formalmente indagata per diffamazione dalla procura di Torino, a seguito della denuncia di una donna che lavorava come cassiera nel bar interno al Palazzo di Giustizia di Torino: la parlamentare aveva pubblicato su Facebook una fotografia che ritraeva Piero Fassino in compagnia della donna, ritagliando la foto rispetto all'originale, in modo che sembrasse una foto in cui Fassino fosse in esclusiva compagnia della donna (mentre nella realt\u00e0 si trattava di una foto di gruppo). Secondo la deputata, l'appalto di gestione del bar sarebbe stato assegnato dal comune di Torino, \"con ribasso sospetto ad un'azienda fallita tre volte\". L'accusa riguarderebbe il testo di accompagnamento scritto dalla Castelli su Facebook, con cui avanzava dei dubbi sul tipo di legame tra la donna e Fassino, scatenando cos\u00ec numerosi commenti sessuali fra gli internauti, oltre a insulti e volgarit\u00e0 a sfondo sessista e razzista. Castelli ha replicato sostenendo di aver riportato esclusivamente dei fatti, ribadendo di non aver commesso reati e di aver provveduto a cancellare i commenti contenenti insulti. Il giudice l'ha rinviata a giudizio. Il 1\u00ba febbraio 2019 \u00e8 cominciato il processo per Castelli e per altre 18 persone che avevano commentato la foto in modo volgare. Al termine del processo il Tribunale di Torino, il 28 giugno 2021, l'ha condannata per diffamazione a una multa e al pagamento di una provvisionale di 5000 euro."}
{"id": "4502681", "revid": "767487", "url": "https://it.wikipedia.org/wiki?curid=4502681", "title": "La rivolta dei cowboys", "text": "La rivolta dei cowboys (\"Showdown at Abilene\") \u00e8 un film del 1956 diretto da Charles F. Haas.\n\u00c8 un film western statunitense con Jock Mahoney, Martha Hyer e Lyle Bettger. Nel 1967 ne \u00e8 stato prodotto un remake, \"Sparatorie ad Abilene\".\nTrama.\nUn reduce della guerra civile, Jim Trask, torna ad Abilene e trova la sua ex fidanzata, Peggy, promessa ad un ricco allevatore, Dave. Jim riprende la sua carica di sceriffo e scopre alcune cose poco pulite sul conto di Dave e del suo braccio destro Claudius, un violento che sobilla i contadini contro gli allevatori. Durante una disputa, Dave \u00e8 ucciso da Claudius. Questi \u00e8 affrontato da Jim che, nonostante ferito, riesce a ucciderlo. Ristabilito cos\u00ec l'ordine, Jim pu\u00f2 tornare dalla fidanzata, non pi\u00f9 ex.\nProduzione.\nIl film, diretto da Charles F. Haas su una sceneggiatura di Berne Giler con il soggetto di Clarence Upson Young, fu prodotto da Howard Christie per la Universal International Pictures e girato a Morrison Ranch, Agoura, in California da met\u00e0 settembre a fine settembre 1955. Il titolo di lavorazione fu \"Gun Shy\".\nDistribuzione.\nIl film fu distribuito con il titolo \"Showdown at Abilene\" negli Stati Uniti nell'ottobre 1956 (premi\u00e8re a Los Angeles il 3 ottobre) dalla Universal Pictures.\nAltre distribuzioni:\nPromozione.\nLa tagline \u00e8: \"THE BLAZING STORY OF THE GREAT ABILENE RANGE WAR! \"."}
{"id": "4502682", "revid": "46931", "url": "https://it.wikipedia.org/wiki?curid=4502682", "title": "Showdown at Abilene", "text": ""}
{"id": "4502683", "revid": "300067", "url": "https://it.wikipedia.org/wiki?curid=4502683", "title": "Zolt\u00e1n Supola", "text": ""}
{"id": "4502684", "revid": "287204", "url": "https://it.wikipedia.org/wiki?curid=4502684", "title": "Zoltan Supola", "text": ""}
{"id": "4502685", "revid": "767487", "url": "https://it.wikipedia.org/wiki?curid=4502685", "title": "Silvia Chimienti", "text": "Biografia.\nDopo il diploma di maturit\u00e0 scientifica nel 2004, si laurea in Lettere classiche nel 2007. Nel novembre 2010 consegue la laurea specialistica in Filologia e Letterature dell'Antichit\u00e0 presso l'Universit\u00e0 degli Studi di Torino. Dal 2011 \u00e8 iscritta al dottorato di ricerca in Antichistica presso l'Universit\u00e0 degli Studi di Milano. Insegna italiano e materie letterarie nella scuola secondaria. Nel luglio 2013 consegue l'abilitazione all'insegnamento tramite il Tirocinio Formativo Attivo nella classe di concorso A052, latino, greco e italiano nei licei.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Piemonte 1 per il Movimento 5 Stelle. Dal 7 maggio 2013 \u00e8 della VI commissione permanente Finanze della Camera dei deputati e dal 12 novembre 2013 \u00e8 membro della XI commissione permanente della Camera Lavoro Pubblico e Privato. Decide di non ricandidarsi pi\u00f9 nel 2018.\nTeam 5 Stelle Istruzione, ricerca e cultura.\nDal 15 dicembre 2019 fa parte del team nazionale (dipartimento) del Movimento 5 Stelle che si occupa di istruzione, ricerca e cultura."}
{"id": "4502686", "revid": "1543377", "url": "https://it.wikipedia.org/wiki?curid=4502686", "title": "Shmuley Boteach", "text": "Consulente spirituale di Michael Jackson nel periodo tra il 2000 e il 2001, candidato politico alla Camera dei rappresentanti (Stati Uniti d'America) nel 2012, la rivista \"Newsweek\" l'ha citato tra i 50 rabbini pi\u00f9 influenti d'America per tre anni di seguito (sesto nel 2010). Ha fatto parte di movimenti anti-estremismo e interculturali, promuovendo iniziative di pace e fratellanza.\nOpere.\nDVD\nLibri"}
{"id": "4502687", "revid": "46931", "url": "https://it.wikipedia.org/wiki?curid=4502687", "title": "Dance with Me, Henry", "text": ""}
{"id": "4502690", "revid": "1543377", "url": "https://it.wikipedia.org/wiki?curid=4502690", "title": "Fabio Bucciarelli", "text": "Dal 2010 documenta i grandi cambiamenti storici avvenuti in Africa e Medio Oriente, tra cui la guerra civile libica fino alla morte di Gheddafi, la crisi profughi e le guerre nei territori occupati dallo Stato Islamico in Siria, Libia e Iraq.\nI suoi reportage hanno ricevuto i pi\u00f9 alti riconoscimenti internazionali, tra cui la Robert Capa Gold Medal, Il World Press Photo, il Prix Bayeux-Calvados, il Picture of the Year International (POYi), il Kuala Lumpur Photo Awards, il Sony Award, Il Premio Ponchielli, il Best of Photojournalism (BOP) Il World.Report Award.\nBiografia.\nPrima di diventare fotografo, nel 2006 Fabio si laurea in Ingegneria delle Telecomunicazioni presso il Politecnico di Torino specializzandosi nello studio delle immagini digitali. Dopo avere lavorato come ingegnere per Il Master dei Talenti della Fondazione CRT decide di lasciare la sua carriera per dedicarsi interamente alla fotografia.\nNel 2009 viaggia in Turchia ed in Iran per i suoi primi reportages. Torna in Italia e documenta il terremoto in Abruzzo, Le sue immagini vengono pubblicate su diverse testate internazionali iniziando a lavorare come fotogiornalista freelance. Da allora comincia a viaggiare per documentare i conflitti mondiali e la violazione dei diritti umani. Nel 2011 viaggia in Medio Oriente focalizzandosi sui movimenti di rivolta civile, conosciuti come Primavera Araba, in Tunisia, in Egitto ed in Libia, documentando il conflitto dalle sue prime fasi fino alla morte di Gheddafi. Nel 2012 scrive, insieme a Stefano Citati, il libro L'Odore della guerra (Inviati al fronte, Aliberti editore). Nel Settembre del 2012 documenta la guerra civile siriana. Il suo reportage da Aleppo vince la Robert Capa Gold Medal, riconoscimento ricevuto dall' Overseas Press Club, che ogni anno individua il miglior reportage fotografico contraddistinto da eccezionali doti di coraggio e intraprendenza, oltre ad il World Press Photo, il Picture of the Year International (POYi), il Sony Award, Il Premio Ponchielli ed il Best of Photojournalism (BOP).\nNel 2015, insieme ad altri fotogiornalisti, Fabio fonda la cooperativa MeMo, un network per fotografi freelance con sede a Torino.\nNel 2016, Bucciarelli pubblica il suo primo fotolibro The Dream, un tributo empatico sulla condizione universale del rifugiato, a cavallo tra fotogiornalismo e fotografia artistica.\nIl libro, pubblicato dalla casa editrice Newyorkese FotoEvidence, \u00e8 stato inserito tra i migliori fotolibri del 2016 per il TIME.\nLe sue fotografie sono state esposte in musei e gallerie di tutto il mondo, acquisite da fondazioni e collezioni private.\nI suoi lavori sono stati pubblicati da TIME Magazine, The New York Times, BBC, Al Jazeera America, The Guardian and Observer, The Wall Street Journal, Los Angeles Times, Foreign Policy, Paris Match, Stern, Die Zeit, Internazionale, La Stampa, L'Espresso, Il Fatto\nQuotidiano, Il Corriere della Sera e La Repubblica. Bucciarelli collabora inoltre con l'Agence France-Presse e con le principali ONG internazionali come UNHCR, l'ICRC (Croce Rossa Internazionale), Emergency e CCM(Comitato Collaborazione Medica)."}
{"id": "4502691", "revid": "2194936", "url": "https://it.wikipedia.org/wiki?curid=4502691", "title": "Ivan Della Valle", "text": "Biografia.\nAgente di commercio dal 1994 al 2008 ha lavorato per importanti aziende nel settore cancelleria, forniture per ufficio e informatica. Nel 2008 \u00e8 stato candidato a sindaco di Rivoli per il Movimento 5 Stelle, risultando eletto come consigliere comunale, risultando il primo consigliere comunale eletto in tutto il Piemonte per il Movimento stesso. Nel 2010 rassegna le dimissioni per consentire ad altri candidati del movimento di acquisire esperienza. Sempre nel 2010 entra a far parte dello staff regionale del Movimento 5 stelle in Piemonte occupandosi della organizzazione dei gruppi sul territorio.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione Piemonte 1 per il Movimento 5 Stelle.\nNei 5 anni da parlamentare si \u00e8 distinto per molte battaglie a favore delle PMI e in particolare degli ambulanti, in particolare chiedendo l\u2019esclusione degli stessi dalla direttiva Bolkestein.\nDi particolare interesse risulta essere la sua proposta di legge depositata nel 2016 :\nhttps://parlamento17.openpolis.it/atto/documento/id/213839\ne le numerose manifestazioni effettuate davanti a Montecitorio.\nhttps://www.youtube.com/watch?v=gikgtY7wedk&amp;app=desktop\nNel 2018 Della Valle con un lungo post su Facebook decide di abbandonare il Movimento, ascrivendo a ragioni personali i mancati versamenti che, secondo quanto da lui affermato, assommerebbero a circa 13 000\u20ac su circa 200.000 regolarmente versati.\nhttps://www.facebook.com/118025898385612/posts/835664756621719/?d=n\nDal 2018 \u00e8 dipendente del gruppo misto al senato in qualit\u00e0 di assistente legislativo.\nNel 2020 aderisce a \u201cItalexit con Paragone \u201c ricoprendo la carica di responsabile organizzativo della Toscana."}
{"id": "4502692", "revid": "290098", "url": "https://it.wikipedia.org/wiki?curid=4502692", "title": "Narodnoe opol\u010denie", "text": "Narodnoe Opol\u010denie (traslitterazione anglosassone: Narodnoe Opolcheniye) o semplicemente \"Opol\u010denie\" (cirillico: \u041d\u0430\u0440\u043e\u0434\u043d\u043e\u0435 \u043e\u043f\u043e\u043b\u0447\u0435\u043d\u0438\u0435, termine russo che letteralmente significa \"milizia popolare volontaria\") fu il nome dato a truppe irregolari formate dalla popolazione in Russia ed in Unione Sovietica. Combatt\u00e9 a fianco dell'esercito regolare in molte guerre nel corso della sua storia.\nStoria.\nLa milizia popolare apparve principalmente all'inizio della storia russa, ad esempio nel \"Canto della schiera di Igor, quando si fa riferimento agli uomini guidati in combattimento. Fu utilizzata per motivi politici quando il Granducato di Mosca assunse un ruolo di comando nella Russia del XVI secolo. Serv\u00ec per enfatizzare lo zar come \"padre\" di tutti i russi, il che includeva altri principati che volevano restare indipendenti. Prima che i russi fossero unificati sotto la guida di Mosca, ogni citt\u00e0 aveva il proprio \"Opolcheniye\", che non veniva chiamato \"Narodnoe\" ma che prendeva il nome dal villaggio, come ad esempio \"Novgorodskoye Opolcheniye\", \"Suzdalskoye Opolcheniye\", \"Vladimirskoye Opolcheniye\", ecc. Non erano milizie a tutti gli effetti, ma gruppi armati che, se attaccati, si sarebbero armati ed uniti formando un \"polk\", traducibile nel moderno reggimento. Dal' cita altri utilizzi, quali \"rat, \"voisko\", \"opolcheniye\", \"tolpa\" e \"vataga\". \nNonostante si potessero unire a formare reggimenti, divisioni o addirittura eserciti, gli \"Opolcheniye\" non ebbero mai delle unit\u00e0 permanenti, e fu solo durante la loro ultima costituzione nel 1941 che furono trasformate in unit\u00e0 e formazioni regolari."}
{"id": "4502693", "revid": "1573940", "url": "https://it.wikipedia.org/wiki?curid=4502693", "title": "Chaerephon aloysiisabaudiae", "text": "Chaerephon aloysiisabaudiae () \u00e8 un Pipistrello della famiglia dei Molossidi diffuso nell'Africa occidentale e centrale.\nDescrizione.\nDimensioni.\nPipistrello di medie dimensioni, con la lunghezza totale tra 108 e 132\u00a0mm, la lunghezza dell'avambraccio tra 48 e 53\u00a0mm, la lunghezza della coda tra 34 e 46\u00a0mm, la lunghezza del piede tra 10 e 14\u00a0mm, la lunghezza delle orecchie tra 19 e 25\u00a0mm e un peso fino a 38\u00a0g.\nAspetto.\nLa pelliccia \u00e8 corta, sparsa sulla nuca e che si estende sulla groppa fino all'uropatagio. Le parti dorsali variano dal marrone al bruno-ruggine scuro con talvolta delle chiazze biancastre, mentre le parti ventrali sono pi\u00f9 chiare con dei riflessi fulvo-grigiastri. Il labbro superiore ha 8-9 pieghe ben distinte e ricoperto di corte setole. Le orecchie sono bruno-nerastre, larghe, unite anteriormente da una membrana a forma di V che si estende in avanti fino a formare una sacca con l'apertura posteriore che copre quasi il muso e che contiene una cresta di peli brunastri in entrambi i sessi. Il trago \u00e8 piccolo e smussato, nascosto dall'antitrago il quale \u00e8 ben sviluppato e semicircolare. Le membrane alari sono bruno-nerastre. La coda \u00e8 lunga, tozza e si estende per pi\u00f9 della met\u00e0 oltre l'uropatagio. Il cariotipo \u00e8 2n=48 FNa=66.\nBiologia.\nComportamento.\nSi rifugia nelle cavit\u00e0 degli alberi. \nAlimentazione.\nSi nutre di insetti volanti catturati negli spazi aperti..\nDistribuzione e habitat.\nQuesta specie \u00e8 diffusa in Costa d'Avorio, Ghana, Camerun, Gabon, Repubblica Centrafricana meridionale, Sudan del Sud, Repubblica Democratica del Congo settentrionale e Uganda occidentale.\nVive nelle foreste pluviali di pianura, foreste montane, foreste di palude e savane in prossimit\u00e0 delle foreste fino a 1.200 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"C.aloysiisabaudiae\" come specie a rischio minimo (LC)."}
{"id": "4502694", "revid": "196390", "url": "https://it.wikipedia.org/wiki?curid=4502694", "title": "Milizia popolare sovietica", "text": ""}
{"id": "4502697", "revid": "1005847", "url": "https://it.wikipedia.org/wiki?curid=4502697", "title": "Giovanni Monchiero", "text": "Biografia.\nLaureato in scienze politiche, ha ricoperto diversi incarichi nell'ambito dell'amministrazione sanitaria della regione Piemonte, dirigendo per circa sedici anni, tra il 1991 e il 2012 con alcune interruzioni, l'azienda sanitaria locale di Alba e l'azienda sanitaria ospedaliera San Giovanni Battista, tra il 2002 e il 2006.\nElezione a deputato.\nAlle elezioni politiche del 2013 \u00e8 candidato alla Camera dei Deputati, nella \"circoscrizione Piemonte 1\", nelle liste di Scelta Civica per l'Italia (in seconda posizione), venendo eletto deputato della XVII Legislatura.\nDa luglio 2015 diventa capogruppo di Scelta Civica per l'Italia alla Camera dei Deputati, succedendo al collega Andrea Mazziotti di Celso, eletto presidente della \"I Commissione Affari Costituzionali\".\nA luglio 2016 \u00e8 tra coloro i quali si schiera contro la fusione di Scelta Civica con Alleanza Liberalpopolare-Autonomie (ALA) di Denis Verdini, pertanto abbandona il partito assieme ad altri 14 deputati e d\u00e0 vita al gruppo parlamentare \"Civici e Innovatori\", di cui resta capogruppo. Il 10 luglio 2017 il gruppo cambia nome in \"Civici e Innovatori-Energie per l'Italia\". Quest'ultimo \u00e8 il movimento di centro-destra di Stefano Parisi, candidato sindaco di Milano nel 2016. Grazie all'apparentamento con il simbolo di Civici e Innovatori di Monchiero, Parisi si presenta alle elezioni politiche italiane del 2018 senza bisogno di raccogliere le firme. Non ricandidato, al 2019 \u00e8 membro della segreteria di EpI."}
{"id": "4502698", "revid": "1573940", "url": "https://it.wikipedia.org/wiki?curid=4502698", "title": "Chaerephon ansorgei", "text": "Chaerephon ansorgei () \u00e8 un Pipistrello della famiglia dei Molossidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 99 e 119\u00a0mm, la lunghezza dell'avambraccio tra 43 e 48\u00a0mm, la lunghezza della coda tra 32 e 46\u00a0mm, la lunghezza del piede tra T15 e 17\u00a0mm, la lunghezza delle orecchie tra 15 e 23\u00a0mm e un peso fino a 24,5\u00a0g.\nAspetto.\nLa pelliccia \u00e8 corta, soffice e densa, sparsa sulla nuca e termina sulla groppa. Le parti dorsali variano dal bruno-grigiastro scuro al marrone scuro o bruno-rossastro talvolta con delle chiazze biancastre, mentre le parti ventrali sono pi\u00f9 chiare tranne la gola che pu\u00f2 essere marrone o nerastra specialmente nei maschi. Il labbro superiore ha 6-7 pieghe ben distinte ed \u00e8 ricoperto di corte setole. Il mento \u00e8 privo di peli. Le orecchie sono grigio chiare o bruno-rossastre e sono unite anteriormente da una membrana a forma di V che contiene una cresta di peli scuri all'interno di una sacca superficiale, pi\u00f9 consistente nei maschi. Il trago \u00e8 molto piccolo, squadrato, mentre l'antitrago \u00e8 molto grande e trapezoidale. Le membrane alari sono bruno-rossastre o grigio chiare e semi-trasparenti. La coda \u00e8 lunga, tozza e si estende per pi\u00f9 della met\u00e0 oltre l'uropatagio. Il cariotipo \u00e8 2n=48 FNa=66-68.\nEcolocazione.\nEmette ultrasuoni a basso ciclo di lavoro sotto forma di impulsi a banda stretta e frequenza quasi costante a circa 17,8 kHz. Oltre alla fondamentale sono presenti altre due armoniche.\nBiologia.\nComportamento.\nSi rifugia in piccoli crepacci e fessure nelle rupi e all'interno di grotte, miniere e occasionalmente in edifici. Le attivit\u00e0 di caccia iniziano al tramonto. Il volo \u00e8 rapido ed agile.\nAlimentazione.\nSi nutre di insetti volanti catturati negli spazi aperti..\nRiproduzione.\nLe nascite avvengono in novembre e aprile. Danno alla luce un piccolo alla volta.\nDistribuzione e habitat.\nQuesta specie \u00e8 diffusa in Costa d'Avorio nord-orientale, Nigeria orientale, Repubblica Centrafricana, Sudan del Sud meridionale, Etiopia centrale, Repubblica Democratica del Congo orientale e meridionale, Uganda, Kenya, Tanzania, Zambia, Angola settentrionale, Zimbabwe e provincia sudafricana del KwaZulu-Natal.\nVive nelle savane alberate, inclusi boschi di \"Isoberlinia\", \"Acacia\"-\"Commiphora\" e Miombo e in ambienti montani.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"C.ansorgei\" come specie a rischio minimo (LC)."}
{"id": "4502701", "revid": "1573940", "url": "https://it.wikipedia.org/wiki?curid=4502701", "title": "Chaerephon bemmeleni", "text": "Chaerephon bemmeleni () \u00e8 un Pipistrello della famiglia dei Molossidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 94 e 110\u00a0mm, la lunghezza dell'avambraccio tra 41 e 48\u00a0mm, la lunghezza della coda tra 34 e 40\u00a0mm, la lunghezza del piede tra 9 e 13\u00a0mm, la lunghezza delle orecchie tra 14 e 20\u00a0mm e un peso fino a 14\u00a0g.\nAspetto.\nLa pelliccia \u00e8 corta. Le parti dorsali sono marroni scure leggermente brizzolate, mentre le parti ventrali sono marroni chiare con le punte biancastre o grigiastre e i fianchi pi\u00f9 scuri. Il labbro superiore ha 6-8 pieghe ben distinte e ricoperto di corte setole. Le orecchie sono bruno-nerastre, molto larghe, squadrate e unite anteriormente da una membrana a forma di V. Il trago \u00e8 piccolo e coperto da un grande antitrago. Le membrane alari sono grigie chiare. Entrambi i sessi hanno due aperture ghiandolari ventrali a forma di sacca su ogni lato della base della coda, la quale \u00e8 lunga, tozza e si estende per pi\u00f9 della met\u00e0 oltre l'uropatagio. La sottospecie \"C.b.cistura\" \u00e8 pi\u00f9 grande. Il cariotipo \u00e8 2n=48 FNa=54.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nell'Africa occidentale dalla Guinea al Camerun e nell'Africa centrale e orientale dalla Repubblica Democratica del Congo orientale al Kenya sud-occidentale.\nVive nelle foreste pluviali di pianura, foreste semi-decidue, praterie montane e savane miste a foreste fino a 1.600 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"C.bemmeleni\" come specie a rischio minimo (LC)."}
{"id": "4502702", "revid": "228587", "url": "https://it.wikipedia.org/wiki?curid=4502702", "title": "Flavia Piccoli Nardelli", "text": "\u00c8 figlia dell'ex Ministro e Segretario della Democrazia Cristiana Flaminio Piccoli.\nBiografia.\nNata a Trento, ma vive a Roma, figlia del politico Flaminio Piccoli, ministro delle partecipazioni statali e 2 volte segretario della Democrazia Cristiana, si \u00e8 laureata in filosofia, \u00e8 dirigente del settore culturale.\nDal 1989 al 2013 \u00e8 stata segretario generale dell'Istituto Luigi Sturzo.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Piemonte 2 per il Partito Democratico. Assegnata alla Commissione Cultura della Camera ne diviene da prima capogruppo del PD e poi vicepresidente subentrando alla collega del Pd Manuela Ghizzoni (presidendo la stessa in vece ininterrottamente dal 7 agosto 2014 dopo l'arresto del Presidente Galan) ne diviene Presidente ufficialmente il 21 luglio 2015 con l'elezione di met\u00e0 legislatura sostituendo il Presidente Giancarlo Galan di Forza Italia che nonostante fosse sotto arresto da un anno aveva sempre rifiutato le dimissioni."}
{"id": "4502703", "revid": "767487", "url": "https://it.wikipedia.org/wiki?curid=4502703", "title": "La scure di guerra del capo Sioux", "text": "La scure di guerra del capo Sioux (\"The Lawless Eighties\") \u00e8 un film del 1957 diretto da Joseph Kane.\n\u00c8 un film western statunitense con Buster Crabbe, John Smith e Marilyn Saris. \u00c8 basato sul romanzo del 1948 \"Brother Van, a Biography of the Rev. William Wesley Van Orsdel\" di Alson Jesse Smith, un predicatore evangelista della Pennsylvania.\nProduzione.\nIl film, diretto da Joseph Kane su una sceneggiatura di Kenneth Gamet con il soggetto di Alson Jesse Smith (autore del romanzo), fu prodotto da Rudy Ralston (fratello di Vera Ralston) per la Ventura Pictures Corporation (societ\u00e0 indipendente di Ralston e Kane). I titoli di lavorazione furono \"Brother Van\" e \"Showdown in Deadwood\".\nDistribuzione.\nIl film fu distribuito con il titolo \"The Lawless Eighties\" negli Stati Uniti dal 31 maggio 1957 dalla Republic Pictures.\nAltre distribuzioni:\nPromozione.\nLe tagline sono:"}
{"id": "4502704", "revid": "1573940", "url": "https://it.wikipedia.org/wiki?curid=4502704", "title": "Chaerephon jobensis", "text": "Chaerephon jobensis () \u00e8 un pipistrello della famiglia dei Molossidi diffuso in Australia, Nuova Guinea e alcune isole vicine.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 51 e 72\u00a0mm, la lunghezza dell'avambraccio tra 43,3 e 50\u00a0mm, la lunghezza della coda tra 31,3 e 45\u00a0mm, la lunghezza del piede tra 10,3 e 12,6\u00a0mm, la lunghezza delle orecchie tra 16,4 e 21,3\u00a0mm e un peso fino a 13,5\u00a0g.\nAspetto.\nLa pelliccia \u00e8 corta. Le parti dorsali sono marroni chiazzate di bianco, mentre le parti ventrali sono marroni chiare con le punte dei peli bianche. Il labbro superiore \u00e8 notevolmente rugoso e copre interamente quello inferiore. Le orecchie sono unite frontalmente da una membrana a forma di V, con 4-5 piccole proiezioni sul margine anteriore e sono coperte di corti peli rigidi. L'antitrago \u00e8 triangolare e raggiunge quasi l'angolo posteriore del muso. Le membrane alari sono marroni scure. Le dita esterne dei piedi sono ricoperte di rigide setole bianche. Quello pi\u00f9 interno inoltre \u00e8 fornito anche di piccoli peli. La coda \u00e8 lunga, tozza e si estende per pi\u00f9 della met\u00e0 oltre l'uropatagio.\nBiologia.\nComportamento.\nSi rifugia nelle cavit\u00e0 degli alberi, in particolare di palme da cocco, sottotetti, grotte e sulle pareti rocciose. Forma colonie fino a 350 individui.\nAlimentazione.\nSi nutre di insetti volanti catturati negli spazi aperti..\nRiproduzione.\nGiovani esemplari sono stati osservati nelle colonie in Australia tra dicembre e gennaio. Nessuna delle femmine catturate sull'isola di Seram era sessualmente riproduttiva.\nDistribuzione e habitat.\nQuesta specie \u00e8 diffusa dalle Isole Molucche attraverso la Nuova Guinea e alcune isole vicine fino all'Australia tropicale.\nVive nei boschi di sclerofille, foreste pluviali primarie e spianate all'interno di foreste fino a 1.400 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la tolleranza a diversi tipi di habitat, la popolazione presumibilmente numerosa e la presenza in diverse aree protette, classifica \"C.jobensis\" come specie a rischio minimo (LC)."}
{"id": "4502705", "revid": "46931", "url": "https://it.wikipedia.org/wiki?curid=4502705", "title": "The Lawless Eighties", "text": ""}
{"id": "4502708", "revid": "46931", "url": "https://it.wikipedia.org/wiki?curid=4502708", "title": "La scure di guerra del capo sioux", "text": ""}
{"id": "4502709", "revid": "633073", "url": "https://it.wikipedia.org/wiki?curid=4502709", "title": "Palme da cocco", "text": ""}
{"id": "4502712", "revid": "1442080", "url": "https://it.wikipedia.org/wiki?curid=4502712", "title": "Chella gi\u00e0 fa ammore", "text": "Chella gi\u00e0 fa ammore \u00e8 una canzone del cantautore Francesco Renzi in duetto con l'artista Alessio.\n\u00c8 pubblicata all'interno del suo terzo album \"Guardami negli occhi\" del 2011 (Mea Sound - CD BB 56) come terzo brano degli 11 inediti.\nVideo.\nIl video di \"Chella gi\u00e0 fa ammore\" \u00e8 stato girato dalla \"EGO Sound Factor\" (Nilo - Salvatore Sciarrone) e prodotto dalla \"MEA Sound\" all'interno del quale si sviluppa la scena di una ragazza che, nonostante sia fidanzata da tempo con Francesco Renzi, comincia nel contempo una storia duratura con Alessio il quale, a sua volta, cerca di fargli capire (al disperato Francesco, nonch\u00e9 suo amico) che lei desidera un altro uomo con il quale contrarr\u00e0 anche il matrimonio, ma nascondendogli la realt\u00e0 dei fatti e cio\u00e8 che quell'uomo (l'amante) \u00e8 proprio lui (Alessio)."}
{"id": "4502713", "revid": "324090", "url": "https://it.wikipedia.org/wiki?curid=4502713", "title": "Cucina croata", "text": "La cucina croata (\"Hrvatska kuhinja\") \u00e8 l'espressione dell'arte culinaria sviluppata in Croazia.\n\u00c8 caratterizzata per essere molto variopinta ed \u00e8 proprio per questo conosciuta di pi\u00f9 sotto le sue denominazioni regionali. Le sue radici le ha gi\u00e0 nel periodo preslavo ed antico. La differenza nella scelta degli ingredienti e della preparazione di essi viene accentuata soprattutto se si paragona la parte continentale con quella marittima. Per la cucina continentale, le basi sono state gettate dalla cucina preslava e dai contatti, molto pi\u00f9 recenti, con cucine pi\u00f9 conosciute e rinomate (quella ungherese e viennese). Le regioni della costa sono caratterizzate dagli influssi dei Greci, Romani, Illiri; poi dei Veneziani e pi\u00f9 tardi anche dalla cucina italiana.\nPiatti tipici.\nAntipasti.\nUn antipasto molto comune che viene consumato soprattutto in estate \u00e8 la \"salata od hobotnice\", un'insalata di polpo con patate, cipolline e capperi\nPrimi piatti.\nI primi piatti sono soprattutto risotti (ri\u017eot). I pi\u00f9 famosi sono:\nAlcuni risotti hanno avuto una influenza italiana.\nMolto diffusi, soprattutto in Istria, anche i piatti di pasta (in particolare, \"fuzi\") al tartufo.\nSecondi piatti.\nAlcuni tra i pi\u00f9 famosi secondi piatti sono essenzialmente a base di pesce, appena pescato e cotto, e frutti di mare, come le vongole (mu\u0161ule), gli scampi (\u0161kampi), le ostriche (kamenice) e i mitili (dagnje) serviti con contorno di bietola (blitva) o patate (krumpir). Un piatto tipico abbastanza famoso \u00e8 il Riblji paprika\u0161.\nMolto diffusa la preparazione alla brace di carne e pesce, soprattutto nelle regioni costiere.\nDi ispirazione mitteleuropea, invece, sono le ljublianske e le cotolette.\nI piatti serviti in Croazia comprendono, generalmente, una portata principale e vari contorni di verdure (bietole, patate, ecc.) o di riso e verdure (djuvedi).\nDolci.\nI dolci sono pochi, e il pi\u00f9 comune \u00e8 la pala\u010dinke (simili alle crepes), serviti con nocciole, marmellata o cioccolato. Nei dintorni di Ragusa si pu\u00f2 assaporare la ro\u017eata, simile alla cr\u00eame brul\u00e9e, mentre sull'isola di Lissa il dolce tipico \u00e8 la poga\u010da, una focaccia sottile farcita.\nBevande.\nIl liquore croato pi\u00f9 famoso, originario della Dalmazia, \u00e8 il maraschino, un distillato ottenuto dalle \"marasche\" (una variet\u00e0 di amarene tipiche dalmate). Un vino della Croazia piuttosto conosciuto \u00e8 il Plavac Mali, anch'esso dalmata e il Pro\u0161ek. le due birre pi\u00f9 famose sono la Karlova\u010dko (di Karlovac) e la O\u017eujsko (di Zagabria)."}
{"id": "4502714", "revid": "633073", "url": "https://it.wikipedia.org/wiki?curid=4502714", "title": "Sclerofille", "text": ""}
{"id": "4502715", "revid": "1373765", "url": "https://it.wikipedia.org/wiki?curid=4502715", "title": "Enrico Borghi", "text": "Biografia.\nBorghi nasce il 6 agosto 1967 a Premosello-Chiovenda, in provincia del Verbano-Cusio-Ossola.\nLaureato a pieni voti nella facolt\u00e0 di scienze politiche presso l\u2019Universit\u00e0 degli Studi di Pavia, con una tesi di laurea in storia delle dottrine politiche dal titolo \u201c\"Il compromesso storico: radici ideologiche ed iniziative politiche\"\u201d.\nCarriera politica.\nPoliticamente iscritto alla Democrazia Cristiana (DC), al Partito Popolare Italiano (di cui \u00e8 stato responsabile nazionale per le comunit\u00e0 montane dal 1997 al 2000) ed a Democrazia \u00e8 Libert\u00e0 - La Margherita, di cui \u00e8 stato coordinatore provinciale dal marzo all'ottobre 2007.\nHa fatto parte della commissione per la redazione del \u201c\"Manifesto dei Valori\"\u201d del Partito Democratico e della Direzione Nazionale del PD.\nConsiderato vicino a Enrico Letta al momento della nascita del PD, nelle elezioni primarie del 14 ottobre 2007 membro dell\u2019assemblea costituente nazionale nella lista \u201c\"I democratici per Enrico Letta\"\u201d. Alle elezioni primarie del Partito Democratico del 2013 ha firmato la mozione a sostegno della candidatura di Matteo Renzi, che ha sostenuto anche alle primarie del 2017. Oggi \u00e8 uno dei punti di riferimento della componente \"Base Riformista\" interna al PD, la corrente Dem guidata da Lorenzo Guerini e Luca Lotti.\nAttualmente \u00e8 membro dell\u2019Assemblea Nazionale del PD.\nNel marzo 2021 ha sostenuto l\u2019elezione di Enrico Letta a segretario del PD, sottoscrivendo la sua candidatura. Il 18 marzo viene nominato dal Segretario Nazionale del Partito Democratico Letta all'interno della Segreteria Nazionale con delega alle politiche per la sicurezza.\nNelle amministrazioni locali.\nDopo aver lavorato come inviato del giornale locale \u201c\"Il Popolo dell\u2019Ossola\"\u201d ed alcune esperienze giovanili di impegno nel volontariato, a 22 anni viene eletto consigliere di minoranza a Vogogna, comune della Val d\u2019Ossola.\nNel 1993 viene eletto Presidente del Parco Naturale dell\u2019Alpe Veglia e dell\u2019Alpe Devero ed entra a far parte della giunta nazionale di FederParchi.\nNel 1995 lascia la carica a seguito della sua elezione a Sindaco di Vogogna, avvenuta con il 23 aprile di quell'anno con il 57% dei suffragi. Verr\u00e0 riconfermato Sindaco alle elezioni del 13 giugno 1999 con il 73% dei voti.\nNel settembre 1995 viene eletto Presidente della Comunit\u00e0 montana Valle Ossola (al tempo la pi\u00f9 grande del Piemonte), carica che manterr\u00e0 fino al novembre 1996.\nAlle elezioni provinciali del 1999 \u00e8 stato il candidato dell\u2019Ulivo alla presidenza, raccogliendo al primo turno il 34,6% dei voti accedendo al ballottaggio conclusosi per\u00f2 con la vittoria per pochi voti Ivan Guarducci candidato de La Casa delle Libert\u00e0 che raccoglie 51,3% dei voti.\nNell'aprile del 2000, viene eletto Presidente dell\u2019UNCEM, carica che ha mantenuto fino al 2018, essendo stato riconfermato al congresso di Roma del 2005, al congresso di Trento del 2010 e a quello di Torino del 2015 ed essendosi dimesso nel Maggio 2018 a seguito del suo incarico in seno al Gruppo PD di Montecitorio.\nNel 2009 \u00e8 eletto sindaco di Vogogna per la terza volta con il 53,7% dei voti, venendo riconfermato per un quarto mandato nelle elezioni amministrative del 2014 con il 62% dei suffragi.\nHa terminato la sua esperienza di amministratore locale con le elezioni del 26 Maggio 2019, nelle quali non si \u00e8 pi\u00f9 ricandidato dopo 29 anni di presenza nel consiglio comunale di Vogogna e quattro mandati da Sindaco.\nDal marzo 2011 al febbraio 2013 \u00e8 stato vicepresidente nazionale dell\u2019ANCI, su nomina di Sergio Chiamparino, con delega alle politiche per la montagna.\nDeputato nazionale.\nNel dicembre 2012 si \u00e8 candidato alle primarie per la scelta dei candidati parlamentari del Partito Democratico in vista delle elezioni del 2013, risultando con voti il primo classificato nella provincia del Verbano-Cusio-Ossola, davanti a Claudio Zanotti. \u00c8 quindi candidato alla Camera dei deputati nella Circoscrizione Piemonte 2, venendo eletto deputato della XVII legislatura. \u00c8 membro della VIII Commissione Ambiente, Territorio, Lavori Pubblici. Nel luglio 2016 \u00e8 stato nominato Consigliere Speciale della Presidenza del Consiglio dei Ministri per l\u2019attuazione della Strategia nazionale per le aree interne (SNAI), carica che ha conservato fino al Marzo 2018. Dal 4 ottobre 2019 \u00e8 membro del Copasir, in sostituzione di Lorenzo Guerini nominato ministro della difesa.\nAlle Elezioni politiche del 2018 si ricandida con il PD e risulta eletto deputato per la seconda volta nel collegio plurinominale Novara - Vercelli - Biella - Verbano Cusio Ossola, e verr\u00e0 chiamato a far parte - su indicazione del Capogruppo del Partito Democratico della Camera dei Deputati Graziano Delrio - dell'ufficio di presidenza, con la qualifica di segretario delegato d'aula.\nAltri incarichi.\nIn campo internazionale \u00e8 stato membro della Camera dei Poteri Locali del Consiglio d\u2019Europa (per la quale svolse anche il compito di osservatore alle elezioni municipali in Albania nel giugno 1998) e dal 2002 al 2010 ha fatto parte, come componente effettivo, del Comitato delle Regioni. \u00c8 stato Vice-presidente vicario dell\u2019AEM (Associazione Europea Eletti della Montagna), di cui \u00e8 stato Presidente facente funzioni dall'aprile 2007 al giugno 2008. \u00c8 co-fondatore dell\u2019Associazione Mondiale delle Popolazioni di Montagna (APMM) e membro della rete \u201cAlleanza Mondiale per la Montagna - Mountain Partnership\u201d costituita presso la FAO."}
{"id": "4502717", "revid": "767487", "url": "https://it.wikipedia.org/wiki?curid=4502717", "title": "Mikl\u00f3s Szab\u00f3 (cestista)", "text": ""}
{"id": "4502721", "revid": "124636117", "url": "https://it.wikipedia.org/wiki?curid=4502721", "title": "Cristina Bargero", "text": "Biografia.\nNata a Casale Monferrato nella provincia di Alessandria, si laurea in Giurisprudenza all'Universit\u00e0 degli Studi di Torino (in cui ne sar\u00e0 docente a contratto), con un percorso di studi economico. Consegue successivamente due titoli di Master, uno in analisi delle politiche pubbliche e l'altro in Pubblica Amministrazione.\n\u00c8 ricercatrice presso l'Istituto ricerche economiche e sociali della Regione Piemonte, nonch\u00e9 autrice di diverse pubblicazioni. Si occupa delle tematiche relative alle politiche pubbliche ed in particolare a quelle dello sviluppo economico del territorio e della finanza locale.\nA fine dicembre 2020 entra nel consiglio di amministrazione di Trenitalia.\nAttivit\u00e0 politica.\nTra le fondatrici nel 2007 del Partito Democratico (PD) nella provincia di Alessandria, il 29 dicembre 2012 partecipa alle primarie \"Parlamentarie\" indette dal PD per la scelta dei candidati parlamentari del Partito Democratico alle elezioni politiche del 2013, dove risulta la seconda pi\u00f9 votata nella provincia di Alessandria, dietro solo a Daniele Borioli. Entrata cos\u00ec nella lista di candidati per la Camera dei deputati alle elezioni politiche italiane del 2013 per la circoscrizione Piemonte 2. Il 24-25 febbraio 2013 viene eletta per la prima volta alla Camera dei deputati e il Partito Democratico, nella sua citt\u00e0 natale, Casale Monferrato, diventa il partito pi\u00f9 votato.\nAlle elezioni politiche del 2018 si \u00e8 candidata al Senato della Repubblica nel collegio uninominale di Vercelli, ma non viene pi\u00f9 eletta, sconfitta, giunge infatti terza dietro all'esponente del centro-destra, in quota forzista, Gilberto Pichetto Fratin (46,97%) e al candidato del Movimento 5 Stelle Ezio Conti (23,82%).\nNel 2019 abbandona il PD e aderisce a Italia Viva, il partito fondato da Matteo Renzi di stampo liberale e centrista."}
{"id": "4502725", "revid": "287204", "url": "https://it.wikipedia.org/wiki?curid=4502725", "title": "Mikl\u00f3s Szab\u00f3", "text": ""}
{"id": "4502726", "revid": "287204", "url": "https://it.wikipedia.org/wiki?curid=4502726", "title": "Miklos Szabo", "text": ""}
{"id": "4502731", "revid": "199745", "url": "https://it.wikipedia.org/wiki?curid=4502731", "title": "Specie di Lactuca", "text": "Elenco delle 116 specie di \"Lactuca\":"}
{"id": "4502736", "revid": "287204", "url": "https://it.wikipedia.org/wiki?curid=4502736", "title": "Peugeot Type 161 &quot;Quadrilette&quot;", "text": "La Type 161, nota anche con il soprannome di Quadrilette, \u00e8 un'autovettura di fascia bassa prodotta dal 1920 al 1922 dalla casa francese Peugeot.\nStoria e profilo.\nNascita della vettura.\nLa storia della \"Quadrilette\" va inquadrata in quello che era lo scenario automobilistico francese al termine della prima guerra mondiale: l'apparato industriale transalpino era in serie difficolt\u00e0 a causa della necessit\u00e0 impellente di riconvertire la produzione della maggior parte delle industrie fino a quel momento forzatamente dedite alla causa bellica. Quasi tutte queste industrie versavano in gravi condizioni economiche dovute all'inflazione che stava tagliando impietosamente il valore del denaro. Solo poche riuscivano a proseguire e tra queste vi fu ad esempio la Renault, che grazie alla spregiudicatezza del suo patron Louis ed ai suoi agganci in politica riusc\u00ec ad attraversare questa fase senza troppi scossoni; anche la Citro\u00ebn, appena nata, riusc\u00ec comunque a passare pressoch\u00e9 indenne grazie alle innovative politiche di abbattimento dei costi ideate dal fondatore Andr\u00e9. Ma la Peugeot si trovava in tutt'altre condizioni: la Casa automobilistica era scossa gi\u00e0 da tempo da alcune diatribe intestine che coinvolgevano i membri del direttivo Peugeot. Inoltre l'azienda doveva infatti fare i conti con un grosso piano di riorganizzazione industriale, piano che a causa della grave situazione economica di quel periodo risultava di difficile attuazione. D'altro canto vi era la necessit\u00e0 di riprendere con la produzione automobilistica e si ritenne pi\u00f9 cauto non investire in lungo e in largo con modelli del tutto nuovi, ma di riproporre almeno in parte qualche prodotto d'anteguerra o basato su progetti e componenstistica gi\u00e0 esistente negli anni precedenti alla prima guerra mondiale. Tutto ci\u00f2, almeno provvisoriamente, in modo tale da poter contenere i costi di sviluppo durante questo periodo ostico. Fu per esempio il caso dei modelli Type 159 e Type 163, ma anche della economicamente pi\u00f9 impegnativa Type 153, risalente al 1913. Ma data la profonda crisi che stava interessando anche le tasche dei cittadini in generale, si ritenne comunque doveroso investire nella progettazione di un nuovo modello di fascia bassa che potesse essere accessibile ai ceti in difficolt\u00e0. Tale modello doveva essere assai contenuto come prezzo di listino e ci\u00f2 implic\u00f2 anche l'abbattimento dei costi di sviluppo e produzione e perci\u00f2 anche la rinuncia ad alcune soluzioni tecniche. Lo scopo di questo nuovo modello doveva essere inoltre anche quello di proseguire un filone produttivo gi\u00e0 inaugurato in precedenza dalla Lion Peugeot con il lancio della Beb\u00e9 e cio\u00e8 quello delle vetture essenziali senza fronzoli, economiche sia all'acquisto che durante la manutenzione, ed in grado di trasportare almeno due passeggeri dal punto A al punto B. In una parola, il nuovo modello avrebbe fatto parte di quella folta schiera di auto \"minime\" note come cyclecar, che in quegli anni difficili stavano riscuotendo un certo successo.\nSebbene nella seconda met\u00e0 del 1919 la vettura fosse gi\u00e0 pronta, altri grossi intoppi ne stavano ritardando la messa in produzione, primo fra tutti quello relativo alla riorganizzazione dell'impianto produttivo di Beaulieu, scelto come sito destinato all'assemblaggio della nuova vetturetta. La presentazione della vettura, inizialmente fissato per il Salone dell'automobile di Parigi di quell'autunno, slitt\u00f2 a fine anno e solo per la stampa. Nel marzo 1920 la Casa del Leone Rampante cerc\u00f2 di stringere accordi con Louis Renault per poter agevolare la messa in produzione della vettura, ma il grande padrone della Casa di Billancourt non volle saperne: con il suo carattere superbo ed autoritario dichiar\u00f2 di non volere assolutamente che un'altra Casa gli scaricasse addosso dei modelli che non si potrebbero vendere. Anche altri tentativi di accordi con altre aziende non giunsero a buon fine, per cui l'unica via di uscita fu quella di attendere che lo stabilimento di Beaulieu potesse finalmente un assetto consono all'avvio della produzione.\nIntanto, mentre la situazione lentamente si normalizzava, la Peugeot decise di presentare finalmente la sua vetturetta al grande pubblico: fu cos\u00ec che al Salone dell'automobile di Bruxelles, tenutosi nell'ottobre del 1920, fu svelata la \"Type 161\", che ben presto divenne nota con il nome di \"Quadrilette\", alludendo alla sua particolare natura minimalista che la poneva quasi a met\u00e0 strada tra un'automobile ed una motocicletta.\nCaratteristiche tecniche.\nLa \"Type 161\" era un concentrato di soluzioni volte al contenimento dei costi: per cominciare, le stesse dimensioni della vettura, certamente corta (solo 2.95 metri, due in meno della Fiat 500 simbolo del boom economico di quarant'anni dopo), ma soprattutto stretta, basti pensare che la larghezza non arrivava ad 1.17 metri, mentre le carreggiate erano solamente di 92\u00a0cm all'avantreno e addirittura di soli 75\u00a0cm al retrotreno. Ciononostante la vetturetta poteva ospitare due persone, ma che in questo caso erano disposte in tandem, cio\u00e8 una dietro l'altra. Dal punto di vista tecnico, la vera novit\u00e0 era rappresentata dal motore, un piccolo quadricilindrico da 667 cm\u00b3, capostipite della famiglia NE. Tale motore erogava una potenza massima di 9,5 CV a 2.000 giri/min, consentendo alla \"Type 161\" di raggiungere una velocit\u00e0 massima di 60\u00a0km/h. Tale motore trasmette la sua coppia motrice alle ruote posteriori mediante un cambio a 3 marce, delle quali la terza era in presa diretta. Il telaio era in acciaio imbutito, con longheroni e traverse. Le sospensioni erano ad assale rigido su entrambi gli assi: l'avantreno era provvisto di una sola molla a balestra disposta trasversalmente, mentre il retrotreno era costituito invece da due semibalestre longitudinali, ognuna delle quali fissata ad incastro all'interno di una cavit\u00e0 ricavata nella parte posteriore di ogni longherone. Le estremit\u00e0 esterne delle semibalestre sono inoltre fissate al retrotreno mediante due bielle che fungono da articolazione. L'impianto frenante \u00e8 costituito da due freni a tamburo presenti solo sul retrotreno, mentre l'avantreno \u00e8 sprovvisto di qualsiasi dispositivo frenante. Inoltre, tale telaio dalle carreggiate ridotte ha permesso alla Casa di rinunciare al differenziale, risparmiando cos\u00ec sui costi.\nEvoluzione.\nLa \"Type 161\" cominci\u00f2 ad essere commercializzata nella prima met\u00e0 del 1921 ad un prezzo compreso tra i 9.500 ed i 10.000 franchi. Pur riavviandosi lentamente, il grande impianto industriale della Peugeot, ricevette grossi consensi di pubblico per la vetturetta, tanto da potersi permettere, con i primi mesi di vendite, di apportare ulteriori migliorie al modello in modo da avvicinarlo maggiormente ad una vera autovettura. Verso la fine del 1921, infatti, la prima \"Quadrilette\" venne sostituita dalla \"Type 161 E\", tecnicamente identica alla precedente versione, ma con carrozzeria senza predellini in maniera tale da poter allargare le fiancate senza utilizzare un nuovo telaio e poter quindi montare due sedili quasi affiancati (in realt\u00e0 erano sfalsati di 15\u00a0cm).\nLa \"Quadrilette\" divenne in breve tempo un successo commerciale: nessun costruttore francese stava proponendo in quel periodo un modello cos\u00ec economicamente abbordabile. Inoltre, alcuni successi in campo sportivo nella categoria delle \"cyclecar\" non fece che accrescere la popolarit\u00e0 della vettura, che divenne cos\u00ec alla moda e attir\u00f2 anche la curiosit\u00e0 di alcuni VIP dell'epoca, come la cantante francese Mistinguett, che ne fece la sua prima auto. La maggior parte della clientela attirata dalla \"Quadrilette\" era costituita da giovani in cerca della loro prima autovettura, ma non di rado vennero acquistati esemplari anche da persone economicamente pi\u00f9 stabili che desideravano una seconda auto.\nLa produzione della \"Type 161 E\" prosegu\u00ec per tutto il 1922: il 31 dicembre l'ultimo esemplare usc\u00ec dalle catene di montaggio: questo modello verr\u00e0 sostituito nei primi giorni del nuovo anno dalla Type 172, le cui prime versioni avrebbero ancora mantenuto la denominazione di \"Quadrilette\".\nJules Peugeot e il dilemma del ponticello.\nSi \u00e8 gi\u00e0 parlato della particolare struttura telaistica della \"Type 161\", caratterizzata da carreggiate molto strette. Ci\u00f2 ha permesso ovviamente di contenere i costi di produzione e di proporre la vettura ad un prezzo concorrenziale. Tuttavia esiste anche una storia sull'origine di tale telaio, secondo cui, Jules Peugeot, gi\u00e0 alla guida della \"Les Fils de Peugeot Fr\u00e8res\" (che commercializz\u00f2 le sue vetturette con il marchio \"Lion Peugeot\") e in quegli anni tornato come dirigente presso la Casa madre, acquist\u00f2 un esemplare delle prime \"Quadrilette\" dichiarando di aver voluto lui stesso una vettura con quelle caratteristiche, in maniera tale da poter attraversare lo stretto ponticello che doveva percorrere ogni giorno per potersi recare al lavoro."}
{"id": "4502738", "revid": "63727", "url": "https://it.wikipedia.org/wiki?curid=4502738", "title": "Peugeot Type 161", "text": ""}
{"id": "4502741", "revid": "767487", "url": "https://it.wikipedia.org/wiki?curid=4502741", "title": "Paperino e la sequoia", "text": "Paperino e la sequoia (\"Old Sequoia\") \u00e8 un film del 1945 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 21 dicembre 1945, distribuito dalla RKO Radio Pictures.\nTrama.\nPaperino \u00e8 il ranger di un parco, incaricato di proteggere una vecchia sequoia gigante. Un giorno, mentre due castori abbattono gli alberi l\u00ec vicino, il telefono sulla torre di avvistamento di Paperino squilla: \u00e8 il capo che, dopo averlo rimproverato per aver risposto in ritardo, gli ordina di proteggere la sequoia dai castori, pena il licenziamento. Paperino si precipita a terra con una doppietta con cui cerca di sparare ai due roditori, ma il telefono suona di nuovo, cos\u00ec Paperino corre a rispondere, venendo per\u00f2 sgridato per aver risposto. Tornato a terra, il papero scopre che i castori sono riusciti a entrare all'interno della sequoia e la stanno iniziando ad abbattere, facendo fuoriuscire la segatura. Paperino cerca di rimettere la segatura nell'albero con una macchina, che esplode, facendo rimanere nella base della sequoia solo il midollo. Mentre Paperino cerca di \"ricomporre\" la base dell'albero mettendo la corteccia intorno a dei legnetti, il telefono squilla una terza volta. Dopo una breve esitazione, il papero decide di rispondere, ma in quel momento la sequoia cade, travolgendo il posto di vedetta di Paperino e finendo in un lago nelle vicinanze. Mentre \u00e8 sott'acqua, Paperino viene licenziato per telefono dal capo e va su tutte le furie.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 2\" ed \"Extreme Adventure Fun\"."}
{"id": "4502744", "revid": "80339", "url": "https://it.wikipedia.org/wiki?curid=4502744", "title": "Margine convergente", "text": ""}
{"id": "4502748", "revid": "117797945", "url": "https://it.wikipedia.org/wiki?curid=4502748", "title": "Guasconi", "text": "I Guasconi o Guasconi di Villamena sono un'antica famiglia patrizia di Firenze, che alcuni vogliono discendere dai Fighineldi Cattani di Combiate e altri fanno risalire al santo aretino Andrea Guasconi, martirizzato durante le persecuzioni anticristiane del IV secolo. \nOltre a quello fiorentino, sono esistiti altri due rami: uno, ancora fiorente, fu trapiantato in Sicilia nel XIV secolo e fece ritorno a Firenze alla fine XVIII secolo; un altro godette nobilt\u00e0 in Arezzo, ma risultava estinto gi\u00e0 a met\u00e0 del XVI secolo.\nStoria familiare.\nRamo fiorentino.\nFurono di fede guelfa, legati all'arte della lana e, tra il 1314 e il 1528, diedero alla Repubblica di Firenze 7 gonfalonieri di giustizia e 40 priori delle arti, oltre a numerosi ambasciatori, condottieri, religiosi e docenti dello Studio Fiorentino. \nFra' Bernardo Guasconi, vescovo di Cervia, nel 1352 fu mandato ambasciatore per fissare i preliminari della pace tra Firenze e l'arcivescovo di Milano. Suo fratello Zenobi, priore di Santa Maria Novella, diede l'incarico ad Andrea di Bonaiuto di affrescare il celebre Cappellone degli Spagnoli, ma \u00e8 ancora dibattuto se l'ispirazione del ciclo di affreschi sia da attribuirsi allo stesso Zenobi o al suo predecessore Jacopo Passavanti. \nBiagio Guasconi consigli\u00f2 di cacciare dalla citt\u00e0 Pandolfo Malatesta, col sentore che volesse tradire e tentare di diventare signore. Per questa predizione, nel 1378, fu armato cavaliere del Popolo durante la rivolta dei Ciompi. Nel 1403-4 un suo nipote, Niccol\u00f2, fu ufficiale della zecca nel periodo in cui fu coniata una nuova moneta, il grosso fiorentino, che per tale ragione reca l'incisione dello stemma Guasconi. Lo stesso Niccol\u00f2, nel 1405, fu, con Filippo Corsini e Iacopo Salviati, ambasciatore della Repubblica presso il re di Francia, Carlo VI, e da questi fu creato cavaliere, ottenendo il privilegio di poter appuntare sul proprio stemma uno scudetto azzurro, con tre gigli di Francia, sormontato da una corona d'oro. Jacopo fu vicario generale del contado fiorentino con l'incaricato di debellare il banditismo e, assolto tale compito, fu dapprima ambasciatore a Lucca e a Bologna e poi, nel 1430, commissario nella guerra contro Lucca.\nTradizionalmente legati agli Albizzi e ostili ai Medici, i Guasconi vennero esiliati dopo la presa del potere da parte di Cosimo de'Medici (1434), per poi tornare in patria e rientrare nella vita pubblica dopo la caduta dei Medici (1494), con Gioacchino, che nel 1495 fu ambasciatore in Francia, presso Carlo VIII, e successivamente vicario della Valdelsa (1498-99) e gonfaloniere di giustizia (1499); egli fu inoltre tra i tre candidati alla carica di gonfaloniere a vita con Tommaso Malegonnelle e Piero Soderini, il quale risult\u00f2 eletto al secondo scrutinio. Durante l'assedio di Firenze (1529-1530), Giovacchino e Dionigi furono tra i pi\u00f9 strenui difensori della Repubblica, e, una volta fuorusciti, combatterono nella battaglia di Montemurlo e parteciparono alla difesa di Siena sotto la guida di Piero Strozzi. \nA questa stirpe appartennero inoltre: Pietro Guasconi, vescovo di Sagona dal 1391 al 1411; la serva di Dio suor Anna Caterina Guasconi (1647-1693); sir Bernardo Guasconi (Bernard Gascoigne,1614-1687). Quest'ultimo, militare trasferitosi in Inghilterra per servire Carlo I durante la guerra civile, divenne, dopo la restaurazione di Carlo II, un fondamentale punto di riferimento e consigliere politico nei rapporti tra la corte inglese e quella del granducato di Toscana. \nDopo la caduta della Repubblica i Guasconi si tennero pi\u00f9 distanti dalla vita pubblica e il ramo fiorentino si estinse nell'abate Niccol\u00f2 (1757), di Gioacchino, del senatore Niccol\u00f2. Gli successe il ramo siciliano della famiglia.\nRamo siciliano.\nIl ramo siciliano, conosciuto anche con il nome di Guascone, ebbe origine con Giovanni di Ristoro, che, giunto in Sicilia alla fine del XIV secolo, si schier\u00f2 con re Martino I, aiutandolo a soffocare la rivolta di una parte dell'aristocrazia isolana. Dopo la vittoria della fazione aragonese, Giovanni Guasconi fu ricompensato con la concessione, per s\u00e9 e tutta la sua discendenza mascolina, del cavalierato ereditario e del titolo di Signore di onze 400 annuali sopra le estrazioni del porto di Agrigento (1392).\nNei secoli successivi i Guasconi furono ascritti nelle mastre nobili di Palermo, Messina e Siracusa; i suoi esponenti principali furono: Girolamo, medico, filosofo e protomedico del regno, Agostino, illustre legista, Marc'Antonio, tre volte senatore di Palermo, don Carlo, anch'egli senatore di Palermo, e don Girolamo, giudice della Corte Pretoriana. Don Francesco, luogotenente tesoriere generale e collettore delle regie fiscalie, fu insignito del titolo di barone di Sant'Anna (1679), mentre suo nipote, don Francesco Saverio, barone di Sant'Anna, luogotenente delle regie fiscalie e senatore di Palermo, ottenne per s\u00e9 ed i suoi discendenti il titolo di marchese di Villamena (1789). Don Giovanni, figlio di quest'ultimo, fece ritorno a Firenze per raccogliere l'eredit\u00e0 del ramo principale, estintosi nel frattempo.\nDiversi membri della famiglia furono ricevuti nell'Ordine di Malta e nell'Ordine di Santo Stefano papa e martire.\nResidenze e patronati.\nA Firenze essi avevano varie case, tra cui la pi\u00f9 importante era palazzo Guasconi, in corso Tintori. Anche il palazzo attiguo, detto poi Jennings Riccioli fu della casata e contiene un bello scudo dei Guasconi sopra il portale. Altri palazzi posseduti dai Guasconi a Firenze furono palazzo Spini Feroni, palazzo Benci e palazzo Guasconi a via de' Conti.\nAd essi \u00e8 intitolato il vicolo Guascone nel centro storico Palermo, situato ove sorgeva il palazzo del marchese di Villamena.\nEbbero i seguenti patronati: pieve di Santa Maria a Carraia, chiesa di Santa Maria alla Querciola, pieve di Santa Maria (Antella), chiesa di San Pietro (Calenzano). Ebbero il patronato della vecchia sala capitolare della Badia fiorentina.\nNella chiesa di San Francesco ad Arezzo si trova una cappella Guasconi affrescata da Spinello Aretino.\nStemma.\nLo stemma familiare \u00e8 d'argento, a tre scaglioni di nero, con lo scaglione mediano cimato da una crocetta patente di rosso, oppure da uno scudetto di Francia. Esemplari dell'arma dei Guasconi sono visibili nella chiesa e nel chiostro di Santa Maria Novella, nonch\u00e9 in numerosi palazzi pubblici di Firenze e della provincia.\nIl ramo siciliano adott\u00f2 lo stesso stemma ma con colori diversi: d'azzurro a tre scaglioni d'oro, il secondo sormontato da una crocetta potenziata dello stesso.\nLa famiglia Guasconi di Arezzo utilizzava uno stemma d'argento a tre pali di nero."}
{"id": "4502749", "revid": "36426", "url": "https://it.wikipedia.org/wiki?curid=4502749", "title": "Scaglioni", "text": ""}
{"id": "4502750", "revid": "1934238", "url": "https://it.wikipedia.org/wiki?curid=4502750", "title": "William Ladd", "text": "Biografia.\nNato a Milton, Massachusetts, da William Jones Ladd e Anna Russell Watson, si form\u00f2 alla Hopkinson's School for Boys di Boston, laureandosi ad Harvard nel 1902 e alla Harvard Medical School nel 1906.\nL'esplosione di Halifax.\nL'esplosione di Halifax avvenne il 6 dicembre 1917 quando la nave francese Mont Blanc, che trasportava pi\u00f9 di duemila tonnellate di esplosivi destinati ad uso bellico, si scontr\u00f2 nel porto di Halifax con la nave mercantile belga Imo. Dall'incidente scatur\u00ec dapprima un incendio che coinvolse la Mont Blanc e alcune strutture del porto; poco dopo, per\u00f2, l'intero carico della nave esplose in un sol colpo, producendo una potenza esplosiva stimata in circa 3 chilotoni, radendo al suolo qualsiasi struttura compresa nel raggio di 1,6 chilometri ed uccidendo circa 2000 persone. Si stim\u00f2 che circa 9000 persone rimasero ferite.\nIl giorno dopo, mentre una bufera di neve colpiva la citt\u00e0 devastata, cominciarono ad arrivare aiuti e soccorsi, in particolare dalla citt\u00e0 di Boston. Tra i numerosi soccorritori che intervennero per curare i feriti e per permettere ai sopravvissuti di avere alloggi sicuri, pasti caldi ed assistenza medico-chirurgica, vi era anche William Ladd, che cur\u00f2 numerose persone ferite, tra cui centinaia di bambini ustionati e feriti a causa dell'esplosione.\nLadd e la chirurgia pediatrica.\nIn seguito ai drammatici eventi del dicembre 1917, Ladd, tornato a Boston, si dedic\u00f2 esclusivamente alla cura chirurgica dei neonati e dei bambini. Con un intenso e attento lavoro di ricerca , svilupp\u00f2 precisi metodi di cura per ciascun caso chirurgico, redigendo accurati rapporti ed includendo in essi sintomatologia, procedura chirurgica e \"follow-up\" post-operatorio. \nNel 1941 divenne \"Surgeon-in-Chief\" al \"Boston Children's Hospital\", avviando nel frattempo il primo corso di specializzazione in \"Chirurgia pediatrica\".\nPer il suo lavoro e per il suo impegno e dedizione alla cura \u00e8 considerato il padre della chirurgia pediatrica, tanto che alcune procedure chirurgiche in campo pediatrico portano il suo nome."}
{"id": "4502751", "revid": "316629", "url": "https://it.wikipedia.org/wiki?curid=4502751", "title": "Les \u00e9l\u00e9mens", "text": ""}
{"id": "4502753", "revid": "1373765", "url": "https://it.wikipedia.org/wiki?curid=4502753", "title": "Chiara Gribaudo", "text": "Biografia.\n\u00c8 stata consigliere comunale a Borgo San Dalmazzo dal 2007 al 2017.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Piemonte 2 per il Partito Democratico. Diventa vicecapogruppo PD alla Camera.\nLa Gribaudo si colloca nella sottocorrente orfiniana del Partito Democratico.\nAlle elezioni politiche del 2018 viene rieletta deputata alla Camera, sempre nella stessa circoscrizione.\nNell'agosto 2020, a poche settimane dal referendum costituzionale sul taglio del numero di parlamentari legato alla riforma avviata dal governo Conte I guidato dalla Lega assieme al Movimento Cinque Stelle e concluso dal governo Conte II guidato dalla coalizione tra M5S e Partito Democratico la Gribaudo, in linea con la corrente dei \"Giovani Turchi\" guidata da Matteo Orfini, annuncia il suo voto contrario, in dissidenza con la linea ufficiale del suo partito, schierato per il \"S\u00ec\"."}
{"id": "4502755", "revid": "1745361", "url": "https://it.wikipedia.org/wiki?curid=4502755", "title": "Risotto al nero di seppia", "text": "Il risotto al nero di seppia \u00e8 un piatto tipico della cucina veneziana, diffuso anche in altre cucine del mediterraneo (per esempio l'arroz negro spagnolo).\nOrigini.\nNato originariamente come piatto povero, dove si univa la seppia, con tutto il suo inchiostro, al riso, inizialmente senza processo di risottatura. Diffusosi successivamente anche in Croazia con il dominio Veneziano e in Friuli (dove \u00e8 tutt'oggi un piatto tipico), e in seguito in gran parte del Mediterraneo, grazie soprattutto ai mercanti veneziani."}
{"id": "4502758", "revid": "15", "url": "https://it.wikipedia.org/wiki?curid=4502758", "title": "Bryan Park (Miami)", "text": ""}
{"id": "4502762", "revid": "767487", "url": "https://it.wikipedia.org/wiki?curid=4502762", "title": "Mirko Busto", "text": "Biografia.\nLaureato in ingegneria per l'ambiente e il territorio, ha conseguito il Dottorato in sistemi produttivi. \u00c8 Ricercatore del Centro comune di ricerca dell'Unione europea.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella Circoscrizione Piemonte 2 per il Movimento 5 Stelle."}
{"id": "4502763", "revid": "188116", "url": "https://it.wikipedia.org/wiki?curid=4502763", "title": "Davide Crippa", "text": "Biografia.\nNato a Novara, vive ad Oleggio; si \u00e8 laureato in ingegneria civile e ambientale, \u00e8 libero professionista.\nAttivit\u00e0 politica.\nDeputato e sottosegretario.\nAlle elezioni politiche del 2013 viene eletto deputato della XVII legislatura nella circoscrizione II Piemonte per il Movimento 5 Stelle.\nDiventa vice-capogruppo del Movimento 5 Stelle alla Camera dei deputati.\nAlle elezioni politiche del 2018 per la XVIII legislatura \u00e8 rieletto nel plurinominale Piemonte 2. \nIl 12 giugno 2018 diventa sottosegretario allo Sviluppo Economico nel Governo Conte I, fino a settembre 2019.\nDal 12 dicembre 2019 \u00e8 capogruppo del Movimento 5 Stelle alla Camera."}
{"id": "4502764", "revid": "15", "url": "https://it.wikipedia.org/wiki?curid=4502764", "title": "Dodge Island", "text": ""}
{"id": "4502765", "revid": "767487", "url": "https://it.wikipedia.org/wiki?curid=4502765", "title": "Mezzanotte a San Francisco", "text": "Mezzanotte a San Francisco (\"The Midnight Story\") \u00e8 un film del 1957 diretto da Joseph Pevney.\n\u00c8 un film poliziesco a sfondo noir statunitense con Tony Curtis, Marisa Pavan e Gilbert Roland.\nTrama.\nPadre Tommasino, amato parroco di un quartiere di San Francisco, \u00e8 vittima di un assassinio, e viene ritrovato morto in un vicolo. Joe Martin, poliziotto addetto al traffico, che conosceva il prete e frequentava l\u2019oratorio, rimane sconvolto dall\u2019accaduto, e decide di far luce sulla vicenda. Chiede quindi ai suoi superiori di poter essere assegnato alla squadra omicidi, ma la sua richiesta non viene accolta. La sua sete di verit\u00e0, per\u00f2, non lo ferma, e ricostruendo minuziosamente da solo gli avvenimenti di quella sera, trova in un pescatore benestante di origini italiane il presunto colpevole.\nProduzione.\nIl film, diretto da Joseph Pevney su una sceneggiatura di John Robinson e Edwin Blum con il soggetto di Edwin Blum, fu prodotto da Robert Arthur per la Universal International Picture e girato a San Francisco, in California dal 16 luglio a met\u00e0 agosto 1956.\nI titoli di lavorazione furono \"The Eyes of Father Tomasino\" e \"Appointment with a Shadow\". L'idea prese piede da uno script di Edwin Blum che fu adattato prima per la televisione (con un episodio della serie antologica \"Lux Video Theatre\" trasmesso nel 1955) e poi al cinema con \"Mezzanotte a San Francisco\".\nDistribuzione.\nIl film fu distribuito con il titolo \"The Midnight Story\" negli Stati Uniti nell'agosto del 1957 (premi\u00e8re a New York il 4 luglio) dalla Universal Pictures.\nAltre distribuzioni:\nCritica.\nSecondo il Morandini il film \u00e8 nella media anche se risulta \"interessante la descrizione dell'ambiente degli italoamericani di San Francisco\"."}
{"id": "4502771", "revid": "125854107", "url": "https://it.wikipedia.org/wiki?curid=4502771", "title": "Fabiana Dadone", "text": "Dal 5 settembre 2019 al 13 febbraio 2021 ha ricoperto il ruolo di Ministro per la Pubblica amministrazione nel governo Conte II.\nBiografia.\nSin da giovanissima \u00e8 molto attiva sia nel volontariato che nelle battaglie degli albori del Movimento 5 Stelle in provincia di Cuneo. Laureata in Giurisprudenza all'Universit\u00e0 degli Studi di Torino, ha svolto la pratica forense in uno studio legale di Ceva, cittadina del cuneese. \nNel 2013, a 29 anni, viene eletta in parlamento, figurando tra le pi\u00f9 giovani parlamentari del M5S.\nAttivit\u00e0 politica.\nAttivista del Movimento 5 stelle a Mondov\u00ec, nel luglio 2012 presenta un ricorso al TAR che costringe l'amministrazione comunale a cambiare la squadra della giunta comunale e aggiungere una donna per il rispetto delle quote rosa. Un atto simbolico che il Movimento 5 Stelle ha rivendicato a lungo come esempio di una sconfitta per il sistema e per la vecchia politica.\nDeputato della XVII legislatura.\nAlle elezioni politiche del 2013 vince le \u00abParlamentarie\u00bb del Movimento 5 stelle nella circoscrizione Piemonte 2 e viene eletta deputata della XVII legislatura della Repubblica Italiana nella circoscrizione Piemonte 2 per il Movimento 5 Stelle. Componente della I Commissione (Affari Costituzionali, della Presidenza del Consiglio e Interni) dove per oltre un anno \u00e8 stata capogruppo, fa parte del Comitato permanente per i Pareri, della Giunta per le Elezioni e della Commissione Parlamentare di Inchiesta sul fenomeno delle Mafie e sulle altre associazioni criminali, anche straniere.\nIn Commissione antimafia, forte dell'impegno come volontaria nel sociale, \u00e8 Presidente del comitato sul traffico di esseri umani e relatrice della Relazione su mafie, migranti e tratta di esseri umani, nuove forme di schiavit\u00f9.\nIl 21 ottobre 2014 viene votata come vicecapogruppo vicario alla Camera del gruppo parlamentare Movimento 5 Stelle e dal 9 febbraio 2015 diviene capogruppo e portavoce del Movimento 5 Stelle alla Camera dei deputati subentrando ad Andrea Cecconi, mantiene l'incarico fino all'11 maggio seguente.\nQuale membro della Giunta per le elezioni della Camera dei Deputati, ha accelerato l\u2019iter della decadenza del deputato Giancarlo Galan, condannato per corruzione sugli appalti per il MOSE, redigendo apposita istanza prima alla Corte di Cassazione VII Sez. Penale, poi al Tribunale di Venezia, per ottenere copia conforme della sentenza di condanna passata in giudicato, con il timbro dell\u2019irrevocabilit\u00e0, per poter sollevare la questione in Giunta, con carte alla mano, e dichiarare la decadenza di Galan.\nConvinta No TAV, nel luglio del 2014 presenta un\u2019interpellanza urgente in merito al Codice Unico di Progetto del TAV Torino - Lione nella quale fa presente come il codice fosse stato assegnato in modo errato, portando alla luce un errore che per due anni ha impedito di verificare i flussi finanziari dell\u2019opera.\nFortemente contraria alla legge elettorale Italicum, contrasta la sua approvazione sia in sede parlamentare che extra parlamentare. Nel luglio 2016 il Tribunale di Torino ammette un ricorso presentato dalla deputata contro la legge, sollevando la questione di costituzionalit\u00e0 di fronte alla Corte Costituzionale. La legge Italicum verr\u00e0 poi dichiarata parzialmente incostituzionale dalla Consulta con sentenza 35/2017.\nAttraverso attivit\u00e0 ispettive, si occupa dei costi sproporzionati del costruendo Ospedale di Verduno (CN) in costruzione dal 2003: nel maggio 2014 presenta un esposto alla Corte dei Conti e alla Procura della Repubblica di Asti a seguito di una visita ispettiva sul cantiere e dello studio della documentazione in merito, al fine di fare luce sulla infausta scelta del sito, instabile geologicamente, e sul continuo aumento dei costi nel corso dei lavori. Il procedimento penale presso la procura di Asti \u00e8 stato archiviato ma, nel decreto di archiviazione, il giudice aveva parlato di \u201cimpressionante lievitazione dei costi e dei tempi di realizzazione dell\u2019immobile che sono derivati dall\u2019improvvida scelta di costruire un edificio di notevoli dimensioni sulle pendici di una collina posta in un ambito territoriale notoriamente caratterizzato da fenomeni di dissesto\u201d. Nel 2016 la Corte dei Conti ha riaperto l\u2019indagine nominando un collegio di tre consulenti tecnici.\nDeputato della XVIII legislatura.\nVince per la seconda volta le \u00abParlamentarie\u00bb del Movimento 5 Stelle e alle elezioni politiche del 4 marzo 2018 \u00e8 rieletta alla Camera dei Deputati. Resta componente della I Commissione (Affari Costituzionali, della Presidenza del Consiglio e Interni), della Giunta per le Elezioni e il 6 luglio del Comitato per la Legislazione dove \u00e8 Presidente dal 6 luglio 2018 al 5 maggio 2019. Fa inoltre parte della giunta per le elezioni e del Comitato parlamentare di controllo sull'attuazione dell'accordo di Schengen, di vigilanza sull'attivit\u00e0 di Europol, di controllo e vigilanza in materia di immigrazione.\nIn commissione Affari Costituzionali della Camera \u00e8 stata relatrice del disegno di legge sul referendum propositivo, uno dei cavalli di battaglia del Movimento 5 Stelle,approvato in prima lettura alla Camera dei deputati il 21 febbraio 2019.\nSegue attivamente il percorso travagliato del progetto dell\u2019autostrada Asti - Cuneo, prima come deputato di opposizione criticando la soluzione del tunnel di Verduno (poi scartata dal progetto) e il fallimento della politica cuneese, incapace di portare a termine l\u2019opera.Nella XVIII legislatura affianca il ministro Danilo Toninelli nell\u2019individuazione della migliore soluzione per la prosecuzione dell\u2019opera, che viene poi confermata dal ministro Paola De Micheli. Il 26 gennaio 2021 ripartono, dopo 12 anni, i lavori di completamento dell'autostrada.\nIl ruolo all'interno del Movimento 5 Stelle.\nIl 16 settembre 2018 \u00abIl Blog delle Stelle\u00bb (organo ufficiale del MoVimento 5 Stelle) annuncia in un post che Fabiana Dadone sar\u00e0 il nuovo referente di Rousseau, la piattaforma di Gianroberto Casaleggio, per la funzione Scudo della Rete. Prende il posto di Alfonso Bonafede, che passa il testimone a causa dei suoi impegni da ministro della Giustizia.\nIl 25 giugno 2019, dopo essere stata scelta dal capo politico Luigi Di Maio, viene votata dalla base degli iscritti per divenire membro del Collegio dei Probiviri, un organo di tre persone stimate incaricato di esprimere pareri autorevoli e di risolvere divergenze all\u2019interno del Movimento 5 Stelle.\nMinistro per la pubblica amministrazione.\nIl 4 settembre 2019 viene designata quale Ministro per la pubblica amministrazione dal Presidente del Consiglio incaricato Giuseppe Conte. Il giorno seguente, presta giuramento al Quirinale quale ministro del Governo Conte II, succedendo a Giulia Bongiorno.\nIl 17 febbraio 2020 annuncia un accordo programmatico tra il Dipartimento della funzione pubblica e l'Accademia della Crusca per semplificare il linguaggio della pubblica amministrazione, spesso troppo oscuro per i cittadini.\nCon la crisi del COVID-19 impone per direttiva ministeriale il lavoro da casa a tutte le amministrazioni italiane per non far cessare l'erogazione dei servizi pubblici. L'adozione della modalit\u00e0 di lavoro agile nelle amministrazioni raggiunge percentuali rilevanti (dal 70% fino al 90%). In seguito alla fase di emergenza, il ministro apre una nuova fase del lavoro agile nel settore pubblico con l'introduzione, nel decreto rilancio, del POLA (Piano organizzativo del lavoro agile), che dovr\u00e0 essere adottato da ogni amministrazione pubblica entro il 31 dicembre di ciascun anno. \nUn tema centrale \u00e8 la sburocratizzazione del Paese. La soluzione identificata da tutti \u00e8 la digitalizzazione, che lei concretizza nello \"once only\" (una volta sola) cio\u00e8 l'impostazione strutturale delle pubbliche amministrazioni atta a chiedere al cittadino una volta sola i dati. Per farlo nel Decreto Rilancio punta sull'interconnessione delle banche dati delle pubbliche amministrazioni. \nDurante il suo mandato si \u00e8 concentrata su una massiccia digitalizzazione della pubblica amministrazione, l'introduzione di nuove competenze tecnico-scientifiche e la formazione continua dei dipendenti. \nMinistro per le politiche giovanili.\nIl 13 febbraio 2021 giura come Ministro per le politiche giovanili del Governo Draghi, succedendo a Vincenzo Spadafora. Al Ministro il Presidente del Consiglio Mario Draghi ha delegato \u00able funzioni del Presidente del Consiglio dei ministri in materia di politiche giovanili e servizio civile universale, politiche antidroga, nonch\u00e9 in materia di anniversari nazionali\u00bb.\nVita privata.\nFabiana Dadone ha due figli, di cui il pi\u00f9 piccolo nato nel giugno 2020, mentre era Ministro per la Pubblica amministrazione, ricevendo in quella circostanza l'elogio del premier Conte per la partecipazione, in streaming, dalla camera d'ospedale, a una riunione del governo sul decreto semplificazione. \n\u00c8 un'appassionata di musica metal, in particolare del gruppo svedese In Flames e di fumetti."}
{"id": "4502774", "revid": "287204", "url": "https://it.wikipedia.org/wiki?curid=4502774", "title": "Robin Drysdale", "text": "Carriera.\nIn carriera ha vinto un&lt;del&gt;&lt;/del&gt; titolo di doppio, l'ATP Volvo International nel 1978, in coppia con lo statunitense Van Winitsky, battendo in finale Mike Fishbach e Bernard Mitton per 6\u20133, 6\u20134.\nNei tornei del Grande Slam ha ottenuto il suo miglior risultato raggiungendo i quarti di finale nel singolare e nel doppio agli Australian Open nel 1977."}
{"id": "4502775", "revid": "436907", "url": "https://it.wikipedia.org/wiki?curid=4502775", "title": "Carnival of Rust", "text": "Carnival of Rust \u00e8 il secondo album in studio del gruppo musicale finlandese Poets of the Fall, pubblicato il 12 aprile 2006 dalla Insomniac.\nDescrizione.\nIl disco ha debuttato al primo posto della classifica finlandese. \u00c8 stato disco di platino. \u00c8 stato selezionato come uno dei migliori album 2006 dal pi\u00f9 grande quotidiano finlandese, Helsingin Sanomat, ed \u00e8 stato nominato per \"miglior Album finlandese \"agli NRJ Radio Awards, cos\u00ec come\" miglior Album rock \"agli Emma Awards nel 2007"}
{"id": "4502776", "revid": "481666", "url": "https://it.wikipedia.org/wiki?curid=4502776", "title": "The Rise of Jennie Cushing", "text": ""}
{"id": "4502777", "revid": "1543377", "url": "https://it.wikipedia.org/wiki?curid=4502777", "title": "Bruno Archi", "text": "Biografia.\nNel marzo 1985 si laurea in scienze politiche; nel 1989, dopo aver superato l'esame di concorso, diventa volontario nella carriera diplomatica. Nel 1993 \u00e8 nominato primo segretario di legazione, nel 1999 diventa consigliere di legazione ed infine, nel 2004, \u00e8 promosso consigliere di ambasciata. Dal 2 gennaio 2009 \u00e8 ministro plenipotenziario e, dal dicembre 2011, \u00e8 collocato \"fuori ruolo\" per prestare servizio come consigliere diplomatico della Presidenza del Senato. \nElezione a deputato.\nAlle elezioni politiche del 2013 viene eletto deputato nella circoscrizione Piemonte 2 tra le fila del Popolo della Libert\u00e0.\nIl 2 maggio viene nominato dal presidente del Consiglio Enrico Letta come viceministro degli affari esteri.\nIl 24 giugno, nell'ambito del processo per concussione e prostituzione minorile a Silvio Berlusconi, viene trasmesso in procura il verbale della deposizione resa da Archi per valutare se esistano o meno i presupposti per essere indagato per falsa testimonianza.\nIl 16 novembre, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 3 dicembre seguente si \u00e8 dimesso da viceministro degli esteri a causa dell'uscita di Forza Italia dalla compagine governativa.\nControversie.\nTra gli indagati del processo Ruby Ter per falsa testimonianza in difesa di Silvio Berlusconi, il 24 luglio 2015 la procura di Milano chiede l'archiviazione per lui e altre 12 persone che viene accolta il 6 novembre dello stesso anno dal gip per mancanza di prove certe."}
{"id": "4502780", "revid": "123678540", "url": "https://it.wikipedia.org/wiki?curid=4502780", "title": "Nous Deux", "text": "Nous Deux (Noi Due) \u00e8 un noto settimanale francese fondato nel 1947 da Cino Del Duca e pubblicato oggi dalla Casa editrice Mondadori Periodici Francia.\nStoria.\nIl creatore Cino Del Duca \u00e8 il fratello di Alceo e Domenico Del Duca, proprietari delle Edizioni Universo, casa editrice della rivista settimanale italiana Grand Hotel.\nIl primo numero di Nous Deux \u00e8 stato pubblicato il 14 maggio 1947 e il successo \u00e8 inaspettato. \nInizialmente bimestrale Nous Deux diventa settimanale a partire dal numero 5. \nIl 9 agosto 1950 (n. 165), Nous Deux offre ai suoi lettori il primo fotoromanzo intitolato \"L'alba dell'amore.\" \nA poco a poco, il suddetto occupa uno spazio sempre pi\u00f9 importante all'interno della rivista. Nous Deux diventa la rivista simbolo del fotoromanzo in Francia.\nDal 1964, le celebrit\u00e0 diventeranno attori dei fotoromanzi: infatti, grandi icone francesi come Johnny Hallyday, Sylvie Vartan, Franck Alamo, Sacha Distel, Mireille Mathieu vi partecipano. In seguito e attualmente, anche attori e personaggi dello spettacolo italiano interpretano i fotoromanzi della rivista, tra i quali Caterina Balivo, Annalisa Minetti, Roberto Farnesi, Luca Calvani, Roberta Potrich, Patricia Vezzuli, Ettore Bassi, Milena Miconi.\nNel settembre 1986, i fotoromanzi di Nous Deux diventano a colori.\nIl primo concorso della Storia da leggere \u00e8 datata 1997: i lettori possono quindi parlare e raccontare le loro storie personali.\nNel 2004, dopo 50 anni di successi, la rivista sceglie di pubblicare in Copertina foto di persone famose anzich\u00e9 figure disegnate.\nEditoriale.\nLa rivista \u00e8 specializzata nella pubblicazione di fotoromanzi per quanto riguarda le storie sentimentali, ma si compone anche di rubriche di consigli e trucchi per le donne (moda, bellezza, cucina, famiglia, svago, interviste a personaggi famosi ed altri argomenti di attualit\u00e0).\nDiffusione.\nLa sua diffusione \u00e8 pari a 279.085 copie di ciascun numero vendute in Francia nel 2011 "}
{"id": "4502782", "revid": "1005847", "url": "https://it.wikipedia.org/wiki?curid=4502782", "title": "Mariano Rabino", "text": "Biografia.\nLaureato in giurisprudenza, gi\u00e0 dipendente di azienda bancaria, imprenditore.\nEletto Consigliere provinciale a Cuneo nel 2004, si \u00e8 dimesso dalla carica nel 2005, a seguito dell'elezione a consigliere regionale del Piemonte, carica ricoperta da aprile 2005 a marzo 2010: a Palazzo Lascaris \u00e8 stato vicepresidente della commissione Bilancio e Finanze.\nL'inizio dell'esperienza amministrativa coincide con l'attivit\u00e0 di Consigliere comunale ad Alba, dal 1990 al 1995 e dal 1999 al 2001. In Comune ha ricoperto gli incarichi di Presidente della Commissione Bilancio e, dal 1995 al 1999, di Assessore al Bilancio e al Turismo.\nAttivit\u00e0 politica.\nIn occasione delle elezioni regionali in Piemonte del 3 e 4 aprile 2005 si candida per la carica di consigliere regionale nelle liste de La Margherita, in provincia di Cuneo, a sostegno della candidata presidente del centro-sinistra Mercedes Bresso, risultando il primo dei non eletti; tuttavia pochi giorni dopo, il 28 aprile 2005, in seguito alle dimissioni di Mino Taricco (in quanto nominato assessore regionale), viene eletto consigliere regionale.\nAlle elezioni politiche del 2006 \u00e8 candidato alla Camera dei Deputati, nella \"circoscrizione Piemonte 2\", nelle liste de \"L'Ulivo\" (in decima posizione), risultando tuttavia il primo dei non eletti.\nAlle elezioni politiche del 2008 non \u00e8 nuovamente candidato in parlamento.\nAlle elezioni regionali in Piemonte del 2010 \u00e8 ricandidato per la carica di consigliere regionale nelle liste del Partito Democratico, in provincia di Cuneo, a sostegno di Mercedes Bresso, tuttavia risulta il secondo dei non eletti.\nAd inizio 2011 abbandona il Partito Democratico e nel 2013 aderisce al nuovo soggetto politico \"Scelta Civica per l'Italia\", fondato dal premier uscente Mario Monti.\nAlle elezioni politiche del 2013 \u00e8 ricandidato alla Camera dei Deputati, nella \"circoscrizione Piemonte 2\", nelle liste di Scelta Civica per l'Italia (in seconda posizione), venendo eletto deputato della XVII Legislatura.\n\u00c8 membro della III Commissione Affari Esteri, della Giunta per le Autorizzazioni, del Comitato per i procedimenti di accusa e della Commissione parlamentare per le questioni regionali.\nIl 14 luglio 2016 il segretario e vice ministro Enrico Zanetti, insieme a Rabino, Giulio Cesare Sottanelli e Angelo Antonio D'Agostino, lascia il gruppo Scelta Civica alla Camera e insieme ai 10 deputati di ALA di Denis Verdini e un deputato di Fare! fonda il polo liberale \"Scelta Civica verso Cittadini per l'Italia\". Nel dicembre 2017 segue il partito nella lista Noi con l'Italia, la cosiddetta \"quarta gamba\" della coalizione di centro-destra in vista delle elezioni politiche.\nAlle elezioni politiche del 2018 non si \u00e8 ricandidato."}
{"id": "4502786", "revid": "1715582", "url": "https://it.wikipedia.org/wiki?curid=4502786", "title": "MAN TGA", "text": "La gamma di autocarri MAN TGA appartiene alla ditta tedesca specializzata nella produzione di autocarri, MAN SE. Il modello pesante appartenente alla gamma di autocarri dell\u00b4azienda, ha preso la sigla TGA a partire dal 2000 e dispone delle cabine M, L, LX, XL e XXL, sigle che a loro volta indicano la grandezza della cabina di guida. Nel 2006 \u00e8 stata introdotta anche la cabina di guida denominata XLX. L'altezza del modello di questa cabina deriva dalla versione LX, mentre l'ampiezza dalla versione XXL. Nel febbraio 2007 la serie TGA fu fornita da sistema ESP e da motori di tipo D26.\nCaratteristiche particolari.\nUno dei modelli di questa gamma ha permesso alla societ\u00e0 di vincere nel 2001 il premio International Truck of the Year. MAN ha mirato a coprire il fabbisogno della costruzione di mezzi pesanti per il trasporto nazionale ed internazionale. Non \u00e8 stata tuttavia tralasciata l'importanza della cosiddetta \u201cgreen strategy\u201d e la ditta tedesca si \u00e8 adattata alle richieste del mercato concentrandosi anche sulla produzione di motori pi\u00f9 rispettosi dell\u00b4ambiente."}
{"id": "4502791", "revid": "767487", "url": "https://it.wikipedia.org/wiki?curid=4502791", "title": "Il sosia di Paperino", "text": "Il sosia di Paperino (\"Donald's Double Trouble\") \u00e8 un film del 1946 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 28 giugno 1946, distribuito dalla RKO Radio Pictures.\nTrama.\nPaperina ordina a Paperino di migliorare il suo modo di parlare e le sue buone maniere prima che lei lo riveda. Poco dopo Paperino incontra un suo sosia perfetto, con una voce normale e maniere impeccabili, e lo assume perch\u00e9 prenda il suo posto in un appuntamento con Paperina. Quest'ultima e il sosia di Paperino vanno al luna park e si baciano e abbracciano di continuo. Paperino, che li segue di nascosto, diventa per\u00f2 sempre pi\u00f9 geloso per quello che la sua fidanzata fa allo sconosciuto. Quando i due entrano nel tunnel dell'amore e si baciano, Paperino perde il controllo ed entra per dare una lezione al suo sosia. Ma, uscendo dal tunnel, si accorge che nel buio ha invece picchiato Paperina che, infuriata, fa scappare a gambe levate i due paperi.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 2\", \"Disney Cuori &amp; Amori\" e \"Paperino - 75\u00ba anniversario\"."}
{"id": "4502797", "revid": "80339", "url": "https://it.wikipedia.org/wiki?curid=4502797", "title": "Margine divergente", "text": ""}
{"id": "4502801", "revid": "300067", "url": "https://it.wikipedia.org/wiki?curid=4502801", "title": "Andrij Maly\u0161", "text": ""}
{"id": "4502802", "revid": "58433780", "url": "https://it.wikipedia.org/wiki?curid=4502802", "title": "Largo di Palazzo", "text": ""}
{"id": "4502803", "revid": "80339", "url": "https://it.wikipedia.org/wiki?curid=4502803", "title": "Margine conservativo", "text": ""}
{"id": "4502806", "revid": "121709058", "url": "https://it.wikipedia.org/wiki?curid=4502806", "title": "\u00c1lex Su\u00e1rez", "text": "Carriera.\nCresciuto nelle giovanili del Club Joventut de Badalona, ha esordito in Liga ACB nel 2011. Proprio dal 2011 milita, con doppio tesseramento, in LEB Plata nel Club B\u00e0squet Prat. Sempre nel 2013 ha collezionato altre presenze in Liga ACB con il Badalona.\nNel suo palmar\u00e8s figura il bronzo ai FIBA EuroBasket Under-20 2012."}
{"id": "4502810", "revid": "123246423", "url": "https://it.wikipedia.org/wiki?curid=4502810", "title": "MAN TGX", "text": "Il MAN TGX \u00e8 un autocarro e trattore stradale prodotto da Man SE a partire dal 2007 per sostituire il MAN TGA. Esso appartiene alla categoria degli autocarri con masse totali da 18 a 44 t.\nIl contesto.\nLa gamma TGX, nel corso degli anni, \u00e8 stata prodotta in varie versioni: \nMAN TGX (2007-2011).\nNel 2007, al Motor Show di Amsterdam \u00e8 stato presentato il MAN TGX per il trasporto internazionale e domestico a lunga distanza. Esso era fornito con una delle tre cabine (XL, XLX o XXL). Rispetto alla serie TGA, il coefficiente di resistenza del TGX era inferiore del 4%. Oltre ai motori a 6 cilindri (da 360 a 540 CV), il TGX aveva un otto cilindri con una potenza di 680 CV. Nei motori Euro-4, la conformit\u00e0 con l'EGR si ottenne attraverso l'uso di filtri antiparticolato; nei motori Euro 5 invece, forono garantiti attraverso un sistema SCR che utilizza il reagente AdBlue. I cambi erano della ZF: meccanico a 16 velocit\u00e0 o TipMatic a 12 velocit\u00e0. Nel 2007, il MAN TGX \u00e8 stato votato Truck of the Year 2008. \nMAN TGX (2012-2015).\nNel 2012, la famiglia MAN TGX \u00e8 stata aggiornata soprattutto, nella parte anteriore, attraverso la modifica della calandra e dall'aggiunta di deflettori al fine di migliorare l'aerodinamica e permettere l'omologazione agli standard Euro 6. Grazie alla modifica della parte sottostante al parabrezza, \u00e8 stato possibile migliorare la visibilit\u00e0 dal sedile del conducente e l'efficienza del tergicristallo. Altre innovazioni, includono la riorganizzazione degli elementi del camion, montati sul telaio come ad esempio i nuovi serbatoi per una maggiore capacit\u00e0 di AdBlue, nonostante l'aumento del sistema di scarico del camion (con SCRT integrato). I serbatoi sono stati spostati sul lato sinistro del camion tra l'arco anteriore e la batteria mentre a seconda della configurazione del telaio, la capacit\u00e0 del serbatoio in AdBlue pu\u00f2 variare da 25 a 80 litri. Le versioni top di gamma del MAN TGX e TGS sono state dotate di motori 6 cilindri in linea MAN D20 e D26 conformi agli standard Euro 6 con potenza di 360 e 480 CV attraverso 2 tipi di trasmissioni: MAN TipMatic a 12 velocit\u00e0 automatizzato e manuale a 16 velocit\u00e0.\nMAN TGX (2016-2020).\nNel 2016, all'IAA di Hannover, la serie MAN TG ha ricevuto prese d'aria ridisegnate e ottimizzate mentre gli interni sono stati ristilizzati con una combinazione di colori caldi distinti, nuovi materiali e sedili. La motorizzazione MAN D38, disponibile principalmente nella versione da 640 CV, \u00e8 stata resa disponibile nelle versioni da 540 e 580 CV. Un altro propulsore MAN D26 \u00e8 diventato pi\u00f9 potente ed efficiente. Ora \u00e8 disponibile nelle varianti da 420, 460 e 500 CV (20 CV e 200 Nm in pi\u00f9 in qualsiasi forma). Come la D38, la D26 \u00e8 dotata di tutte le ultime tecnologie e soluzioni per ridurre il consumo di carburante. \nMAN TGX (2021-presente).\nNel 2020, Man ha svelato in uno specifico evento a Bilbao, in Spagna, la nuova generazione della famiglia MAN TGX. Sebbene la cabina sia la medesima della versione precedente, mostra diverse novit\u00e0 all\u2019esterno e soprattutto nell\u2019abitacolo. Esternamente, la nuova generazione si riconosce soprattutto dalla calandra, la quale presenta differenti soluzioni tecniche che migliorano l\u2019aerodinamica, come l\u2019Air Curtain situata sull'angolo del paraurti, flap laterali e un nuovo spoiler sul tetto. Inoltre, sono stati rinnovati i fari che integrano luci al led (opzionali) ei gradini che sono stati realizzati in plastica nera per resistere meglio all'usura. Nell'abitacolo \u00e8 stata rinnovata la plancia, riposizionando gli elementi di comando verso il conducente come il comando del cambio TipMatic, il freno di stazionamento elettrico e la manopola SmartSelect, che permette di selezionare le visualizzazioni e le funzioni del monitor senza distrarre il conducente dalla strada. Le motorizzazioni sono articolate sulle classiche tre famiglie, la D15 per il trasporto leggero con potenze da 330 a 400 CV, l\u2019intermedia D26 con range da 430 a 510 CV e la D38 da 640 CV per trasporti eccezionali e lunghe distanze. Nel 2020, il MAN TGX \u00e8 stato votato Truck of the Year 2021.\nMotorizzazioni.\nLa gamma TGX presenta le seguenti motorizzazioni:"}
{"id": "4502811", "revid": "36426", "url": "https://it.wikipedia.org/wiki?curid=4502811", "title": "Chiesa dell'Ecce Homo all'Uditore", "text": "La chiesa dell'Ecce Homo si trova all'interno della borgata storica dell'Uditore a Palermo. Oggi sede dell'omonima congregazione fa parte di un'unica parrocchia con la chiesa di Sant'Alfonso de' Liguori ubicata di fianco ad essa e edificata pochi decenni dopo.\nStoria.\nLa chiesa venne edificata tra il 1730 ed il 1733, lo stile, essendo una chiesa di tipo agreste, \u00e8 molto semplice.\nNel 1804 di fianco alla chiesa viene edificata la chiesa di Sant'Alfonso dei Liguori con annessa parrocchia, che ha mantenuto il nome originale di Ecce Homo e l'attivit\u00e0 ecclesiastica si \u00e8 spostata nella nuova e pi\u00f9 ampia chiesa, lasciando alla originaria Ecce Homo la sola sede della congregazione omonima.\nNella nuova chiesa, a partire dal 1829, iniziano i lavori di consolidamento e di abbellimento, vengono infatti inseriti stucchi mentre la volta viene affrescata dal pittore Giovanni Patricolo che la suddivide in 9 riquadri. Del 1909, su progetto dell'ingegner Valenti, sono invece campanile e facciata. Come ultimo intervento di tipo rilevante troviamo nel 1960 l'abbattimento del presbitero per l'ampliamento della chiesa dandole la forma di croce latina.\nCasa.\nCasa della comunit\u00e0 dei Padri Redentoristi. Nel 1803 don Salvatore Armao Valdina, rettore della chiesa e nipote di Alias Francesco Maria, riusc\u00ec a far insediare all'Uditore i Padri Redentoristi, missionari del Santissimo Redentore della Congregazione di Sant'Alfonso Dei Liguori.\nStrutture."}
{"id": "4502814", "revid": "121935211", "url": "https://it.wikipedia.org/wiki?curid=4502814", "title": "Maria Pia Lai Guaita", "text": "Biografia.\nFiglia di Potito Lai (fratello di Maria Lai) e Maria Demurtas, sorella di Virgilio Lai, resta a Ulassai sino all'et\u00e0 di 5 mesi, poi trasferirsi con la famiglia a Nuoro e poi a Cagliari nel 1946.\nStudia presso la Universit\u00e0 degli Studi di Cagliari divenendo allieva di Nereide Rudas e laureandosi a pieni voti in Filosofia nel 1970. Sempre presso la stessa facolt\u00e0 \u00e8 contrattista dal 1974 al 1980 presso la Cattedra di Psicologia, e dal 1980 \u00e8 confermata ricercatrice di Psicologia Generale. Nel 1978 sempre dalla stessa universit\u00e0 \u00e8 stata riconosciuta esperta nell'ambito della psicologia giuridica per via della sua particolare attenzione e interessamento sul trattamento dei detenuti delle carceri sarde. \nDal 1991 al 1997 \u00e8 stata incaricata di Psicologia presso la Facolt\u00e0 di Medicina e Chirurgia sempre a Cagliari, nel settore di Specializzazione di Geriatria. Negli anni ha lavorato attivamente come scrittrice, pubblicando circa venti libri sulle maggiori case editrici nazionali, instancabile e molto intensa \u00e8 stata la sua partecipazione a congressi di settore e decisamente apprezzabile nell'organizzazione di simposi, tutti internazionali, sui problemi psicosociali della tossicodipendenza, in particolare relativi a quelli della Sardegna. \n \u00e8 docente di Teoria e Tecnica della Comunicazione di gruppo presso la Facolt\u00e0 di Lettere e Filosofia a Cagliari e docente di Psicologia delle Tossicodipendenze presso i Corsi di Laurea della Facolt\u00e0 di Scienze dell'educazione e della formazione di Cagliari, lavora in collaborazione con importanti studiosi statunitensi quali Zerka T. Moreno, Jonathan D. Moreno, Lewis Yablonsky e Angelika Groterath. \nNel 1997 fonda l'Associazione di Volontariato \"Ichnusa\" che si occupa dei problemi sociali e della tossicodipendenza a livello regionale."}
{"id": "4502820", "revid": "110157", "url": "https://it.wikipedia.org/wiki?curid=4502820", "title": "Monte Altesina", "text": "Il monte Altesina (in siciliano \"monti Artisina\") \u00e8 un rilievo montuoso di 1192 metri sito nel comune di Nicosia, in provincia di Enna. \u00c8 il rilievo pi\u00f9 alto dei Monti Erei.\nStoria.\nFin dall'et\u00e0 del Bronzo il territorio dell'Altesina fu abitata da popolazioni indigene che vivevano principalmente di pastorizia.\nNel Medioevo il territorio fu spesso abitato da monaci eremiti, che intorno al 1100 fondarono il monastero di San Girolamo di Lartisina.\nIl monte fu localizzato dal geografo arabo Abu Abdallah Muhammad al-Idrisi ibn Idris nel 1154. Nello stesso anno il territorio siciliano fu diviso in tre valli, proprio dal citato geografo .\nFlora e fauna.\nSul monte, coperto da boschi, sono diffusi lecci, querce e edera.\nTipici della zona sono il picchio rosso, la poiana e la volpe."}
{"id": "4502827", "revid": "256896", "url": "https://it.wikipedia.org/wiki?curid=4502827", "title": "Biblioteca nazionale della repubblica argentina", "text": ""}
{"id": "4502828", "revid": "287204", "url": "https://it.wikipedia.org/wiki?curid=4502828", "title": "Nuku'alofa", "text": ""}
{"id": "4502834", "revid": "228587", "url": "https://it.wikipedia.org/wiki?curid=4502834", "title": "Macquarie", "text": ""}
{"id": "4502836", "revid": "47767", "url": "https://it.wikipedia.org/wiki?curid=4502836", "title": "Lodovico il Bavaro", "text": ""}
{"id": "4502846", "revid": "125031340", "url": "https://it.wikipedia.org/wiki?curid=4502846", "title": "Alessandro Bissa", "text": "Biografia.\nBatterista dal 1994, \u00e8 stato membro di vari gruppi metal e cover/tribute band fin dall'inizio della sua carriera, realizzando un gran numero di concerti in tutta Italia. \u00c8 entrato nei Vision Divine nel 2006, durante il tour a supporto di \"The Perfect Machine\" ed ha suonato come turnista con i Labyrinth (\"Return to Heaven Denied part.2\"), con Pier Gonella (3 albums con i Mastercastle, e la partecipazione come ospite nel disco degli Odyssea Storm), con gli Angelize, con gli Athlantis, con i Longobardeath e con l'artista brasiliano Giovanni Nava. \u00c8 membro fondatore del gruppo A Perfect Day col quale ha registrato due cd (APD e The Defeaning Silence) e nel 2015 \u00e8 entrato a far parte del progetto Sound Storm come batterista ufficiale.\nNel 2016 lascia definitivamente Vision Divine e Labyrinth per dedicarsi ad altri progetti e ad una intensa attivit\u00e0 didattica.\nNel 2018 finita l'avventura con Sound Storm viene reclutato come batterista per la \"prima\" di Chouans l'opera rock di Alan Simon. Nel corso dello stesso anno registra il nuovo album di Athantis di Steve Vawamas e A Perfect Day (entrambi in uscita a fine 2019). A gennaio 2019 entra in studio per le registrazioni di EXCALIBUR V quinto capitolo della saga di Alan Simon\nHa scritto periodicamente articoli didattici sulle pi\u00f9 importanti riviste del settore come Drum Club e Drumset mag e per riviste come Movida Magazine.\n\u00c8 fondatore e direttore della scuola di musica \"Quinto Grado\".\n\u00c8 infine impegnato in clinics per alcune marche di cui \u00e8 endorser"}
{"id": "4502847", "revid": "173469", "url": "https://it.wikipedia.org/wiki?curid=4502847", "title": "Brownlow Cecil, II marchese di Exeter", "text": "Biografia.\nInfanzia.\nEra il figlio di Henry Cecil, I marchese di Exeter, e di sua moglie, Sarah Hoggins. Sua madre mor\u00ec poco prima del suo secondo compleanno e nel 1804 riusc\u00ec nel marchesato alla morte del padre.\nEra appassionato giocatore di cricket.\nCarriera.\nHa ricoperto la carica di luogotenente di Rutland (1826-1827) e del Northamptonshire (1842-1867).\nFece parte delle amministrazioni del conte di Derby. \u00c8 stato Groom of the Stole del principe consorte (1841-1846).\nFu nominato Cavaliere della Giarrettiera nel 1827 e ammesso al Consiglio privato nel 1841.\nMatrimonio.\nSpos\u00f2, il 12 maggio 1824, Isabella Poyntz (6 marzo 1803-6 marzo 1879), figlia di William Stephen Poyntz, dalla quale ebbe cinque figli.\nMorte.\nMor\u00ec il 16 gennaio 1867, all'et\u00e0 di 71 anni. La marchesa di Exeter mor\u00ec nel marzo 1879, all'et\u00e0 di 76 anni.\nDiscendenza.\nDal matrimonio tra Brownlow Cecil e Isabella Poyntz nacquero:"}
{"id": "4502848", "revid": "481349", "url": "https://it.wikipedia.org/wiki?curid=4502848", "title": "Linea barrata", "text": "La linea barrata \u00e8 una linea del trasporto pubblico che percorre la tratta urbana (o interurbana) prevista dal numero o codice di riferimento del mezzo auto-ferro-tranviario, ma con una qualche variazione (capolinea di partenza o di arrivo modificati per un certo numero di fermate, parte del percorso sviluppato su tratta differente, o in certi casi anche linea di servizio notturno con relative alterazioni del percorso tipico).\nIn passato a Roma esistevano anche le \"linee crociate\", che seguivano un percorso ancora pi\u00f9 breve di quelle barrate."}
{"id": "4502850", "revid": "46931", "url": "https://it.wikipedia.org/wiki?curid=4502850", "title": "The Joker Is Wild", "text": ""}
{"id": "4502853", "revid": "447535", "url": "https://it.wikipedia.org/wiki?curid=4502853", "title": "Budda Bar", "text": ""}
{"id": "4502855", "revid": "4106", "url": "https://it.wikipedia.org/wiki?curid=4502855", "title": "Sulzbach a.Main", "text": ""}
{"id": "4502862", "revid": "122246", "url": "https://it.wikipedia.org/wiki?curid=4502862", "title": "Associazione Sportiva Volley Lube 2012-2013", "text": "Questa voce raccoglie le informazioni riguardanti l'Associazione Sportiva Volley Lube nelle competizioni ufficiali della stagione 2012-2013.\nStagione.\nLa stagione 2012-2013 \u00e8 per l'Associazione Sportiva Volley Lube di Macerata, sponsorizzata dall'istituto di credito Banca Marche, la diciottesima consecutiva in Serie A1; la maggior parte della rosa, cos\u00ec come l'allenatore, sono confermati rispetto alla stagione precedente: gli unici cambiamenti sono rappresentati dalle partenze di Igor Omr\u010den e Jean-Fran\u00e7ois Exiga sostituiti rispettivamente da Ivan Zaytsev e Hubert Henno, oltre all'arrivo in prestito, a campionato in corso, di Dick Kooy, chiamato a sostituire l'infortunato Cristian Savani.\nLa prima competizione della stagione \u00e8 la Supercoppa italiana, a cui partecipa a seguito della vittoria dello scudetto, scontrandosi contro i vincitori della Coppa Italia della Trentino Volley di Trento: la vittoria va, per la terza volta, alla squadra marchigiana.\nIl cammino in campionato \u00e8 alquanto spedito: nel girone di andata vince le prime sei gare, mentre la prima sconfitta arriva al tie-break contro la formazione trentina nella settima giornata; la fine del girone d'andata \u00e8 altalenante e la Lube conclude la prima fase al secondo posto, qualificandosi anche per la Coppa Italia. Il girone di ritorno si apre con quattro vittorie consecutive, che spingono la squadra in testa alla classifica: tuttavia anche in questo caso, la non continuit\u00e0 e soprattutto la sconfitta nel big match contro la Trentino Volley, fa concludere la \"regular season\" al secondo posto, ottenendo il diritto di partecipare ai \"play-off\": nei quarti di finale, parte come da regolamento con una gara di vantaggio, ed incontra la Top Volley di Latina, la quale riesce a vincere la gara 2, perdendo per\u00f2 le altre due successive. In semifinale la sfida \u00e8 contro la Pallavolo Piacenza: anche in questo caso la formazione di Macerata parte con una vittoria all'attivo, ma non riesce a vincere neppure una gara delle tre disputate, venendo estromessa dalla corsa verso lo scudetto.\nIl secondo posto al termine del girone di andata, consente all'Associazione Sportiva Volley Lube di disputare la Coppa Italia: l'accesso alla \"final-four\" \u00e8 garantito grazie alla vittoria nei quarti di finale contro la Top Volley; in semifinale la formazione marchigiana supera per 3-1 la Pallavolo Modena, mentre in finale cede con lo stesso risultato alla Trentino Volley.\nLa vittoria dello scudetto nella stagione 2011-12, ha qualificato la Lube Macerata alla Champions League 2012-13: la fase a gironi si chiude con il primo posto, vincendo cinque partite e rimediando un'unica sconfitta, complice anche un ampio turnover. Superato agevolmente nei \"play-off\" a 12 l'Asseco Resovia, nei \"play-off\" a 6 disputa il derby italiano contro il Piemonte Volley di Cuneo: dopo aver vinto nettamente la gara di andata, perde al \"tie-break\" quella di ritorno, venendo poi ulteriormente sconfitta e quindi eliminata al \"Golden Set\".\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4502865", "revid": "594829", "url": "https://it.wikipedia.org/wiki?curid=4502865", "title": "Pablo Sultani", "text": "Biografia.\nNato da padre conduttore radiofonico e da madre attrice. Prende le prime lezioni di recitazione nel 1993 con Luis Agustini. Nel 1982 pubblica il suo primo LP intitolato \"Hola Kitty\".\nInizia la sua carriera nel campo della recitazione nei primi anni '90 con alcune opere teatrali. \u00c8 stato tra i protagonista dell'opera teatrale \"Los productores\" nella sua edizione del 2005 a Buenos Aires con il quale ha potuto girare vari teatri dell'Argentina, con il ruolo di Franz Liebkind che gli ha permesso di vincere il Premio Estrella de Mar come rivelazione nel 2006. Ha anche recitato col ruolo di Daddy nel musical \"Sweet Charity\" nel 2006 e nel 2007. Nel 2009 \u00e8 invece nel cast co-protagonista dell'opera \"El joven Frankenstein\" dove interpreta Igor.\nNel 2012 riceve per il suo ruolo in teatro ne \"Alicia en Frikiland\" una candidatura al \"Premio Hugo al Teatro Musical\".\n\u00c8 anche attore televisivo, infatti ha interpretato il ruolo del professore dello Studio 21, Beto, nella serie \"Violetta\" per entrambe le stagioni tra il 2012 e il 2013. Precedentemente ha recitato nella miniserie italiana \"Terra ribelle\" nel ruolo del Gobbo.\nIn patria si distingue anche come disegnatore grafico."}
{"id": "4502867", "revid": "729019", "url": "https://it.wikipedia.org/wiki?curid=4502867", "title": "Gravidanza anembrionica", "text": "Una gravidanza anembrionica (definita anche uovo rovinato, dall'inglese \"blighted ovum\") \u00e8 una condizione clinica in cui, come conseguenza dell'impianto in utero di un ovulo fecondato, non si sviluppa n\u00e9 un embrione, n\u00e9 il suo sacco vitellino.\nEpidemiologia.\nSi presenta in circa un terzo dei casi di aborto spontaneo, in presenza di un'alta incidenza di aberrazioni cromosomiche (circa due terzi dei casi, una differenza tuttavia non statisticamente significativa rispetto agli aborti precoci, in cui alterazioni del cariotipo sono presenti in oltre la met\u00e0 dei casi). Le alterazioni pi\u00f9 comuni sono le trisomie.\nEsami di laboratorio e strumentali.\nLa diagnosi \u00e8 sostanzialmente ecografica e deve essere confermata una settimana dopo il primo riscontro di un sacco gestazionale vuoto, che cresce in dimensioni coerentemente a quello presente in gravidanze normali. La presenza di un sacco gestazionale di almeno 18 mm o in presenza di una concentrazione di hCG superiore o uguale a 5100 mIU/mL in assenza di riscontri ecografici della presenza dell'embrione in pi\u00f9 valutazioni ripetute sono solitamente sufficienti per la diagnosi, che solitamente viene effettuata intorno alla 6\u00aa-7\u00aa settimana di gravidanza. Anche la presenza di un sacco gestazionale di 13 mm in assenza di sacco vitellino pu\u00f2 essere ritenuta diagnostica."}
{"id": "4502868", "revid": "1573940", "url": "https://it.wikipedia.org/wiki?curid=4502868", "title": "Chaerephon jobimena", "text": "Chaerephon jobimena () \u00e8 un pipistrello della famiglia dei Molossidi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza totale tra 107 e 117\u00a0mm, la lunghezza dell'avambraccio tra 45 e 48\u00a0mm, la lunghezza della coda tra 32 e 51\u00a0mm, la lunghezza del piede tra 7 e 9\u00a0mm, la lunghezza delle orecchie tra 21 e 24\u00a0mm e un peso fino a 16\u00a0g.\nAspetto.\nLa pelliccia \u00e8 densa e vellutata. Le parti dorsali sono marroni scure con le punte dei peli pi\u00f9 chiare, mentre le parti ventrali sono grigio-brunastre chiare con una netta linea di demarcazione sul collo, oltre il quale il colore \u00e8 simile al dorso. Il muso \u00e8 Il labbro superiore ha 5-6 pieghe ben distinte e ricoperto di corte setole. Le orecchie sono unite frontalmente da una membrana a forma di V. Il trago \u00e8 piccolo e nascosto dietro un antitrago grande, semi-circolare e leggermente asimmetrico. Le membrane alari sono nero-brunastre scure. La coda \u00e8 lunga, tozza e si estende per pi\u00f9 della met\u00e0 oltre l'uropatagio.\nBiologia.\nComportamento.\nSi rifugia all'interno delle grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Madagascar occidentale.\nVive nelle foreste decidue secche e nelle foreste spinose, tra 50 e 870 metri di altitudine.\nStato di conservazione.\nLa \"IUCN Red List\", considerato il vasto areale sebbene sia rara all'interno di esso e lo stato della popolazione non strettamente correlato con l'estensione e la qualit\u00e0 dell'habitat rappresentato dalle foreste native, classifica \"C.\u00a0jobimena\" come specie a rischio minimo (\"Least Concern\")."}
{"id": "4502874", "revid": "1305772", "url": "https://it.wikipedia.org/wiki?curid=4502874", "title": "Basilica di Sant'Ambrogio (disambigua)", "text": ""}
{"id": "4502876", "revid": "1924342", "url": "https://it.wikipedia.org/wiki?curid=4502876", "title": "Come &amp; Get It", "text": "Come &amp; Get It \u00e8 un singolo della cantante statunitense Selena Gomez, pubblicato l'8 aprile 2013 come primo estratto dal primo album in studio \"Stars Dance\".\nScritto e prodotto da Ester Dean con gli Stargate, \"Come &amp; Get It\" \u00e8 un brano mid-tempo pop in cui sonorit\u00e0 indiane incontrano ritmi elettronici. In seguito alla sua uscita, il brano ricevette recensioni positive dai critici musicali, i quali esaltarono la diversit\u00e0 musicale della Gomez rispetto alla musica passata.\nPromozione.\n\"Come &amp; Get It\" usc\u00ec l'8 aprile 2013 nei principali negozi digitali; tuttavia il programma \"On Air with Ryan Seacrest\" inizi\u00f2 a distribuire \"Come &amp; Get It\" in rete due giorni prima.\nSelena Gomez ha cantato \"Come &amp; Get It\" agli MTV Movie Awards 2013 il 14 aprile 2013, da The Ellen DeGeneres Show il 16 aprile, a Dancing with the Stars il 17 aprile, al David Letterman Show il 24 aprile ai Radio Disney il 27 aprile e ai Billboard Music Awards il 19 maggio. Poich\u00e9 il video \u00e8 centrato sui quattro elementi della natura l'artista ha deciso di dedicare il colore del vestito di ogni esibizione ad uno di essi, cominciando con il fuoco (vestito rosso) agli MTV Movie Awards, aria (vestito viola) a \"Dancing with the Stars\", acqua (vestito blu-azzurro) ai Radio Disney Music Awards e infine terra (vestito marrone-oro) ai Billboard Music Awards.\nVideo musicale.\nIl 7 maggio venne pubblicato il relativo videoclip, il quale mostra la cantante presentarsi in sei panorami: in mezzo al fuoco, tra i fiori, tra delle rocce, nell'oceano, con un uomo misterioso di fronte, e infine con uno sfondo dorato.\nIl video del brano ha ottenuto cinque certificazioni Vevo."}
{"id": "4502879", "revid": "767487", "url": "https://it.wikipedia.org/wiki?curid=4502879", "title": "Nan of Music Mountain", "text": "Nan of Music Mountain \u00e8 un film muto del 1917 diretto da George Melford. Cecil B. DeMille (che non viene accreditato) sostitu\u00ec il regista nella scena della bufera. La sceneggiatura si basa su \"Nan of Music Mountain\", romanzo di Frank H. Spearman pubblicato a New York nel 1916.\nTrama.\nQuando Henry de Spain viene nominato direttore generale di una societ\u00e0, si trova a dover affrontare una banda di rapinatori capitanata dal vecchio Morgan. De Spain, entrato nel covo dei banditi, cattura uno dei luogotenenti di Morgan, Sassoon. Ma lo sceriffo, temendo ritorsioni, fa fuggire il prigioniero. La banda, per vendicarsi di de Spain, gli tende un agguato ferendolo gravemente. Mentre vaga per la Music Mountain, l'uomo incontra Nan, la figlia di Morgan, che lo assiste e lo cura. Poi lo aiuta a fuggire.\nMorgan, venuto a conoscenza del comportamento della figlia, le impone di sposare un cugino. Ma Nan chiede aiuto a de Spain che rischia la vita per correre in suo aiuto. Nella sfida che ne segue, Sassoon resta ucciso. Con la sua morte, le passioni si stemperano e de Spain si riconcilia con Morgan.\nProduzione.\nIl film fu prodotto dalla Famous Players-Lasky Corporation. Venne girato in California, nella San Bernardino National Forest, a Big Bear Lake e nella Big Bear Valley. Le scene della tormenta di neve furono ottenute utilizzando amianto sbriciolato. La sequenza fu girata da Cecil B. DeMille che sostitu\u00ec il regista un giorno che questi non pot\u00e9 essere disponibile sul set.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 12 dicembre 1917 con il numero LP11826.\nDistribuito dalla Famous Players-Lasky Corporation, il film usc\u00ec nelle sale cinematografiche degli Stati Uniti il 12 dicembre 1917. In spagnolo, \u00e8 conosciuto con il titolo \"La flor de la monta\u00f1a\"."}
{"id": "4502880", "revid": "1305772", "url": "https://it.wikipedia.org/wiki?curid=4502880", "title": "Monastero di Sant'Ambrogio", "text": ""}
{"id": "4502884", "revid": "1784425", "url": "https://it.wikipedia.org/wiki?curid=4502884", "title": "Maurice Schumann", "text": "Frequent\u00f2 il liceo Henri IV, dove fu compagno di scuola di Simone Weil, che in seguito rest\u00f2 con lui in corrispondenza."}
{"id": "4502889", "revid": "124123", "url": "https://it.wikipedia.org/wiki?curid=4502889", "title": "Fritz Pollard", "text": " \nCarriera professionistica.\nPollard inizi\u00f2 la carriera professionistica con gli Akron Pros, guidandoli alla vittoria del campionato NFL (APFA) nel 1920. Nel 1921 divenne anche co-capo-allenatore degli Akron Pros, mantenendo tuttavia anche il suo ruolo come running back. Gioc\u00f2 anche per Milwaukee Badgers, Hammond Pros, Gilberton Cadamounts, Union Club of Phoenixville e Providence Steam Roller. Alcune fonti indicano anche che Pollard serv\u00ec come co-allenatore dei Milwaukee Badgers con Budge Garrett per parte della stagione 1922. Allen\u00f2 inoltre i Gilberton Cadamounts, una formazione non facente parte della NFL.\nPollard, assieme agli altri nove giocatori afro-americani della NFL all'epoca, fu rimosso dalla lega alla fine della stagione, senza farvi pi\u00f9 ritorno. Pass\u00f2 in seguito del tempo ad organizzare formazioni per giocatori di colore come i Chicago Black Hawks nel 1928 e gli Harlem Brown Bombers negli anni trenta."}
{"id": "4502891", "revid": "861126", "url": "https://it.wikipedia.org/wiki?curid=4502891", "title": "\u0112l", "text": ""}
{"id": "4502897", "revid": "28592", "url": "https://it.wikipedia.org/wiki?curid=4502897", "title": "Casanova Staffora", "text": ""}
{"id": "4502899", "revid": "767487", "url": "https://it.wikipedia.org/wiki?curid=4502899", "title": "Faccia d'angelo (film)", "text": "Faccia d'angelo (\"Baby Face Nelson\") \u00e8 un film del 1957 diretto da Don Siegel.\n\u00c8 un film di gangster statunitense con Mickey Rooney, Carolyn Jones e Cedric Hardwicke. \u00c8 basato sulle gesta del gangster di Chicago Baby Face Nelson.\nProduzione.\nIl film, diretto da Don Siegel su una sceneggiatura di Daniel Mainwaring e Irving Shulman con il soggetto dello stesso Shulman e di Robert Adler, fu prodotto da Al Zimbalist per la Fryman Enterprises e girato da fine luglio al 19 agosto 1957.\nDistribuzione.\nIl film fu distribuito con il titolo \"Baby Face Nelson\" negli Stati Uniti dall'11 dicembre 1957 dalla United Artists.\nAltre distribuzioni:\nCritica.\nSecondo il Morandini il film \u00e8 \"senz'aggettivi, senza psicologia, senza psicoanalisi, senza messaggio, senza indagini sociali\" e proprio per questo scevro dai moralismi in voga nei film gangsterici fino a quel periodo sebbene posa essere avvicinato, per stile, alle produzioni gangsteristiche della Warner degli anni 1930. Morandini segnala inoltre la colonna sonora jazzistica e l'interpretazione di Rooney. Secondo Leonard Maltin il film \u00e8 una \"gustosa pellicola a basso costo\" con un ottimo Rooney.\nPromozione.\nLa tagline \u00e8: \"\"More vicious than Little Caesar! More savage than Scarface! More brutal than Dillinger! The \"baby-face b butcher\" who lined 'em up\u2014chopped 'em down\u2014and terrorized a nation! \"\"."}
{"id": "4502902", "revid": "28592", "url": "https://it.wikipedia.org/wiki?curid=4502902", "title": "Prado (Pavia)", "text": ""}
{"id": "4502906", "revid": "599013", "url": "https://it.wikipedia.org/wiki?curid=4502906", "title": "Baby Face Nelson (disambigua)", "text": ""}
{"id": "4502908", "revid": "1305772", "url": "https://it.wikipedia.org/wiki?curid=4502908", "title": "Cucina cipriota", "text": "La cucina cipriota \u00e8 l'espressione dell'arte culinaria sviluppata a Cipro. Rientra tra le cucine mediterranee, con contaminazioni provenienti dalla cucina del Vicino Oriente. In particolare ha subito influenze della cucina greca, turca, araba e inglese.\nAntipasti.\nVi \u00e8 l'usanza di iniziare il pasto con le \"meze\" (\u00e8 una selezione di antipasti tipici della cucina del levante, di quella greca e di quella turca).\nCarni.\nLa \"tsamarella\" \u00e8 una tipica ricetta pastorale a base di carne di capra essiccata al sole e coperta di sale e origano, e che \u00e8, ancora oggi, prodotta nella regione di Limassol.\nFormaggi.\nTipico della cucina di tutta l'isola \u00e8 l\"'halloumi\" (\"hellim\" a Cipro del Nord): un formaggio prodotto con latte misto che pu\u00f2 essere consumato anche dopo essere stato fritto.\nDolci.\nTra i dolci caratteristici della cucina cipriota, vi \u00e8 la \"baklava\", tipica della tradizione culinaria ottomana.\nAlcolici.\nIl vino \u00e8 consumato sull'isola sin da tempi remoti: fonti storiche testimoniano l'uso di tale bevanda sin dal 735 a.C. Tra i pi\u00f9 noti vi \u00e8 il \"Koumandaria\", vino dolce prodotto sui monti Troodos. Nell'isola viene consumato abitualmente caff\u00e8."}
{"id": "4502912", "revid": "3732", "url": "https://it.wikipedia.org/wiki?curid=4502912", "title": "Record del mondo di atletica leggera", "text": ""}
{"id": "4502916", "revid": "287204", "url": "https://it.wikipedia.org/wiki?curid=4502916", "title": "Anti-Racist Action", "text": "L'Anti-Racist Action (letteralmente in italiano: Rete Antirazzista d'Azione), spesso abbreviato ARA, \u00e8 un piccolo network decentrato di antifascisti, antinazisti e antirazzisti nato nel Nord America e creato da membri delle subculture skinhead e punk.\nGli attivisti ARA organizzano azioni al fine di distruggere i gruppi neonazisti e supremazzisti ed organizzano attivit\u00e0 contro le ideologie fasciste e razziste. I gruppi dell'ARA si oppongono anche al sessismo, all'omofobia, alla transfobia, all'islamofobia, all'eterosessismo, all'antisemitismo e ai movimenti pro-life.\nStoria.\nL'Anti-Racist Action \u00e8 stata fondata a Minneapolis negli anni ottanta dai membri del gruppo skinhead antifascista Minneapolis Baldies e da altri attivisti. L'ARA poi si \u00e8 estesa a diverse comunit\u00e0 negli Stati Uniti e in Canada. I membri di \"Love and Rage\", un'organizzazione rivoluzionaria anarchica, hanno giocato un ruolo importante nella costruzione di gruppi dell'ARA e della rete dell'ARA negli anni novanta e la struttura del gruppo \u00e8 stata formalizzata nel 1994 alla prima conferenza del Midwest Anti-Fascist Network, a Columbus, Ohio.\nIl 24 agosto 2002 venne organizzata una manifestazione neonazista a Washington DC, e molti affiliati di ARA tennero una contromanifestazione. Ci\u00f2 port\u00f2 ad una rissa e 28 attivisti ARA furono arrestati. Entro circa 36 ore, la maggior parte era stata rilasciata dal carcere, e molti hanno sostenuto che non fossero adeguatamente informati su qualsiasi crimine che presumibilmente avevano commesso fino al loro rilascio, se fossero stati informati del tutto. Il gruppo divenne noto come il \"Baltimore Anti-Racist 28\". Le accuse caddero alla fine, e non uno dei 28 fu accusato di alcun reato a causa del suo status come minore. Il 15 ottobre 2005, i membri dell'ARA hanno partecipato ad una protesta a Toledo, Ohio contro il Movimento Nazional Socialista (MNS), in un incidente che divenne noto come la Rivolta di Toledo del 2005.\nIl 21 marzo 2010, i membri dell'ARA hanno esplorato il centro di Chicago in attesa della marcia \"White Pride World Wide\", che era stata pubblicizzata mesi prima dalla Illinois National Socialist Front (INSF). A quanto pare, la INSF aveva appoggiato la marcia parecchie settimane prima, ma quattro neonazisti furono avvistati e fronteggiati da alcuni antifascisti. Sono stati arrestati due membri di gruppi razzisti, ed un raduno pro-diversity si tenne nelle vicinanze. Nessun antifascista venne arrestato.\nIl 15 aprile 2011, dei membri dell'ARA si sono confrontati alla conferenza annuale dell'MNS a Pemberton, nel New Jersey. Segu\u00ec una rissa con dei reportage che indicano che quattro membri dell'MNS sono stati ricoverati in ospedale e la conferenza \u00e8 stata chiusa. Il giorno seguente, a Trenton, l'MNS ha tenuto un raduno di 90 minuti presso la Statehouse, che era in minoranza rispetto alla contromanifestazione antirazzista, i cui membri si erano invece quadruplicati.\nIl 19 maggio 2012, circa 20 persone con indosso maschere e vestiti neri entrarono nell'Ashford House Restaurant di Tinley Park (un sobborgo di Chicago) e hanno utilizzato mazze e martelli per picchiare i patroni che frequentavano il quinto ed annuale White Nationalist Economic Summit ed Illinois White Nationalist Meet-and-Greet. Cinque membri dell'Hoosier Anti-Racist Movement, che fa parte dell'ARA, sono stati successivamente accusati con altri membri di moto di folla, percosse aggravate e danneggiamento di propriet\u00e0. L'incontro era stato organizzato dalla Illinois European Heritage Association, fondata a Wood River, che afferma di essere associata con White News Now e Stormfront, un forum attivo su Internet per suprematisti bianchi."}
{"id": "4502917", "revid": "173469", "url": "https://it.wikipedia.org/wiki?curid=4502917", "title": "Henry Cecil, I marchese di Exeter", "text": "Biografia.\nInfanzia.\nEra figlio di Thomas Chambers Cecil, secondo figlio di Brownlow Cecil, VIII conte di Exeter. Thomas condusse una vita dissoluta, e per un certo tempo, fu costretto a vivere all'estero, a Bruxelles, dove spos\u00f2 Charlotte Garnier, una signora di umili origini (secondo alcune voci era una ballerina). Quando Henry nacque, nel 1754, era l'erede presuntivo di suo zio, Brownlow Cecil, IX conte di Exeter.\nFrequent\u00f2 Eton College e St John College.\nCarriera.\nNel 1774, quando aveva solo 20 anni, divenne deputato di Stamford, carica che ricopr\u00ec fino al 1790. Nel 1793 succedette a suo zio ed entr\u00f2 nella Camera dei lord. Nel febbraio 1801 fu creato marchese di Exeter.\nMatrimoni.\nSpos\u00f2, il 23 maggio 1776, l'ereditiera Emma Vernon, figlia di Thomas Vernon. Ebbero un figlio nato nel 1777, che mor\u00ec all'et\u00e0 di due mesi. La coppia divorzi\u00f2 il 10 giugno 1791.\nSpos\u00f2, il 3 ottobre 1791, Sarah Hoggins (28 giugno 1773-18 gennaio 1797), figlia di Thomas Hoggins e Jane Bayley. Ebbero tre figli:\nSarah mor\u00ec nel 1797 di parto.\nSpos\u00f2, il 19 agosto 1800, Elizabeth Burrell, figlia di Peter Burrell e Elizabeth Lewis. Elizabeth era l'ex moglie di Douglas Hamilton, VIII duca di Hamilton. Non ebbero figli.\nMorte.\nMor\u00ec il 1\u00ba maggio 1804, all'et\u00e0 di 50 anni."}
{"id": "4502924", "revid": "767487", "url": "https://it.wikipedia.org/wiki?curid=4502924", "title": "Nunzio Todisco", "text": "Biografia.\nSin da giovanissimo Nunzio Todisco lavora come marinaio, coltivando nel frattempo la passione per il canto esibendosi sulle navi e alle feste di famiglia, intraprendendo in seguito lo studio della tecnica vocale sia da autodidatta che con il soprano Maria Grazia Marchini.\nNel 1971 vince il XXV concorso internazionale Teatro lirico sperimentale \"Adriano Belli\" di Spoleto, e debutta in quella citt\u00e0 come Canio nei \"Pagliacci\" di Ruggero Leoncavallo.\nSi esibisce in seguito a San Francisco (\"Norma\" di Vincenzo Bellini, 1978), Barcellona (\"La Gioconda\" di Amilcare Ponchielli, 1978),a Carpentras (\"Carmen\", di Georges Bizet, 1982).\nNel 1981 debutta al teatro alla Scala di Milano come Canio in Pagliacci e Turiddu in Cavalleria rusticana, nel 1985 vi ritorna con Aida nel ruolo di Radames, sotto la direzione di Lorin Maazel, e infine nel 1987 con Tabarro e Pagliacci al fianco di Giovanna Casolla e Piero Cappuccilli.\nNel 1986 debutta in \"Otello\" a Cagliari, con la regia di Arnoldo Fo\u00e0, e l'anno seguente canta \"Norma\" a Napoli con Ghena Dimitrova e Maria Dragoni.\nL'11 aprile 1991 debutta al Metropolitan Opera di New York con \"Tosca\", cantando al fianco di Giovanna Casolla e Maria Guleghina: sar\u00e0 la sua sola apparizione nel massimo teatro newyorchese. Sempre nel 1991 canta Ismaele nel Nabucco diretto da Daniel Oren all' Arena di Verona al fianco di Ghena Dimitrova e Piero Cappuccilli.\nNel 2001 si esibisce nella chiesa di Santa Chiara, a Napoli, in occasione del concerto annuale dell'Epifania, trasmesso in mondovisione sulla RAI.\nIn seguito insegna tecnica vocale e interpretazione."}
{"id": "4502925", "revid": "599013", "url": "https://it.wikipedia.org/wiki?curid=4502925", "title": "Pita Alatini", "text": "Biografia.\nNato a Tonga e cresciuto ad Auckland con tutta la sua famiglia, Alatini esord\u00ec nel campionato provinciale neozelandese nelle file di Counties Manukau nel 1995, lo stesso anno del suo debutto internazionale nelle file di in un \"test match\" contro .\nNel 1996 esord\u00ec nel Super Rugby nelle file dei Crusaders, e l'anno successivo fu ingaggiato dalla provincia di Southland, con relativa annessione alla \"franchise\" degli Chiefs.\nNel 1998, passato il periodo di tre anni dall'unica convocazione per Tonga, ridivenne idoneo a giocare per la , e nel 1999 debutt\u00f2 con gli \"All Blacks\" in un \"test match\" a Wellington contro la ; prese successivamente parte alla disputando, fino a tutto il 2001, 17 incontri internazionali.\nNel 2004 si trasfer\u00ec in Giappone al Suntory Sungoliath e due stagioni dopo ai Seawaves di Kamaishi, dove trascorse sei anni; in occasione del terremoto di T\u014dhoku del 2011, che provoc\u00f2 circa 500 morti nella citt\u00e0 dove giocava, decise di non tornare in patria per dare aiuto agli abitanti di Kamaishi.\nNel 2012, dopo otto anni in Giappone, smise l'attivit\u00e0 agonistica e torn\u00f2 in Nuova Zelanda con sua moglie e i tre figli.\nAlatini vanta anche tre inviti nei Barbarians, tutti nel 2002 per una serie di incontri di fine stagione."}
{"id": "4502944", "revid": "1851848", "url": "https://it.wikipedia.org/wiki?curid=4502944", "title": "Mario Torriani", "text": "Biografia.\nMor\u00ec prematuramente nel 1928, per una polmonite.\nCarriera.\nCon l'Andrea Doria disput\u00f2 complessivamente 51 partite in massima serie, segnando 7 gol nelle stagioni 1922-1923, 1923-1924, 1924-1925 e 1926-1927.\nNella stagione 1927-1928 pass\u00f2 alla Carrarese e nell'estate successiva al Viareggio; disput\u00f2 la sua ultima gara il 7 ottobre 1928, sul campo del Pisa."}
{"id": "4502949", "revid": "1993636", "url": "https://it.wikipedia.org/wiki?curid=4502949", "title": "Croce di Santa Nino", "text": "La Croce di tralci di vite (), meglio nota come Croce di Santa Nino o Croce georgiana, \u00e8 il pi\u00f9 importante simbolo della Chiesa ortodossa georgiana. Secondo la tradizione fu portata in Georgia nel IV secolo da Santa Cristiana (Nino), evangelizzatrice dell'antico regno d'Iberia. \u00c8 riconoscibile per la leggera curvatura verso il basso dei bracci orizzontali. Le fonti agiografiche affermano che Nino ricevette la croce dalla Vergine Maria e la cinse con i propri capelli (secondo altri racconti, invece, la cre\u00f2 lei stessa mentre era in viaggio verso Mtskheta). La croce accompagn\u00f2 la missione di evangelizzazione della santa in Iberia.\nIn base alle fonti la croce fu custodita presso la cattedrale di Svetitskhoveli a Mtskheta fino al 541. A causa delle invasioni persiane fu poi spostata in Armenia, dove rimase fino al 1124, anno in cui il re Davide IV strapp\u00f2 la citt\u00e0 di Ani ai musulmani e riport\u00f2 la reliquia a Mtskheta. All'inizio del XIV secolo il sovrano georgiano Vakhtang III fece forgiare un reliquiario destinato a contenere la croce. Esso fu decorato con immagini tratte dalle agiografie dedicate a Santa Nino.\nDurante gli anni venti del Settecento, epoca in cui la Georgia si trov\u00f2 a dover fronteggiare le invasioni persiane e ottomane, la reliquia fu spostata ad Ananuri, in una zona montuosa e sicura. Da l\u00ec poi il vescovo georgiano Timoteo la port\u00f2 a Mosca, dove risiedeva il principe emigrato Bakar. Successivamente il re georgiano Eraclio II cerc\u00f2 di recuperare la reliquia dalla famiglia di Bakar, ma senza alcun risultato. Nel 1801 il nipote di Bakar, Giorgio XII, don\u00f2 la croce allo zar russo Alessandro I, poich\u00e9 quest'ultimo aveva promesso di liberare la Georgia dai turchi musulmani. Nel 1802, in occasione dell'incorporazione della Georgia nell'Impero russo, la reliquia fu restituita alla venerazione del popolo georgiano. Da allora \u00e8 conservata nella cattedrale Sioni di Tbilisi."}
{"id": "4502960", "revid": "1573940", "url": "https://it.wikipedia.org/wiki?curid=4502960", "title": "Asellia arabica", "text": "Asellia arabica () \u00e8 un pipistrello della famiglia degli Ipposideridi, endemico della Penisola arabica.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 43,1 e 46,5\u00a0mm.\nAspetto.\nLe parti dorsali variano dal beige al grigio-brunastro chiaro, con dei riflessi giallastri o color ruggine pallido, mentre le parti ventrali sono alquanto pi\u00f9 chiare. La foglia nasale \u00e8 formata da una porzione posteriore tricuspidata, una anteriore larga e quasi priva di pigmento. Le membrane alari sono grigio-brunastro chiaro. La coda si estende leggermente oltre l'uropatagio, il quale \u00e8 poco sviluppato.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella'estrema parte meridionale della Penisola arabica, dallo Yemen sud-orientale all'Oman sud-occidentale.\nConservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4502966", "revid": "599013", "url": "https://it.wikipedia.org/wiki?curid=4502966", "title": "Agostino Fossati (calciatore)", "text": "Carriera.\nCon la Novese vince il titolo di campione d'Italia nel campionato di Prima Categoria 1921-1922 organizzato dalla F.I.G.C.; in seguito disputa 4 gare nei campionati di Prima Divisione 1922-1923 e Prima Divisione 1923-1924.\nIn seguito milita nella Stradellina, fino al 1930"}
{"id": "4502970", "revid": "767487", "url": "https://it.wikipedia.org/wiki?curid=4502970", "title": "Man on the Prowl", "text": "Man on the Prowl \u00e8 un film del 1957 diretto da Art Napoleon.\n\u00c8 un film drammatico a sfondo poliziesco statunitense con Mala Powers, James Best e Ted de Corsia.\nProduzione.\nIl film, diretto da Art Napoleon, fu sceneggiato e prodotto dallo stesso Napoleon e da sua moglie Jo per la Jana Films e girato da inizio a met\u00e0 settembre 1956. Il titolo di lavorazione fu \"Man on a Motorcycle\".\nDiverse sequenze furono girate nella casa dei Napoleon a Beverly Hills. I figli dei due coniugi, inoltre, accredditati come Josh e Jeff Freeman, interpretano i figli dei Marian. Bob Yeakel, accredditato come se stesso, era un venditore di Cadillac e acconsent\u00ec alle riprese nel suo salone e al suo cameo per scopi pubblicitari.\nDistribuzione.\nIl film fu distribuito negli Stati Uniti nel dicembre 1957 dalla United Artists.\nAltre distribuzioni:"}
{"id": "4502973", "revid": "1851848", "url": "https://it.wikipedia.org/wiki?curid=4502973", "title": "Mario Toselli", "text": "Carriera.\nCon la Novese vince il titolo di campione d'Italia nel campionato di Prima Categoria 1921-1922 organizzato dalla F.I.G.C.. L'anno successivo disputa 21 gare nel campionato di Prima Divisione 1922-1923.\nIn seguito passa alla Rivarolese, e poi gioca ancora in massima serie con la Sampierdarenese, per poi trasferirsi alla Fratellanza Sestrese.\nFu nel giro delle nazionali italiane, la Gazzetta dello Sport dell'11 febbraio 1922 lo annovera tra i protagonisti della gara tra rappresentative operaie di Italia e Francia"}
{"id": "4502975", "revid": "767487", "url": "https://it.wikipedia.org/wiki?curid=4502975", "title": "Circondario di San Miniato (1925)", "text": "Il circondario di San Miniato era uno dei circondari in cui era suddivisa la provincia di Pisa.\nStoria.\nIl circondario venne istituito nel 1925 in seguito al trasferimento della citt\u00e0 di San Miniato e di alcuni comuni limitrofi dalla provincia di Firenze a quella di Pisa. In precedenza San Miniato era stata capoluogo dell'omonimo circondario della provincia di Firenze, poi ridenominato \"circondario di Empoli\".\nIl \"nuovo\" circondario di San Miniato ebbe un'esistenza effimera: nel 1927 il riordino delle circoscrizioni provinciali comport\u00f2 la soppressione di tutti i circondari italiani.\nComuni.\nIl circondario di San Miniato comprendeva i comuni di San Miniato, Montopoli in Val d'Arno, Santa Maria a Monte, Castelfranco di Sotto, Santa Croce sull'Arno, Palaia e Peccioli."}
{"id": "4502984", "revid": "36426", "url": "https://it.wikipedia.org/wiki?curid=4502984", "title": "Via Antonio Magliabechi", "text": "Via Antonio Magliabechi \u00e8 una strada del centro storico di Firenze, che va da Corso Tintori (piazza dei Cavalleggeri) a piazza Santa Croce. Vi innesta Borgo Santa Croce.\nStoria e descrizione.\nLa strada venne creata in concomitanza coi lavori di realizzazione della Biblioteca Nazionale Centrale di Firenze, tra il 1911 e il 1935 e dedicata al bibliofilo ed erudito Antonio Magliabechi, il cui nucleo librario \u00e8 una delle raccolte alla base della prestigiosa istituzione. Su questo lato della strada si affaccia l'esedra della Tribuna dantesca. Sul lato opposto si trova il cinquecentesco palazzo Doni, fatto arretrare e rimaneggiato appositamente per l'apertura della strada. Dal giardino di palazzo Doni si intravede una torretta appoggiata su mensole, inglobata nelle cortine edili tra Corso Tintori e Borgo Santa Croce. \nAi numeri 3, 5 e 7 si trovano degli edifici nati dall'abbattimento e riadattamento delle case gi\u00e0 sul tergo di Borgo Santa Croce. \nLa strada termina a ridosso di piazza Santa Croce, tra il palazzo Borghini e il refettorio del convento di Santa Croce. "}
{"id": "4502989", "revid": "187109", "url": "https://it.wikipedia.org/wiki?curid=4502989", "title": "Lincosamide", "text": ""}
{"id": "4502990", "revid": "634034", "url": "https://it.wikipedia.org/wiki?curid=4502990", "title": "Avvelenamento da stricnina", "text": ""}
{"id": "4503001", "revid": "58436077", "url": "https://it.wikipedia.org/wiki?curid=4503001", "title": "Circondario di Empoli", "text": ""}
{"id": "4503003", "revid": "643662", "url": "https://it.wikipedia.org/wiki?curid=4503003", "title": "FNL Football Championship", "text": ""}
{"id": "4503011", "revid": "643662", "url": "https://it.wikipedia.org/wiki?curid=4503011", "title": "FNL Football Championship 2012-2013", "text": ""}
{"id": "4503021", "revid": "18323", "url": "https://it.wikipedia.org/wiki?curid=4503021", "title": "Matteo Mauri", "text": "\u00c8 stato coordinatore del Partito Democratico dal 14 luglio al 17 novembre 2018, sottosegretario di Stato e viceministro dell'Interno nel secondo governo Conte.\nBiografia.\nNato nel 1970 a Milano, dove da sempre vive, si \u00e8 laureato in scienze politiche all'Universit\u00e0 degli Studi di Milano.\nIniziato a seguire la politica fin da ragazzo negli anni del liceo, ne entra tra le file della Sinistra giovanile, l'organizzazione giovanile del Partito Democratico della Sinistra prima e dei Democratici di Sinistra (DS) dopo, dove \u00e8 stato prima segretario regionale in Lombardia e poi organizzatore nazionale.\nImpegnato nella politica in Lombardia, nel 2002 diventa organizzatore e coordinatore della segreteria dei DS lombardi, che successivamente diventa il Partito Democratico (PD) Lombardia.\nAlle elezioni amministrative del 2004 viene eletto consigliere provinciale di Milano con i DS, diventando anche assessore nella giunta provinciale di Filippo Penati fino al 2009, anno in cui viene rieletto alla successiva tornata elettorale e ricoprendo la carica di capogruppo PD nella Provincia di Milano.\nIl 24 novembre 2009 viene nominato da Pier Luigi Bersani, neo-eletto segretario del PD, Responsabile nazionale Infrastrutture e Trasporti nella Segreteria nazionale del Partito Democratico.\nElezione a deputato.\nAlle elezioni politiche del 2013 viene candidato alla Camera dei deputati, dove viene eletto deputato tra le liste del PD nella circoscrizione Lombardia 1, dimettendosi da consigliere provinciale per sua decisione di non tenere un \"doppio incarico\". Durante la XVII legislatura della Repubblica \u00e8 componente della 9\u00aa Commissione Trasporti, poste e telecomunicazioni e della 1\u00aa Commissione Affari Costituzionali, mentre all'interno del gruppo parlamentare del PD alla Camera \u00e8, dal 15 aprile 2013 al 21 luglio 2015, Tesoriere e, dal 21 luglio 2015 al 22 marzo 2018, Delegato d'aula.\nIl 19 giugno 2015 \u00e8 uno dei promotori della nascita della nuova corrente all'interno del PD \"Sinistra \u00e8 cambiamento\", formata principalmente da esponenti non \"renziani\" del governo Renzi (come Cesare Damiano, Luciano Pizzetti e Paola De Micheli) posizionati per\u00f2 pi\u00f9 a sinistra di loro, che si richiamano a Maurizio Martina, Ministro delle politiche agricole alimentari e forestali, puntando alla sopravvivenza del governo stesso. Successivamente Mauri assieme a \"Sinistra \u00e8 cambiamento\" votano a favore della nuova legge elettorale proposta dal PD e il suo segretario Matteo Renzi: l\"'Italicum\", posta con il voto di fiducia e rompendo con la \"minoranza Dem\", contraria a tale scelta.\nCon l'elezione di Ettore Rosato, vice-capogruppo vicario in area \"Franceschiniana\"-\"Renziana\", a capogruppo del PD alla Camera, il 21 luglio subentra ad egli come vice-capogruppo vicario.\nCoordinatore del PD e governo Conte II.\nAlle elezioni politiche del 2018 viene rieletto deputato alla Camera. Nello stesso anno a luglio entra nella Segreteria nazionale del Partito Democratico di Maurizio Martina come coordinatore del partito.\nAlle elezioni primarie del PD nel 2019 sostiene la mozione del segretario uscente Maurizio Martina come candidato alla segreteria, che risulter\u00e0 perdente arrivando secondo col 22% dei voti. Successivamente aderisce alla corrente d'ispirazione socialista liberale \"Fianco a Fianco\" capitanata da Martina e Graziano Delrio, capogruppo PD alla Camera in passato vicino a Matteo Renzi.\nIn seguito alla nascita del governo Conte II tra PD, Movimento 5 Stelle e LeU, il 13 settembre 2019 viene nominato dal Consiglio dei Ministri Sottosegretario di Stato al Ministero dell'interno, affiancando il ministro Luciana Lamorgese, divenendo successivamente dal 14 agosto 2020 viceministro dell'interno assieme a Vito Crimi. Con la nascita del nuovo governo guidato da Mario Draghi il 13 febbraio 2021, termina l'incarico.\nCommissario del PD di Latina.\nNel 2021 viene nominato, dal segretario del PD Enrico Letta, commissario della provincia di Latina, a seguito delle dimissioni di Claudio Moscardelli per gli arresti domiciliari nell\u2019ambito dell\u2019inchiesta dei concorsi alla Asl. Mentre il 27 novembre viene nominato sempre dal segretario del PD Letta coordinatore del congresso regionale del PD Marche che celebrer\u00e0 entro il 15 febbraio 2022.\nVita privata.\nHa due figlie: Viola e Anna; \u00e8 appassionato di archeologia, rugby e basket."}
{"id": "4503023", "revid": "938607", "url": "https://it.wikipedia.org/wiki?curid=4503023", "title": "Lia Quartapelle", "text": "Biografia.\nFiglia del professore del Politecnico di Milano Luigi Quartapelle Procopio, \u00e8 nata a Varese nel 1982 ma \u00e8 cresciuta a Milano, nel quartiere di Porta Venezia.\nFormazione e studi.\nHa completato le scuole superiori con baccellierato internazionale presso United World College of Atlantic in Galles.\nHa quindi frequentato l\u2019Universit\u00e0 degli Studi di Pavia e poi l\u2019Universit\u00e0 degli Studi di Firenze, laureandosi con lode in Economia dello sviluppo, con una tesi dal titolo \u201c\"How does aid through budget support contribute to growth? A SAM-based analysis of the Mozambican case\"\u201c. \nHa poi frequentato un master in Economia alla School of Oriental and African Studies (SOAS) di Londra, conseguito nel 2005 a pieni voti, e ha lavorato come coordinatrice delle attivit\u00e0 della Ut Phoenix Foundation nell\u2019ambito delle relazioni euro-mediterranee.\nRientrata in Italia, ha collaborato con la Fondazione Civicum, che si occupa di finanza pubblica e di trasparenza degli enti locali, e con un progetto dello United Nations Staff System College e IPALMO sugli Obiettivi di sviluppo del Millennio nel Medio Oriente e Nord Africa.\nNel 2007 ha lavorato per un anno come economista presso la Cooperazione Italiana in Mozambico, affiancando il governo mozambicano nella definizione delle proprie politiche di sviluppo.\nDal 2009 \u00e8 ricercatrice presso l'Istituto per gli studi di politica internazionale (ISPI) di Milano, dove ha ricoperto il ruolo di responsabile del programma Africa e dove \u00e8 \"research associate\".\nNel 2012 ha concluso il dottorato in economia dello sviluppo presso l\u2019Universit\u00e0 di Pavia, con tesi dal titolo \u201c\"Three essays on African economies\"\u201d.\n\u00c8 cultrice della materia presso la cattedra di Storia e istituzioni dell'Africa e ha insegnato presso il corso di Politiche per lo sviluppo dell'Universit\u00e0 di Pavia.\nCarriera politica.\nNel 2006 \u00e8 stata tra i fondatori del primo circolo online dei Democratici di Sinistra \u201c\"La sezione che verr\u00e0\"\u201d. Da tale esperienza \u00e8 nato il circolo \"02PD\" del Partito Democratico \"\u2013 A Milano piace democratico\", in seguito divenuto il circolo pi\u00f9 grande di Milano, di cui \u00e8 stata segretaria dal 2008 al 2012.\nAlle primarie del 2009 \u00e8 stata eletta membro dell'Assemblea nazionale del Partito Democratico e nel 2012 alle primarie per i parlamentari \u00e8 risultata la pi\u00f9 votata a Milano. \nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione III Lombardia per il Partito Democratico. \nAlle elezioni politiche del 2018 viene inizialmente inserita come terza nel listino proporzionale di Ferrara prima di venire candidata, a seguito di proteste della base del Pd Milano e del Sindaco Giuseppe Sala, al collegio uninominale Milano 13 dove conquista uno dei soli tre collegi del centrosinistra nel Nord Italia superando di sei punti la candidata del centrodestra.\n\u00c8 membro della Commissione Esteri, di cui \u00e8 membro dell'Ufficio di presidenza e capogruppo per il Partito Democratico, occupandosi principalmente di diplomazia, economia, Expo e proiezione internazionale di Milano, Africa e aiuti allo sviluppo. \u00c8 anche membro della Commissione d'Inchiesta sulla morte di Giulio Regeni ed \u00e8 Presidente del Comitato Permanente per l'Attuazione dell'Agenda 2030.\n\u00c8 stata membro della Commissione Trilaterale. Fa parte delle associazioni riformiste Libert\u00e0Eguale e RiforDem, oltre che di MondoDem di cui \u00e8 fondatrice.\nNell'estate 2018 Quartapelle ha chiesto al governo italiano la convocazione dell'ambasciatore russo in Italia per chiedere chiarimenti circa il presunto attacco di 400 hacker russi che, secondo giornalisti come Marzio Breda del \"Corriere della Sera\" e l'ex direttore de \"Il Sole 24 Ore\" Gianni Riotta avrebbero contribuito a chiedere via social network l'impeachment del Presidente della Repubblica Sergio Mattarella a seguito del suo diniego a nominare Paolo Savona Ministro dell'Economia nel nascituro governo Conte I tra il 27 e il 28 maggio precedente.. Differentemente da quanto riportato inizialmente dai media, un'indagine della Procura di Roma conclusasi nel 2019 escluse il coinvolgimento di una regia russa nella vicenda.\nVita privata.\nHa annunciato il suo matrimonio con il politico Claudio Martelli. Il matrimonio sar\u00e0 celebrato a Milano. Inizialmente il matrimonio avrebbe dovuto essere celebrato nel 2020 a Tel Aviv."}
{"id": "4503024", "revid": "120391008", "url": "https://it.wikipedia.org/wiki?curid=4503024", "title": "Nuoto ai Giochi della V Olimpiade - 100 metri stile libero femminili", "text": "La gara dei 100 metri stile libero femminili dei Giochi di Stoccolma 1912 venne disputata in tre turni dall'8 al 12 luglio; vi presero parte 27 nuotatrici in rappresentanza di 7 nazioni.\nFu la prima gara femminile di nuoto disputata sia a livello olimpico, sia a livello internazionale.\nIl primo oro della storia venne vinto dall'australiana, rappresentante l'Australasia, Fanny Durack, davanti alla connazionale Mina Wylie e alla britannica Jenny Fletcher. La Durack stabil\u00ec nel primo turno un nuovo record mondiale migliorando il precedente primato di Daisy Curwen, anch'essa qualificata alla finale, ma che dovette rinunciare alla competizione in quanto ricoverata d'urgenza in ospedale per un'appendicite."}
{"id": "4503025", "revid": "965226", "url": "https://it.wikipedia.org/wiki?curid=4503025", "title": "Eleonora Cimbro", "text": "Biografia.\nLaureata in lettere classiche, insegnante, \u00e8 stata membro del Consiglio comunale di Bollate dal 2010.\nNel dicembre 2012 si \u00e8 candidata alle primarie per la scelta dei candidati parlamentari del PD alle elezioni politiche del 2013, ottenendo voti e risultando la nona classificata in provincia di Milano, dietro a Barbara Pollastrini, Lia Quartapelle, Matteo Mauri, Franco Mirabelli, Emanuele Fiano, Francesco Laforgia, Vinicio Peluffo e Paolo Cova. Viene quindi eletta deputata per la XVII legislatura nella circoscrizione Lombardia 1. Alla Camera \u00e8 stata membro della Commissione Affari esteri, dove era anche capogruppo, e della delegazione presso l'assemblea parlamentare del Consiglio d'Europa. \nNota per le sue battaglie contro l'utero in affitto e per la proposta di legge contro le classi pollaio. \nNel febbraio 2017 aderisce alla scissione del PD che forma il gruppo di Articolo 1 - Movimento Democratico e Progressista. Alle elezioni del 2018, viene candidata al Senato per Liberi e Uguali, nel collegio uninominale di Rozzano, dove risulta quarta con il 2,6% e non viene quindi eletta. Nel 2019 aderisce alla Lega."}
{"id": "4503026", "revid": "465169", "url": "https://it.wikipedia.org/wiki?curid=4503026", "title": "Crisalide (Vola)", "text": "Crisalide (Vola) \u00e8 una canzone della cantante sammarinese Valentina Monetta. La canzone ha rappresentato San Marino all'Eurovision Song Contest 2013 a Malm\u00f6, in Svezia.\nIl brano, la cui musica \u00e8 di Ralph Siegel mentre il testo di Mauro Balestri, \u00e8 stato annunciato il 30 gennaio 2013 mentre il videoclip \u00e8 stato presentato il 15 marzo 2013 durante una diretta televisiva su SMtv San Marino.\nNe esiste anche una versione in lingua inglese dal titolo \"Chrysalis (You'll Be Flying)\" il cui testo \u00e8 di Timothy Touchton.\n\u00c8 stata la seconda canzone ad essere eseguita durante la seconda semifinale, che ha avuto luogo il 16 maggio 2013. Il brano si \u00e8 classificato in undicesima posizione nella semifinale e di conseguenza, tra lo stupore di molti fans, non \u00e8 stato ammesso tra i finalisti sebbene abbia ottenuto il miglior piazzamento per San Marino."}
{"id": "4503027", "revid": "118796250", "url": "https://it.wikipedia.org/wiki?curid=4503027", "title": "Paolo Cova", "text": "Biografia.\nNato a Caronno Pertusella VA, vive a Milano in Zona 4. \u00c8 sposato e ha tre figlie. Ha conseguito la maturit\u00e0 scientifica presso il Liceo Statale \"E.Einstein\" di Milano e la laurea in Medicina Veterinaria presso l'Universit\u00e0 Statale di Milano. Svolge la libera professione come medico veterinario buiatra.\nAttivit\u00e0 politica.\nNel 2006 alle elezioni amministrative viene candidato ed eletto in Consiglio di Zona 4 dove ricopre la funzione di capogruppo del Partito Democratico e vicepresidente della Commissione Casa Edilizia Pubblica, Privata e Contratti di Quartiere. Nel 2009 si candida alle elezioni Provinciali di Milano nel collegio 12 \"Lambrate/Forlanini\" con il Partito Democratico e viene eletto.\nDal gennaio 2010 a novembre 2011 ricopre il ruolo di Vicesegretario Metropolitano di Milano del Partito Democratico. \nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione III Lombardia per il partito Cova il tuo futuro."}
{"id": "4503029", "revid": "15756", "url": "https://it.wikipedia.org/wiki?curid=4503029", "title": "Sayn-Zan", "text": "I Sayn, nobile famiglia tedesca. Essa giunse in Italia nell'ottobre 1154. In seguito vennero ben presto chiamati Zan o Zani o Zano, dalla storpiatura del nome Sayn dovuta alla diversa fonia e non si ricongiunsero mai con la famiglia principale, tranne qualche sparuto contatto.\nStoria.\nLa tradizione vuole il ramo discendente da Iohannes. o Giovanni figlio del conte Eberardo I (1139 - 1176) di Sayn., il quale scese in Italia al seguito dell'imperatore Federico Barbarossa nell'ottobre 1154. Nel 1155 rimase come retroguardia nei dintorni di Firenze (nella zona al tempo fuori dalle mura cittadine, compresa tra la Basilica del Santo Spirito e il Ponte Vecchio), dove rest\u00f2 fino al 10 marzo 1162, fece parte del contingente degli assedianti di Milano, e per i servigi resi venne infeudato della signoria del castello della Motta, a nord di Firenze, anticamente detta Casellina, o pi\u00f9 precisamente San Martino Aquario presso uno dei guadi che portavano ai passi naturali per uscire dalla Toscana. Pare che la sua effigie sia stata scolpita sull'architrave di Porta Romana, conservata nel museo del castello sforzesco (stanza n. 6), tuttora si conserva un suo sigillo originale. Nella zona Ioannes di Sayn divent\u00f2 Ioannes di San e poi di Zan. I suoi discendenti vennero chiamati Zani o Zano. Dalla Toscana emigrarono verso Bologna e successivamente verso il Veneto e il Friuli.\nL'incontro con i diversi dialetti emiliani e veneti favor\u00ec ulteriori mutamenti di cognome da Zano in Zanotti, Zanotto (come descritto ed evidenziato dal manoscritto della Bertoliana) e dell'antico blasone, nel tempo si divise nei seguenti rami:\nZani o Zano di Bologna.\nOriginari di Firenze. Furono fra i primi a emigrare. Combatterono sia per Firenze sia per la nuova patria, Bologna. Lasciarono il castello, che ben presto and\u00f2 in abbandono e venne distrutto durante le guerre fra Guelfi e Ghibellini, si trasferirono a Bologna. Si diedero alla mercatura della lana. Fecero parte della magistratura dell\u2019anzianato. Ricevettero il titolo comitale da papa Giulio II, nel 1510, quando soggiorn\u00f2 a Bologna. Questo ramo diede alla citt\u00e0 di Firenze diversi magistrati e consoli e alla citt\u00e0 di Bologna Lettori dello studio, cavalieri, giureconsulti, gonfalonieri, canonici di San Petronio, cavalieri auratifamiglie nobili bolognesi. Il ramo \u00e8 estinto, di esso permane un albero genealogico che prova il legame genealogico all'Archivio di Stato di Bologna.\nZanoto, Zanotto o Zanotti di Padova.\nDa Venezia Giovanni Zanotto figlio maggiore di Marco Leon, si trasfer\u00ec a Montagnana e i suoi discendenti si trasferirono a Padova. Il nipote di Giovanni, Zanotto Zanotto, si trasfer\u00ec a Ravenna dando origine a un ramo che si estinguer\u00e0 in Tommaso Zanotto, passato alla storia come Tommaso Rangone (creato cavaliere di San Marco nel 1562, un suo busto si trova all'Ateneo Veneto di Venezia, una sua statua campeggia esternamente, sopra il portale della Chiesa di San Zulian nel sestiere di San Marco a Venezia, contribu\u00ec inoltre con il cardinal Bessarione a fondare il primo nucleo della Biblioteca Marciana di Venezia). A Padova fecero parte del Consiglio nobile della citt\u00e0. Nicol\u00f2 fu governatore di Pordenone con il titolo di capitano liviano dal 1514 al 1517.., successivamente consigliere del duca di Urbino e suo vice duca a Pesaro, spir\u00f2 nel 1521 a 84 anni e fu sepolto nel Duomo. Antonio (1528-1597), fu creato vescovo di Forl\u00ec nel 1563 da Pio IV; traslato a Urbino nel 1568; creato, nell'11 agosto 1578, arcivescovo di Urbino da Gregorio XIII; vice legato papale ad Avignone inviato da Clemente VIII; nel 1588 consacr\u00f2 a Padova la chiesa di San Simone e Giuda (conosciuta anche come la chiesa di San Gaetano) e la Chiesa di San Vito e Modesto a Piove di Sacco; il 2 ottobre 1596 nominato vice legato papale a Bologna, fino al 16 o al 21 gennaio 1597, mor\u00ec a 68 anni e fu sepolto a San Petronio a Bologna. La sua arma personale fu: partito; nel primo verde, di due rami che s\u2019intrecciano in croce di Sant'Andrea e formano una ghirlanda, accompagnata in capo da tre stelle di otto raggi d\u2019oro male ordinate; nel secondo di rosso, al leone d\u2019oro movente da una pianura erbosa. Si estinsero nel 1600 nella persona di Morosina Zanotto, la quale spos\u00f2 un membro della famiglia Aldrighetti. Essa divise la sua eredit\u00e0 tra gli Aldrighetti e gli Zanotto del Friuli., conosciuti come Zanotto de' Gigli Scarlatti, per i tre gigli posti sulla cotissa del loro blasone.\nZanotto o di Venezia.\nLe prime notizie risalgono al XIII secolo. Questi furono il ramo primigenio che giunse in Veneto. Tramite due membri della famiglia, \"Andreas\" e \"Ioannes\", i quali furono entrambi cavalieri templari ingenti furono le fortune che vennero importate nel territorio della Serenissima dalla famiglia, la quale reinvest\u00ec tale denaro non solo a Venezia ma anche a Costantinopoli. I due fratelli morirono entrambi combattendo al fianco del gran maestro G\u00e9rard de Ridefort nell'assedio di San Giovanni d'Acri nel 1191.\nNel 1274 Goffredo I (1261 - 1283) di Sponheim-Sayn e Sayn successivamente(capostipite della seconda famiglia di Sayn) volle rinsaldare i rapporti con gli \u201cantichi parenti\u201d tramite un matrimonio per future alleanze (di questa proposta di sponsali, sopravvive oggi solo il sigillo originale ed un sunto del testo che viene riportato in un documento nel \u2018700 conservato nell'archivio di famiglia, pare che il matrimonio non sia mai stato accettato malgrado la dote fosse ragguardevole per l'epoca).\nAltri membri della famiglia si ritrovano a Venezia nel Trecento con personaggi come Giovanni, nel 1322 pievano di San Biagio e nel 1395 Alvise, appartenente all'Ordine dei Crociferi.\nNel 1411 Zanotto Zanotto detto \"dai Formenti\", sposer\u00e0 la nobile patrizia veneziana Zanacchi della famiglia Querini . Il fratello maggiore di Marco Leon Zanotto, Giovanni si trasferir\u00e0 a Montagnana dove dar\u00e0 inizio al ramo padovano (estintosi nel Seicento), mentre il fratello minore Daniele fece sposare sua figlia Zanetta, nel 1451, al patrizio Domenico Dolfin, imparentando cos\u00ec le due storiche casate.\nIl figlio maggiore di Daniele \"quondam\" Marco Leon Zanotto, Andrea, partecip\u00f2 all'impresa \"Galeas per montes\"; suo figlio Cristoforo, nel 1525 e nel 1534 fu decano della scuola grande di San Marco. Tra XV e XVI secolo contrassero matrimoni con alcune potenti famiglie patrizie veneziane: i Quirini o Querini, i Dolfin, i Garzoni. Nel 1580 ebbero il permesso di erigere un sepolcro di famiglia presso la chiesa di San Daniele di Castello.\nNel 1797, anno della caduta della Serenissima, gli Zanotto compaiono ancora tra i casati aventi diritto all'ordine dei \"Cittadini Originarii\".\nDa questo ramo, dalla fine del '400, si originarono gli Zanotto del Friuli.\nZanotto del Friuli (Prata di Pordenone, Porcia, Pordenone, Udine e provincia).\nIl ramo originariamente derivante direttamente dagli Zanotto di Venezia, sin dal XV secolo aveva dimorato nel palazzo bizantineggiante della famiglia, chiamato Ca' Zanotto, abbattuto nel 1844, sul sito del quale sorge il Hotel Bauer (l\u00ec fu ospitato anche Giovanni de' Medici, detto dalle \"Bande Nere\", quando fu convalescente a Venezia dal maggio ad agosto del 1525, esso soggiornava a pallazzo Giustinian di San Mois\u00e8 e lo accompagnava Ludovico Michiel; Giovanni sperava di essere assunto dalla Serenissima, ma il suo carattere impetuoso non si confaceva con lo spirito veneziano). Sulla facciata del Hotel Bauer, fronte Canal Grande, nella parte destra (dove sorgeva l'antico palazzetto) \u00e8 stato reinserito nella facciata il nostro blasone specificato nella scheda SM 78. Questo ramo diede i natali ad Andrea I\u00b0 conte Zanotto. Andrea il 19 novembre 1521 combatt\u00e9 con le sue \"lance\" a porta ticinese a Milano; nel 1525 partecip\u00f2 come luogotenente di Giovanni dalle bande nere alla Battaglia di Pavia; nel 1526 ottenne il titolo comitale ungherese soprannominato \"Il Grande\", per aver difeso il Castello di Dev\u00edn, vicino a Bratislava, dall'esercito ottomano. A marce forzate in meno di un mese rientr\u00f2 in Italia, dirigendosi verso Roma, spezzando il \"cerchio di ferro\" imperiale nei pressi di Viterbo. Andrea con i suoi uomini, difesero la Porta del Tritone nel 1527 dalle orde imperiali. Al figlio Antonio, stabilitosi a Dulcigno, gli venne riconosciuto il titolo comitale dal doge Girolamo Priuli, con diploma del 15 aprile 1562, in perpetuo e per tutti i suoi legittimi discendenti.\nQuesto ramo inizi\u00f2 ad essere denominato \u201cde gigli scarlati\u201d per i tre gigli rossi posti in cotissa. Con la perdita da parte dei veneziani di Dulcigno, nel 1571, Antonio (figlio di Andrea \"Il Grande\"), uno dei pochi difensori sopravvissuti, per non aver accettato di convertirsi all'Islam verr\u00e0 decapitato (memorabile e leggendario il suo coraggiosissimo discorso, trascritto e tramandato dai figli a tutti i discendenti). Quando nel 1571 i Turchi assediarono e conquistarono Dulcigno, la maggior parte dei difensori venne uccisa, Antonio venne decapitato \"in piedi\", estremo onore dato dai Turchi ai combattenti valorosi. Tre dei quattro figli superstiti si trasferirono nel pordenonese. Il quarto, Cristoforo, nel 1586, viene accolto fra i Cavalieri di Maltadal Gran Maestro Hugues Loubenx de Verdalle, come da magistrale, mor\u00ec durante uno scontro con i pirati algerini; Giacomo per i meriti suoi della sua famiglia venne insignito dell'ambito titolo dei Cavalieri di San Marco. Nel '600 svolsero alcune missioni presso la corte degli Sci\u00e0 di Persia della dinastia Safavide, come testimoniano alcune lettere dell'Archivio di Stato di Venezia. Nel '700 sono attestati a Prata di Pordenone e a Ghirano dove acquistarono per un breve periodo la villa dei Floridi di Prata, precisamente dal 1740, fino al 1748, dopo alcuni interventi di abbellimento strutturale. Nel 1751 Giuseppe Zanotto svolse alcuni incarichi per il Gran Maestro Manuel Pinto de Fonseca. Nel 1797 Giuseppe e il fratello Giacomo partirono da Venezia in direzione Verona, a marce forzate, giungendo durante le \"pasque veronesi\" con un piccolo esercito di mercenari da loro personalmente stipendiati (dalmati, cechi, slovacchi, ungheresi, schiavoni ed albanesi). La compagine contava 1437 uomini, ciascuno aveva 5 cavalli e 5 fucili gi\u00e0 carichi, due canoni leggeri smontati sui cavalli che non venivano montati. Verso la met\u00e0 del terzo giorno avevano coperto al distanza tra Mestre e Verona. Riuscirono con continue sortite, di giorno e di notte per cinque giorni di fila, solo a rallentare le operazioni dei francesi, attaccando le retrovie, eliminando i depositi della polvere da sparo e inchiodando quando riuscivano con cunei i canoni. Ritornarono in nove, tutti feriti, tre cechi morirono lungo la strada.\nQuesto ramo diede alla Repubblica di Venezia militari, sacerdoti e letterati, alcuni vestirono l'abito del templare e altri quello dell'Ordine di Malta, come evidenziato nella Storia della famiglia Zanotto. Nel 1849 partecip\u00f2 con ingenti capitali alla Repubblica di Daniele Manin, combatt\u00e9 finch\u00e9 non venne ferito, ritorn\u00f2 nella sua villa. Tra il 1800 e il 1900 il cognome a causa dei continui influssi dialettali venne troncato diventando Zannot e varianti e poi ripresero il cognome integro in Zanotto, a causa dei continui casi di omonimia mantennero il soprannome \"De Gigli scarlati\" (per i tre gigli rossi posti sulla cotissa), soprannome che permane nel ventunesimo secolo. Verso al fine dell'Ottocento la maggior parte dei rami pordenonesi (Prata di Pordenone, Porcia, Pordenone) si erano ormai estinti, l'unico ramo sopravvissuto si stabil\u00ec prima a Udine (dove possedevano una residenza) e successivamente in provincia, dove dimora ancora nel ventunesimo secolo. La famiglia si divide tra le residenze del Medio Friuli poste in diverse comuni e la residenza estiva in alta montagna. Gli ultimi discendenti di questo ramo sono con i Quirini, sono le uniche due famiglie a poter vantare il Cavalierato di San Marco Ereditario delle otto famiglie patrizie e una dei cittadini originari. Un'intervista sulla storia della famiglia e la sua parentela costante con le pi\u00f9 grandi famiglie veneziane, come i Querini o Quirini \u00e8 stata portata avanti dalla dott.ssa Debora Gusson. Attualmente la famiglia, i membri con le loro imprese e la villa di Rorai Piccolo sono oggetto di studio da parte di un laureando"}
{"id": "4503031", "revid": "1505830", "url": "https://it.wikipedia.org/wiki?curid=4503031", "title": "Fabrizia Giuliani", "text": "Biografia.\nFormazione.\nAllieva di Tullio De Mauro, dal 2007 \u00e8 titolare dell'insegnamento di \"Filosofia del linguaggio\" presso la Facolt\u00e0 di Lettere, Filosofia Scienze Umanistiche e Studi orientali dell'Universit\u00e0 \u201cLa Sapienza\u201d di Roma, dove ha tenuto anche i corsi di \"Linguistica generale\" e \"Studi di genere\".\nDopo la laurea in \"Filosofia del linguaggio\" alla Sapienza, \u00e8 stata borsista a Napoli, presso l'Istituto italiano per gli studi storici (1994-1995) e borsista Fulbright, presso la Harvard Masachussets University (1996-1998). Ha concluso il Dottorato di Ricerca nel 1999, e dopo una borsa Post-Doc, nel 2002 \u00e8 diventata ricercatrice, settore \"Filosofia e teoria e dei linguaggi\", presso l'Universit\u00e0 per Stranieri di Siena.\nPubblicazioni.\nHa scritto diversi saggi - pubblicati per Carocci, Einaudi, Mondadori, Mardaga e una monografia per Il Mulino - sul tema della comunicazione, del rapporto tra linguaggio, etica e politica e sugli studi di genere. \u00c8 componente del Comitato scientifico Fondazione Istituto Gramsci; ha collaborato con riviste italiane ed internazionali \u2013 Ethics and Politics, Die Philosphin, Nuovi Argomenti, Reset, Italiani Europei, DWF e con diversi quotidiani italiani come l'Unit\u00e0 e Il Manifesto.\nAttivit\u00e0 politica.\nHa cominciato la propria attivit\u00e0 politica nel movimento studentesco, nel 1990 si iscrive al PCI e sostiene le ragioni della svolta; nel 1992 dopo aver guidato la segreteria degli universitari romani entra nell'esecutivo nazionale della Sinistra Giovanile e viene eletta Responsabile Nazionale degli Studenti Universitari del Partito Democratico della Sinistra, carica che ha mantenuto a fino al conseguimento della prima borsa di studio (1994).\nHa aderito ai DS e nel 2007 ha sostenuto le ragioni che hanno portato alla nascita del Partito Democratico.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione III Lombardia per il Partito Democratico.\nMembro della Commissione Giustizia della Camera dei Deputati, ha concentrato la propria attivit\u00e0 politica ed istituzionale nella difesa e l'ampliamento dei diritti civili seguendo con particolare attenzione i temi relativi della democrazia paritaria e l'uguaglianza di genere.\n\u00c8 stata relatrice per la Commissione Giustizia della Ratifica della Convenzione di Istanbul sulla prevenzione e la lotta contro la violenza nei confronti delle donne approvata nel giugno 2013 ed entrata in vigore il 1\u00ba agosto 2014.\n\u00c8 stata inoltre redattrice della mozione comune contro la violenza sulla donne approvata all'unanimit\u00e0 dalla Camera e ha seguito e presentato diversi emendamenti \u2013 poi approvati \u2013 alla legge 119/2013 sulla violenza domestica volta ad assicurare il protagonismo processuale delle donne vittime di violenza.\nPer conto della Commissione Giustizia ha partecipato, in qualit\u00e0 di relatrice, alle due Conferenze promosse dal Consiglio d'Europa in materia di Violenza sulle donne: \"Violence against women across the EU: abuse at work, in public and on line \u2013 Preventing Violence against women: a challenge for all\", tenutesi a Bruxelles 5 marzo 2014.\nIl 20 dicembre 2014 ha presentato assieme al deputato PD Walter Verini un'interrogazione parlamentare in commissione giustizia sullo stato dell'accesso al patrocinio dello Stato per le vittime di violenza sessuale, a prescindere dalle condizioni di reddito(vittime dei reati di cui agli articoli 572, 583-bis, 609-octies e 612-bis codice penale).\nAll'interrogazione ha dato risposta il Viceministro Enrico Costa dando rendiconto degli sforzi che gli Uffici giudiziari stanno svolgendo per dare compiuta attuazione alla tutela spettante agli aventi diritto all'assistenza legale erogata a carico dello Stato.\n\u00c8 stata promotrice e prima firmataria, nella legge di stabilit\u00e0 2016 - approvata dal Parlamento il 28 dicembre 2015 - del cosiddetto \"Emendamento Codice Rosa\" volto alla diffusione a livello nazionale del percorso \"Codice Rosa\" all'interno delle strutture ospedaliare italiane con l'obiettivo di migliorare le azioni di tutela delle vittime di violenza e di prevenzione e contrasto alla violenza, ed in particolar modo alla violenza di genere.\nNon \u00e8 pi\u00f9 ricandidata alle elezioni politiche del 2018, in quanto esclusa dalle liste del Partito Democratico.\nVita privata.\n\u00c8 sposata con Claudio Mancini, consigliere regionale nel Lazio dal 2005 al 2013, prima con i DS e poi con il PD ed eletto nel 2018 deputato per il Pd."}
{"id": "4503033", "revid": "767487", "url": "https://it.wikipedia.org/wiki?curid=4503033", "title": "Ezio Casati", "text": "Dal 10 giugno 2019 \u00e8 sindaco della Citt\u00e0 di Paderno Dugnano, nella citt\u00e0 metropolitana di Milano, avendo vinto il ballottaggio contro Gianluca Bogani con il 50,95% dei voti.\nBiografia.\nDiplomato in ragioneria, gestisce una azienda della famiglia del settore metalmeccanico. \u00c8 stato sindaco di Paderno Dugnano dal 1995 al 2004.\nDal 2004 \u00e8 eletto Consigliere provinciale della Provincia di Milano, dove diviene Capogruppo per la Margherita.\nDal Febbraio 2007 \u00e8 nominato Assessore alle Attivit\u00e0 Economiche, alla Formazione professionale, alla Programmazione Socio-Sanitaria, della Provincia di Milano.\nNel 2019 diviene di nuovo sindaco a Paderno Dugnano.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione III Lombardia per il Partito Democratico.\nHa presentato una per integrare la legge Basaglia sul disagio psichico."}
{"id": "4503035", "revid": "2128848", "url": "https://it.wikipedia.org/wiki?curid=4503035", "title": "Ernesto Carbone", "text": "Ex membro della Segreteria nazionale del Partito Democratico, dove \u00e8 stato responsabile pubblica amministrazione e Made in Italy.\nBiografia.\nDopo aver conseguito la laurea in Giurisprudenza all'Universit\u00e0 di Bologna nel 1998 con tesi di laurea in diritto costituzionale dal titolo \"\u201cil finanziamento pubblico dei partiti politici\u201d\" (relatore Prof. Augusto Antonio Barbera), dal 2001 al 2004 ha lavorato con ruoli diversi in Nomisma, la societ\u00e0 di consulenza bolognese fondata da Romano Prodi. \nDal febbraio 2002 \u00e8 iscritto all'Ordine degli Avvocati. \nTra il 2004 e il 2005 \u00e8 direttore delle relazioni istituzionali di Alma Graduate School dell\u2019Universit\u00e0 di Bologna. Tra il 2005 e il 2008 ricopre l\u2019incarico di direttore generale della Fondazione \u201cGovernare Per\u201d guidata da Romano Prodi, qualche anno pi\u00f9 tardi trasformatasi in \"Fondazione per la collaborazione tra i popoli\". Carbone \u00e8 stato inoltre da aprile 2012 ad aprile 2013 presidente e amministratore delegato della SIN Spa, societ\u00e0 pubblica controllata dall'Agenzia per le erogazioni in agricoltura. La SIN Spa si occupa di sviluppare e gestire il sistema informativo agricolo nazionale (SIAN) ed ha, come soci di minoranza, IBM, AlmavivA, Telespazio, Agriconsulting e Cooprogetti.\n\u00c8 membro dal 2014 della Fondazione Italia USA\nNel 2020 viene nominato membro del consiglio d'amministrazione di Terna dalla Cassa Depositi e Prestiti.\nAttivit\u00e0 politica.\nTra il 1998 e il 2000 \u00e8 membro della segreteria tecnica del Ministero per le Politiche Agricole e Forestali, nel ruolo di esperto di problemi giuridici relativi all\u2019impresa e nello stesso tempo \u00e8 assistente del presidente della Commissione europea.\nTra il 1999 ed il 2000 \u00e8 membro del gruppo di lavoro della Presidenza del Consiglio dei ministri, per il coordinamento della Missione Arcobaleno in Albania, citt\u00e0 di Durazzo e Kukes.\nTra il 1999 ed il 2000 \u00e8 membro del nucleo di supporto tecnico del Ministero per le Politiche Agricole e Forestali (d.m. n.34307/1366 a. 1999).\nDa gennaio ad aprile 2000, membro del nucleo di valutazione e verifica degli investimenti pubblici L. 144 del Ministero delle Politiche Agricole e Forestali (d.m. n.31877/1158 a.2000).\nTra il 2006 e il 2008 assume il ruolo di capo della segreteria particolare dell\u2019allora ministro per le politiche agricole Paolo De Castro\nTra il 2009 e il 2012 ha collaborato con la Presidenza della Commissione Agricoltura del Parlamento Europeo.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione III Lombardia per il Partito Democratico. A Montecitorio \u00e8 componente della Commissione Finanze e della Commissione Giurisdizionale per il personale della Camera dei deputati.\nDal 2014 al 2017 \u00e8 stato responsabile nazionale del Partito Democratico con delega alla Pubblica Amministrazione, innovazione e Made in Italy nella 2\u00ba Segreteria \"unitaria\" del Segretario Matteo Renzi. Fa parte della corrente dei renziani.\n\u00c8 stato il responsabile delle politiche istituzionali della Fondazione VeDr\u00f2.\nAlle elezioni politiche del 4 marzo 2018 \u00e8 candidato al Senato della Repubblica in Emilia-Romagna, ma non viene eletto.\nNel 2019 lascia il Partito Democratico e aderisce ad Italia Viva.\nControversie.\nLa testata \"Il Fatto quotidiano\" ha pubblicato a febbraio 2014 un articolo che evidenzia e critica le spese di rappresentanza ingiustificate dell'allora presidente e amministratore delegato di SIN Spa.\nCarbone ha querelato i giornalisti e dichiarato che lui ha invece ridotto le spese della societ\u00e0.. Citato in tribunale da SIN Spa per l\u2019azione di responsabilit\u00e0 per spese personali finanziate con la carta di credito aziendale, Carbone \u00e8 stato assolto nell'aprile del 2017 con la motivazione che tali spese non hanno causato alcun danno al patrimonio di Sin, in quanto esse sono state rimborsare da Agea, socio pubblico di maggioranza della stessa societ\u00e0. \nDopo il fallimento del referendum abrogativo sulle trivelle del 17 aprile 2016 per mancato raggiungimento del quorum previsto, Carbone pubblic\u00f2 un \"tweet\" su Twitter in cui irrideva i cittadini che avevano votato a favore dell'abrogazione con il neologismo \"ciaone\", suscitando un certo clamore mediatico ed alcune polemiche.\nA seguito della sua mancata elezione a senatore nel 2018 ha presentato un ricorso, contestando l'assegnazione del seggio all'ex sindaco di Imola, Daniele Manca. Tuttavia la Giunta delle Elezioni del Senato non ha accolto tale richiesta."}
{"id": "4503039", "revid": "124009627", "url": "https://it.wikipedia.org/wiki?curid=4503039", "title": "Simona Malpezzi", "text": "Il 25 marzo 2021 viene eletta, all'unanimit\u00e0, capogruppo del Partito Democratico in Senato, succedendo ad Andrea Marcucci.\nBiografia.\nNata a Cernusco sul Naviglio e cresciuta a Pioltello in provincia di Milano ha frequentato Lettere moderne presso l\u2019Universit\u00e0 Cattolica del Sacro Cuore di Milano, dove si \u00e8 laureata con una tesi su Amintore Fanfani.\nDal 1997 \u00e8 insegnante di scuola superiore, da subito all'insegnamento affianca l'impegno nell'organizzazione di esperienze all'estero e l'approfondimento dei temi della lotta alla dispersione scolastica, dell\u2019alternanza scuola lavoro e dell\u2019orientamento.\nNel 2005 si trasferisce in Germania con il marito Thomas e le figlie e insegna lingua e cultura italiana presso la Volkshochschule di Aschaffenburg in Baviera.\nAttivit\u00e0 politica.\nNel 2009, tornata in Italia, aderisce al Partito Democratico. Nel 2011 viene eletta nel Consiglio Comunale di Pioltello dove ricopre il ruolo di capogruppo del Partito Democratico.\nElezione a deputata.\nAlle elezioni politiche del 2013 viene eletta alla Camera dei deputati, nelle liste del Partito Democratico nella circoscrizione Lombardia 1.\n\u00c8 stata membro della VII Commissione Cultura, scienza e istruzione, della Commissione Bicamerale Infanzia e adolescenza, e della Commissione Bicamerale sulle condizioni di sicurezza e sullo stato di degrado delle citt\u00e0 e delle loro periferie della Camera dei deputati.\nElezione a senatrice.\nAlle elezioni politiche del 2018 viene eletta senatrice della Repubblica, nelle liste del Partito Democratico nella circoscrizione Lombardia. Il 2 maggio 2018 viene scelta come vicecapogruppo del PD al Senato, carica che mantiene fino al 23 settembre 2019. \nDal 21 giugno 2018 al 23 settembre 2019 ha fatto parte della VII\u00aa Commissione Istruzione pubblica, beni culturali al Senato della Repubblica.\nSottosegretaria.\nIn seguito alla nascita del governo Conte II tra PD, Movimento 5 Stelle e LeU, il 13 settembre 2019 viene nominata dal Consiglio dei Ministri Sottosegretario di Stato per i rapporti con il Parlamento, affiancando il ministro pentastellato Federico D'Inc\u00e0, e insediandosi il 23 settembre.\nIl 24 febbraio 2021 viene riconfermata Sottosegretario di Stato alla Presidenza del Consiglio con delega ai rapporti con il Parlamento, e il 1\u00ba marzo giura nelle mani del Presidente del Consiglio Mario Draghi.\nIl 25 marzo 2021, in seguito alla richiesta del neo segretario del partito Enrico Letta di nominare due donne come presidenti dei gruppi parlamentari e dopo le tensioni interne al gruppo di Palazzo Madama, viene eletta all\u2019unanimit\u00e0 Capogruppo del Partito Democratico al Senato, succedendo ad Andrea Marcucci. Contestualmente cessa dalla carica di Sottosegretario di Stato per i rapporti con il Parlamento, in quanto i due ruoli sono incompatibili. Al suo posto, entra nella squadra di governo la collega senatrice Caterina Bini."}
{"id": "4503041", "revid": "106990", "url": "https://it.wikipedia.org/wiki?curid=4503041", "title": "Il nominativo della terza declinazione", "text": ""}
{"id": "4503046", "revid": "228587", "url": "https://it.wikipedia.org/wiki?curid=4503046", "title": "Massimo De Rosa", "text": "Biografia.\nNato a Milano, si \u00e8 diploma in Maturit\u00e0 scientifica presso l\u2019Istituto Giuseppe Peano di Cinisello Balsamo\nFondatore del gruppo del Movimento 5 stelle di Cormano, ha partecipato a diverse attivit\u00e0 di proteste riguardo alla tutela dell'ambiente, come ad esempio la difesa dalla costruzione dell'inceneritore di Paderno Dugnano. Laureato in Scienze e tecnologie ambientali presso l'Universit\u00e0 degli Studi di Milano-Bicocca. \nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione III Lombardia per il Movimento 5 Stelle. Viene eletto vicepresidente della Commissione ambiente, territorio e lavori pubblici della Camera dei deputati fino al 2015. Attualmente capogruppo di commissione ambiente per il M5S.\nAttivit\u00e0 parlamentare.\nPrimo firmatario della proposta di legge n. 1050: \"Disposizioni per il contenimento del consumo di suolo e la tutela del paesaggio\", presentata il 24 maggio 2013, dopo un intenso lavoro al fianco di esperti di livello internazionale e con l'ausilio delle principali associazioni ambientaliste. La proposta di legge mira a fermare il consumo di suolo, prevedendo la tutela dell'uso agricolo dei suoli e il contenimento del consumo del suolo a fini insediativi o di trasformazione territoriale. Obbliga i comuni a individuare in modo univoco le aree di uso agricolo, ovvero a tracciare una rigorosa suddivisione tra le aree urbanizzate e le aree che appartengono all'uso agricolo e alla conservazione della natura. A seguito di ci\u00f2, ogni nuovo impiego di suolo dovr\u00e0 avvenire all'interno del perimetro della citt\u00e0 edificata, lasciando all'uso produttivo agricolo tutte le restanti aree.\nPrimo firmatario della proposta di legge n. 1945: \"Istituzione del Sistema nazionale per la prevenzione e la protezione dell'ambiente e ordinamento delle funzioni dell'Istituto superiore per la protezione e la ricerca ambientale ad esso relative\" presentata il 10 gennaio 2014.Tale proposta normativa ha l'obiettivo di dotare il Paese di una vera e propria rete nazionale di soggetti tecnici che assicurino omogeneit\u00e0 ed efficacia all'esercizio dell'azione conoscitiva e di controllo pubblico dell'ambiente, a supporto delle politiche di protezione ambientale e di sostenibilit\u00e0.\nLa proposta \u00e8 diventata legge dello Stato a gennaio 2017.\nAutore di numerose interrogazioni e risoluzioni parlamentari a favore delle tematiche ambientali connesse alla realizzazione delle grandi infrastrutture sul territorio italiano e legate, in particolar modo, alla tematica della tutela del suolo, alla lotta ai cambiamenti climatici e alla realizzazione dell'Expo 2015 di Milano.\nNel 2018 non si ricandida in Parlamento, ma alle elezioni regionali in Lombardia del 2018 viene eletto consigliere regionale, nelle liste del Movimento 5 Stelle in provincia di Milano grazie a 1674 preferenze ottenute.\nControversie.\nIl 29 gennaio 2014 riceve una querela da un gruppo di parlamentari PD dopo una bagarre in commissione giustizia e scambi di offese reciproche. Alla querela segue una controquerela, ma il procedimento viene archiviato nel 2016 con un nulla di fatto per entrambe le parti in causa."}
{"id": "4503050", "revid": "767487", "url": "https://it.wikipedia.org/wiki?curid=4503050", "title": "Vincenzo Caso", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione III Lombardia per il Movimento 5 Stelle.\n\u00c8 laureato in economia aziendale."}
{"id": "4503053", "revid": "729019", "url": "https://it.wikipedia.org/wiki?curid=4503053", "title": "Isole Schouten (Indonesia)", "text": "Le Isole Schouten (note anche come Isole Biak o Isole Geelvink) \u00e8 un gruppo di isole della Nuova Guinea Occidentale, Indonesia.\nGeografia.\nL'arcipelago, situato nella baia di Cenderawasih, prende il nome dal navigatore olandese Willem Schouten che le scopr\u00ec nel 1862.\n\u00c8 composto da tre isole principali, Biak, Supiori e Numfor, e diversi isolotti minori, tra cui Num e Owi.\nIl clima \u00e8 tropicale umido. Le isole principali sono ricoperte da foreste tropicali umide a foglia larga e circondate dalla barriera corallina. Il centro principale \u00e8 Biak, sull'omonima isola. Sono tra le aree pi\u00f9 popolate della Nuova Guinea. Amministrativamente sono suddivise nelle Reggenze di Biak-Numfor e di Supiori."}
{"id": "4503054", "revid": "48344", "url": "https://it.wikipedia.org/wiki?curid=4503054", "title": "Daniele Pesco", "text": "Biografia.\nNato a Monza, vive a Milano.\nLaureato in Ingegneria edile al Politecnico di Milano, si occupa della gestione del patrimonio immobiliare e delle gare d'appalto della Provincia di Milano. \u00c8 funzionario della protezione civile.\nFa parte della commissione per la sicurezza nei cantieri dell'Ordine degli ingegneri della provincia di Milano.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana, quale candidato del Movimento 5 Stelle nella circoscrizione III Lombardia. Diviene membro della Commissione Finanze di Montecitorio e ricopre la carica di tesoriere del Movimento 5 Stelle alla Camera dei deputati.\nElezione a senatore.\nAlle elezioni politiche del 2018 \u00e8 eletto senatore in Lombardia.\nIl 21 giugno 2018 viene eletto Presidente della 5\u00aa Commissione Permanente Bilancio del Senato."}
{"id": "4503061", "revid": "2187", "url": "https://it.wikipedia.org/wiki?curid=4503061", "title": "Manlio Di Stefano", "text": "Dal 21 marzo 2013 al 22 marzo 2018 \u00e8 stato capogruppo del Movimento 5 Stelle nella III Commissione Affari Esteri e Comunitari e delegato italiano presso il Consiglio d'Europa nella commissione Migranti, Rifugiati e Sfollati.\nBiografia.\nNato a Palermo il 16 maggio 1981 da madre insegnante e padre direttore d'azienda, frequenta il liceo scientifico e consegue nella sua citt\u00e0 la laurea triennale in Ingegneria informatica nel 2006. Nello stesso anno si trasferisce a Milano dove lavora per Accenture Technology Solutions con la qualifica di consulente di Business Intelligence. Dal 2009 collabora con l'associazione AMKA Onlus in progetti di sviluppo sostenibile per il sud del mondo.\nSi avvicina all'attivismo alla nascita del blog beppegrillo.it e partecipa ai V-Day del 2007 e 2008. \u00c8 presente al Teatro Smeraldo il 4 ottobre 2009 per la nascita del Movimento 5 Stelle e da allora collabora dapprima con il MU1 al progetto Gruppi di Quartiere e poi con la lista civica M5S per le Regionali della Lombardia del 2010. L'anno seguente si candida con la stessa lista alle elezioni amministrative del Comune di Milano del 2011 ma non viene eletto.\nAttivit\u00e0 politica.\nIl 6 marzo 2013 \u00e8 eletto Deputato della Repubblica. Successivamente viene eletto capogruppo del Movimento 5 Stelle in III Commissione Affari Esteri e Comunitari e delegato italiano presso il Consiglio d'Europa in Commissione Migranti, Rifugiati e Sfollati.\nIn questa sede si occupa principalmente di protezione internazionale, richiedenti asilo, minori migranti e minori apolidi e vede l'approvazione di due suoi rapporti dal titolo \"\"The need to eradicate statelessness of children\" e \"Harmonising the protection of unaccompanied minors in Europe\"\".\nDiviene, in seguito, Presidente del Sub-Committee on Refugee and Migrant Children and Young People.\nIl 17 luglio 2015 viene nominato responsabile nazionale dell'applicazione LEX Parlamento facente parte della piattaforma Rousseau, qualifica che terr\u00e0 fino alla cessazione del servizio avvenuta nel 2021.\nNella primavera 2017 diviene responsabile del programma di Governo di politica estera del M5S.\nAlle politiche del 2018 \u00e8 candidato alla Camera nel collegio uninominale di Milano 3, dove non risulta eletto. Risulta eletto nel collegio plurinominale Lombardia 1-03.\nIl 12 giugno dello stesso anno diventa Sottosegretario di Stato agli Affari Esteri e della Cooperazione Internazionale nel Governo Conte I con l'Internazionalizzazione delle Imprese e i rapporti bilaterali con i paesi dell'ASIA come deleghe principali. Manterr\u00e0 la carica anche nel Governo Conte II e nel Governo Draghi dove, insieme al Ministro Luigi Di Maio, \u00e8 ideatore e promotore del Patto per l'Export.\nIl 10 dicembre 2021 viene nominato membro del \"Comitato per i rapporti europei e internazionali\" del MoVimento 5 Stelle, facente parte della nuova struttura organizzativa ideata dal Presidente Giuseppe Conte."}
{"id": "4503062", "revid": "599013", "url": "https://it.wikipedia.org/wiki?curid=4503062", "title": "Otto Nilsson", "text": "Ha partecipato a due edizioni dei Giochi olimpici; a vinse la medaglia di bronzo nel giavellotto grazie alla misura di 47,11 m, mentre a non ottenne invece risultati di rilievo."}
{"id": "4503063", "revid": "1876278", "url": "https://it.wikipedia.org/wiki?curid=4503063", "title": "Sindaci di Massa", "text": "Di seguito l'elenco cronologico dei sindaci di Massa e delle altre figure apicali equivalenti che si sono succedute nel corso della storia."}
{"id": "4503065", "revid": "767487", "url": "https://it.wikipedia.org/wiki?curid=4503065", "title": "Handle with Care (film 1958)", "text": "Handle with Care \u00e8 un film del 1958 diretto da David Friedkin.\n\u00c8 un film drammatico statunitense con Dean Jones, Joan O'Brien e Thomas Mitchell.\nProduzione.\nIl film, diretto da David Friedkin su una sceneggiatura di Morton S. Fine e dello stesso Friedkin con il soggetto di Samuel Grafton e Edith Grafton, fu prodotto da Morton S. Fine per la Metro-Goldwyn-Mayer e girato da fine settembre all'inizio di ottobre 1957. Il titolo di lavorazione fu \"Mock Trial\".\nDistribuzione.\nIl film fu distribuito negli Stati Uniti dal 18 aprile 1958 dalla Metro-Goldwyn-Mayer. \u00c8 stato distribuito anche in Svezia con il titolo \"Str\u00e4ngt personligt\".\nPromozione.\nLa tagline \u00e8: \"The Girl Who Loves The Guy The Whole Town Hates! \"."}
{"id": "4503066", "revid": "1686872", "url": "https://it.wikipedia.org/wiki?curid=4503066", "title": "Luca Squeri", "text": "Biografia.\nNote familiari.\nIl padre, Carlo Squeri, prese parte alla Resistenza come partigiano cattolico, e nel dopoguerra per la Democrazia Cristiana, fu sindaco di San Donato Milanese e deputato nella VII Legislatura.\nDal 1993 Luca Squari \u00e8 sposato con Isabella con cui ha avuto tre figli: Federica Isotta, Rebecca e Marco.\nAttivit\u00e0 professionale.\nAnticipato il servizio militare nell'Arma dei Carabinieri, si laurea in Scienze Giuridiche con una tesi su \u201cLa formazione del Governo nella Costituzione e nella prassi politica italiana\u201d.\nDopo alcune esperienze lavorative nella Direzione marketing del quotidiano economico e finanziario Italia Oggi e nello staff del Direttore vendite di una multinazionale americana, nel 1988 diventa imprenditore nel settore della distribuzione carburanti.\nProsegue l'attivit\u00e0 del padre quale Consigliere nazionale della Associazione Nazionale Partigiani Cristiani (ANPC), fondata da Enrico Mattei nel 1947.\nTra i fondatori del Centro Italiano per la Previdenza dei Gestori Distributori di Carburante (CIPREG), si dedica attivamente a diverse associazioni di categoria del suo settore lavorativo, diventando nel 1994 Presidente dell\u2018Associazione Nazionale Imprese Servizi Autostradali (ANISA) e nel 2003 Presidente Nazionale della Federazione Italiana Gestori Impianti Stradali Carburanti (FIGISC).\nLe tragiche circostanze della morte di suo fratello (vittima di una rapina a un distributore di benzina) e di altri colleghi del suo settore, vittime della criminalit\u00e0, lo hanno portato ad una spiccata attenzione ai temi della legalit\u00e0 e al contrasto alla criminalit\u00e0. Nell'ambito di Confcommercio \u00e8 stato Presidente Nazionale della Commissione Sicurezza e Legalit\u00e0 e componente dell'Osservatorio Socio Economico sulla Criminalit\u00e0 del CNEL (Consiglio Nazionale dell'Economia e del Lavoro), e dal CNEL stesso designato quale membro effettivo del Comitato di Solidariet\u00e0 per le vittime del racket e dell'usura istituito presso il Ministero dell'Interno.\nPer Confcommercio nazionale \u00e8 stato membro di Giunta e componente del Comitato di Presidenza e della Commissione confederale per il rinnovo del contratto collettivo nazionale di lavoro per i dipendenti di aziende del terziario, Consigliere di Amministrazione della Scuola Superiore del Commercio, del Turismo, dei Servizi e delle Professioni di Milano, Consigliere di Amministrazione Promo.Ter, l'ente con il quale l'Unione del Commercio di Milano elabora servizi alle imprese e Consigliere di Amministrazione del FASDAC (Fondo Assistenza Sanitaria Dirigenti Aziende Commerciali). Attualmente \u00e8 membro del Consiglio della Confcommercio di Milano, Lodi, Monza e Brianza e componente della Consulta del Presidente.\nNell'ambito dell'economia milanese e lombarda \u00e8 stato Consigliere della Camera di commercio di Milano; Consigliere di Amministrazione di CED Camera, azienda di servizi della Camera di Commercio per lo sviluppo, l'innovazione e la razionalizzazione delle sue attivit\u00e0; Consigliere di Amministrazione dell'Ente Mutuo di assistenza degli esercenti della provincia di Milano; Consigliere di Amministrazione S.A.C.B.O S.p.a., societ\u00e0 per la gestione dell'aeroporto civile internazionale di Bergamo Orio al Serio.\nAttivit\u00e0 politica.\n\u00c8 stato Consigliere comunale di San Donato Milanese dal 1994 al 2007.\nAlle elezioni comunali di San Donato Milanese del 12 giugno 1994 \u00e8 candidato nelle liste del PPI-Patto Segni che insieme al PDS sostengono la Candidata Sindaco Gabriella Achilli, che sconfigger\u00e0 al ballottaggio del 26 giugno il Candidato di Forza Italia ed Alleanza Nazionale, Gian Piero Papetti ed entra quindi per la prima volta in Consiglio Comunale.\nAlle elezioni comunali di San Donato Milanese del 24 maggio 1998 si candida Sindaco per Forza Italia, Alleanza Nazionale e CCD-CDU. Viene sconfitto al primo turno da Gabriella Achilli, Sindaco uscente ed entra in Consiglio Comunale.\nSi ricandida Sindaco alle elezioni Comunali di San Donato Milanese del 26 maggio 2002 per Forza Italia, Alleanza Nazionale, Partito Repubblicano Italiano, UDC, Lega Nord, W la Nostra Citt\u00e0 e Liberali per San Donato di Gabriele Pagliuzzi \u00a0 Viene nuovamente sconfitto al primo turno , questa volta da Achille Taverniti , Vice-Sindaco uscente ed entra in Consiglio Comunale\nDal luglio del 2009 a gennaio 2013 \u00e8 stato Assessore della Provincia di Milano con deleghe al Bilancio, alla Programmazione finanziaria, al Patrimonio e al Demanio.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione III Lombardia per Il Popolo della Libert\u00e0 e nominato segretario della IX Commissione (Trasporti, poste e telecomunicazioni) della Camera dei Deputati. Da luglio del 2015 \u00e8 commissario della X Commissione Attivit\u00e0 Produttive.\nNelle elezioni politiche del 4 marzo 2018 \u00e8 stato rieletto deputato della XVIII legislatura in Forza Italia, nel Collegio di Cologno Monzese.\n\u00c8 membro della X Commissione Attivit\u00e0 Produttive della Camera dei deputati e fa parte del Direttivo del Gruppo, con delega all\u2019Energia."}
{"id": "4503067", "revid": "125672130", "url": "https://it.wikipedia.org/wiki?curid=4503067", "title": "Gianfranco Librandi", "text": "In passato ha militato in: Forza Italia, Il Popolo delle Libert\u00e0 e Scelta Civica.\nBiografia.\nDi madre romagnola e padre calabrese, nasce a Saronno in provincia di Varese ma cresce a Turate, in provincia di Como, dove inizia nella prima met\u00e0 degli anni '70 a lavorare come operaio per la ditta produttrice di televisori Ultravox.\nFonda e presiede l'associazione culturale \"Satelios\" che promuove da anni incontri culturali con personaggi come il fisico Antonino Zichichi, l'ex presidente del Senato Marcello Pera, gli scrittori Massimo Introvigne, Luca Goldoni e Dacia Maraini, il critico d'arte Vittorio Sgarbi, il giornalista e scrittore Magdi Allam, il giornalista Oscar Giannino, l'economista Claudio Privitera e l'ex portavoce di papa Giovanni Paolo II Joaquin Navarro Valls. \n\u00c8 docente di economia aziendale presso l'universit\u00e0 ECampus. Una curiosit\u00e0: nel 2021 \u00e8 stato prodotto \"Da una corsa in bicicletta\" il primo film di una trilogia diretta dal regista Luciano Silighini Garagnani per Amazon Prime, basato sulla biografia di Gianfranco Librandi e del padre Domenico, partigiano varesino. Le riprese degli altri due film \u201cA colpi di pedali\u201d e \u201cNon ti fermare mai\u201d hanno avuto inizio nel 2022.\nAttivit\u00e0 politica.\nNel 2004 viene eletto consigliere comunale di Saronno tra le lista di Forza Italia, partito poi confluito nel Popolo della Libert\u00e0.\nNel 2009 lascia il PdL, fonda il movimento politico \"Unione Italiana\" e ne diventa segretario.\nIn vista delle elezioni comunali di Milano del 2011, inizialmente si candida a sindaco, ma poi rinuncia alla corsa a primo cittadino per appoggiare la candidata del centro-destra Letizia Moratti e si presenta a sostegno della Moratti nella lista di \"Unione Italiana con Librandi\" ottenendo 122 preferenze.\nElezione a deputato.\nAlle elezioni politiche del 2013 \u00e8 candidato alla Camera dei deputati, nella \"circoscrizione Lombardia 1\", nelle liste di Scelta Civica per l'Italia (in terza posizione), venendo eletto deputato della XVII Legislatura.\nAll'interno del partito Scelta Civica \u00e8 il responsabile finanziario e membro del coordinamento politico.\nA luglio 2016 \u00e8 tra coloro i quali si schierano contro la decisione del segretario Enrico Zanetti di fondere Scelta Civica per l'Italia con Alleanza Liberalpopolare-Autonomie (ALA) di Denis Verdini, pertanto abbandona il partito assieme ad altri 14 deputati, dando vita al gruppo parlamentare centrista \"Civici e Innovatori\". Il 10 luglio 2017 il suddetto gruppo viene sciolto per mancanza del numero minimo di 20 deputati, pertanto Civici e Innovatori diviene \"componente\" del gruppo misto.\nIl 28 luglio 2017 abbandona la \"componente\" del gruppo misto Civici e Innovatori ed aderisce ufficialmente al Partito Democratico.\nAlle elezioni politiche del 2018 viene rieletto sempre con il Partito Democratico.\nIl 19 settembre 2019 aderisce a Italia Viva, il nuovo partito di Matteo Renzi.\nVicende giudiziarie.\nIl 27 ottobre 2019 viene reso noto il suo coinvolgimento nell'inchiesta sui finanziamenti alla fondazione Open, legata all'ex premier Renzi, insieme ad altre persone. Nel gennaio 2020 il settimanale \"L'Espresso\" rileva come, in occasione di una verifica fiscale effettuata nel luglio 2019 dalla Guardia di Finanza nella sua azienda a Saronno, Librandi abbia usato parole forti nei confronti dei finanzieri sostenendo di essere \"un intoccabile\". Il mese precedente aveva scatenato polemiche per la frase \u201c\"I meridionali resistono di pi\u00f9 al Coronavirus perch\u00e9 sono africani bianchi. E\u2019 una questione genetica\"\u201d."}
{"id": "4503070", "revid": "690118", "url": "https://it.wikipedia.org/wiki?curid=4503070", "title": "Fissazione del complemento", "text": ""}
{"id": "4503071", "revid": "838137", "url": "https://it.wikipedia.org/wiki?curid=4503071", "title": "Siro Silvestri", "text": "Biografia.\nNato nel 1913 ad Ameglia, venne ordinato sacerdote nella citt\u00e0 di Sarzana il 31 dicembre 1937.\nIl 21 luglio 1955 venne nominato vescovo di Foligno da papa Pio XII. Riceve la consacrazione episcopale il 18 settembre dello stesso anno dal cardinale Adeodato Piazza, coconsacranti Giuseppe Stella, vescovo della Spezia, Sarzana e Brugnato e Giuseppe Fenocchio, vescovo di Pontremoli.\nDopo vent'anni trascorsi in Umbria, il 3 settembre 1975 fece ritorno nella sua diocesi di origine nominato vescovo della Spezia, Sarzana e Brugnato da papa Paolo VI.\nGiunto alla Spezia, avvi\u00f2 un ciclo di iniziative di partecipazione e di dibattito ed intraprese un forte dialogo con la CISL nell'organizzazione di un dialogo nuovo con il mondo del lavoro.\nAppena arrivato alla Spezia, si fece promotore della pubblicazione di \"Spezia7\", un inserto domenicale del quotidiano Avvenire sulla vita della diocesi.\nSempre nel campo della comunicazione, quando nel 1977 l'abate di Santa Maria di Spezia Dino Viviani dette vita all'emittente televisiva parrocchiale, \"Tele Liguria Sud\", segu\u00ec subito da vicino la cosa e, tre anni dopo, TLS diventava, per sua esplicita e precisa volont\u00e0, televisione diocesana.\nDimessosi dalla carica di vescovo nel dicembre 1989, Siro Silvestri si ritir\u00f2 nella casa natale di Ameglia, dove trascorse gli ultimi anni. Mor\u00ec il 14 giugno 1997 a La Spezia e le sue spoglie furono sepolte nella cripta dei vescovi nel sotterraneo della cattedrale di Cristo Re, da lui consacrata anni prima.\nSu di lui \u00e8 stato avviato un processo di canonizzazione.\nA lui \u00e8 intitolato il centro terapeutico psichiatrico di Rocchetta di Vara.\nGenealogia episcopale.\nLa genealogia episcopale \u00e8:\nCollegamenti esterni.\n "}
{"id": "4503076", "revid": "767487", "url": "https://it.wikipedia.org/wiki?curid=4503076", "title": "Trofeo Franco Balestra 2009", "text": "Il Trofeo Franco Balestra 2009, trentatreesima edizione della corsa e valida come evento dell'UCI Europe Tour 2009 categoria 1.2, si svolse l'8 marzo 2009 su un percorso totale di circa 171\u00a0km. Fu vinto dall'italiano Davide Cimolai che termin\u00f2 la gara in 3h54'30\", alla media di 43,75\u00a0km/h.\nPartenza con 177 ciclisti, dei quali 96 portarono a termine la gara."}
{"id": "4503079", "revid": "729019", "url": "https://it.wikipedia.org/wiki?curid=4503079", "title": "Rijksweg 9", "text": "La Rijksweg 9 (o A9) olandese parte da Diemen, fino ad arrivare ad Alkmaar. L'autostrada \u00e8 lunga 96\u00a0km."}
{"id": "4503080", "revid": "87806193", "url": "https://it.wikipedia.org/wiki?curid=4503080", "title": "Confetture", "text": ""}
{"id": "4503086", "revid": "767487", "url": "https://it.wikipedia.org/wiki?curid=4503086", "title": "Un giorno devi andare", "text": "Un giorno devi andare \u00e8 un film diretto da Giorgio Diritti presentato in anteprima al Sundance Film Festival nel 2013.\nTrama.\nAugusta \u00e8 una giovane donna in viaggio. Lasciata l'Italia per il Brasile, si lascia portare dalla corrente del fiume, approdando sulle sponde e nella vita degli indios che suor Franca, amica della madre, vuole evangelizzare a colpi di preghiera e bambinelli luminescenti. Sorda al richiamo di qualsiasi dio e refrattaria alla condotta missionaria, Augusta sceglie laicamente di \"essere terra\", proseguendo da sola e affittando una stanza a Manaus, capitale dell'Amazonas sulla riva del Rio Negro. Decisa a dare un senso alla sua 'navigazione' si stabilisce nella favela, dove la povert\u00e0 \u00e8 lambita da una ricchezza che compra uomini, donne e bambini. Accolta da Arizete, madre e nonna dentro una famiglia numerosa, Augusta trova nelle relazioni umane consolazione al suo dolore e al suo lutto: un bambino perduto, un marito dileguato, una vita disfatta. Ma l'afflizione di una nuova amica la persuade a riprendere il viaggio e il fiume. Sbarcata su un'isola si esclude dal mondo e dagli uomini, sprofondando nei silenzi interiori e nei suoni ancestrali della natura.\nDistribuzione.\nIl film \u00e8 stato presentato in anteprima mondiale al Sundance Film Festival 2013, il 21 gennaio 2013 nella sezione \"World Cinema Dramatic\", per poi essere distribuito nelle sale italiane da BiM Distribuzione il 28 marzo seguente.\nCuriosit\u00e0.\nLa banda a teatro suona \"Sleeping Beauty waltz\" di Tchaikovsky."}
{"id": "4503087", "revid": "1086846", "url": "https://it.wikipedia.org/wiki?curid=4503087", "title": "Unione Sportiva Novese 1922-1923", "text": "Questa pagina raccoglie i dati riguardanti l'Unione Sportiva Novese nelle competizioni ufficiali del gioco del calcio della stagione 1922-1923."}
{"id": "4503102", "revid": "729019", "url": "https://it.wikipedia.org/wiki?curid=4503102", "title": "Smith &amp; Wesson M76", "text": "Smith &amp; Wesson M76 \u00e8 un mitra prodotto dalla Smith &amp; Wesson dal 1967 al 1974. Si tratta di una copia del Carl Gustaf m/45.\nStoria.\nNel 1966 il governo svedese, opponendosi alla guerra del Vietnam, blocc\u00f2 la vendita di armi da fuoco agli Stati Uniti.\nCi\u00f2 cre\u00f2 problemi per i Navy SEAL, che desideravano impiegare queste armi per le operazioni segrete nel Sud-est asiatico.\nCos\u00ec la Smith &amp; Wesson nel 1967 inizi\u00f2 a produrre l'M76 (un clone dell'arma svedese), ma a quei tempi la United States Navy non ne ebbe molte occasioni d'impiego, e l'M76 viene prodotto solo in quantit\u00e0 limitate (soprattutto per le forze di polizia e il mercato civile).\nNel 1968 gli ingegneri della Smith &amp; Wesson, alla ricerca di un'arma in grado di sparare elettronicamente munizioni senza\nbossolo, crearono un mitra simile all'M76, nell'aspetto simile a questo, tranne per una struttura davanti al grilletto, che serviva come alloggiamento per le batterie da 12 volt. Nonostante un buon funzionamento dell'arma, le munizioni si dimostrarono troppo esposte al danneggiamento per via degli urti e degli elementi esterni, per cui il progetto fu cancellato. La produzione della versione standard termin\u00f2 nel 1974.\nVarianti.\nMK760.\nNel 1983 Mike Ruplinger e Kenneth Dominick crearono una societ\u00e0 chiamata MK Arms e acquisirono i diritti originali sull'M76. Iniziarono la produzione di copie dell'arma con la denominazione MK Arms MK760, e la United States Navy, che ancora aveva nei suoi magazzini alcuni M76 originali, se ne serv\u00ec per l'acquisto pezzi di ricambio. La MK Arms produceva anche versioni dell'MK760 configurate come carabine e pistole Nel 1986, in seguito all'entrata in vigore del Firearm Owners Protection Act, che viet\u00f2 da quel momento ai civili di possedere armi automatiche di nuova costruzione, la MK Arms chiuse i battenti.\nM76A1.\nNel 1984 Dominick lasci\u00f2 il socio Ruplinger ed inizi\u00f2 la produzione di una sua copia dell'M76 col marchio Global Arms e la denominazione M76A1."}
{"id": "4503106", "revid": "1149807", "url": "https://it.wikipedia.org/wiki?curid=4503106", "title": "Urban Legends", "text": "Urban Legends \u00e8 stata una trasmissione televisiva dedicata alle leggende metropolitane, andata in onda su Italia 1 nel 2007 e condotta da Andrea Pellizzari.\nLa trasmissione \u00e8 andata in onda su Italia 1 il luned\u00ec sera, alle 23:35, condotta da Andrea Pellizzari e la modella brasiliana Regina Fioresi. Nel corso della serata venivano visualizzate sei storie, tra le quali due vere e quattro false: lo scopo era indovinare quali erano le due veritiere.\nIl programma \u00e8 stato in seguito replicato sui canali Italia 2 e TOP Crime."}
{"id": "4503107", "revid": "599013", "url": "https://it.wikipedia.org/wiki?curid=4503107", "title": "Ryan Leaf", "text": "Carriera professionistica.\nPeyton Manning e Leaf erano largamente considerati i migliori prospetti selezionabili nel Draft e gli analisti discussero su chi dovesse essere scelto come primo assoluto. Molti preferivano la maggior forza del braccio e il maggior potenziale di Leaf, mentre altri puntavano sulla maggior maturit\u00e0 di Manning, considerandolo una scelta pi\u00f9 affidabile. In generale comunque, la maggior parte degli osservatori erano concordi sul fatto che indipendentemente dalle squadre che li avessero selezionati, i due quarterback sarebbero stati di gran beneficio per le loro future franchigie.\nGli Indianapolis Colts detenevano la prima scelta assoluta quell'anno. Gli osservatori della squadra preferivano Leaf ma il presidente dei Colts Bill Polian e lo staff degli osservatori Manning, specialmente dopo i provini privati in cui scoprirono che Manning poteva effettuare lanci pi\u00f9 potenti di Leaf. Manning inoltre fece delle ottime impressioni durante i colloqui, a differenza di Leaf. Questi fu descritto come \"talmente convinto di s\u00e9 stesso da risultare ad alcune persone arrogante e quasi odioso.\" I San Diego Chargers necessitavano di un nuovo quarterback dopo aver segnato il minor numero di touchdown della lega nella stagione precedente. Per ottenere la seconda scelta del draft la squadra scambi\u00f2 la sua terza scelta del draft per una futura scelta del primo giro, una scelta del secondo giro e il tre volte Pro Bowler Eric Metcalf con gli Arizona Cardinals, assicurando alla squadra di poter selezionare il quarterback che non sarebbe finito a Indianapolis.\nManning fu scelto come primo assoluto dai Colts e Leaf fin\u00ec ai Chargers, con cui firm\u00f2 un contratto quadriennale del valore di 31,25 milioni di dollari, inclusi 11,25 milioni di bonus alla firma, all'epoca il pi\u00f9 ricco contratto mai firmato da un rookie. \"Punto a una carriera di una quindicina d'anni, un paio di viaggi al Super Bowl e a una parata nel centro di San Diego\". La notte prima del draft, Leaf vol\u00f2 a Las Vegas, Nevada, sul jet del proprietario dei Chargers, Alex Spanos, e fece festa tutta la notte. Il giorno successivo Ryan sbadigli\u00f2 durante la sua prima conferenza stampa.\nLe speranze riposte nel giocatore sparirono rapidamente gi\u00e0 nella sua prima stagione, anche a causa del suo cattivo comportamento fuori dal campo. Dopo aver giocato bene nella pre-stagione e aver guidato i Chargers a vincere le prime due gare della stagione regolare, nella terza giornata complet\u00f2 un solo passaggio da 4 yard su 15 tentativi e lanci\u00f2 due intercetti. Nella gara successiva l'allenatore lo mise in panchina, dopo che questi lanci\u00f2 ben 4 intercetti nel solo primo tempo. La domenica seguente vi fu lo scontro coi Colts di Manning, in cui quest'ultimo ebbe la meglio. Leaf ebbe comportamenti irrispettosi sia coi compagni che coi media e concluse la sua stagione con 2 passaggi da touchdown a fronte di ben 15 intercetti, con un disastroso passer rating di 39,0.\nLeaf salt\u00f2 la sua intera seconda stagione a causa di un infortunio alla spalla patito dopo venti minuti dall'inizio del primo giorno di training camp il 28 luglio 1999. Fu inserito in lista infortunati, ma riusc\u00ec comunque a far parlare di s\u00e9 all'inizio di novembre, quando url\u00f2 contro il general manager Bobby Beathard e a uno degli allenatori, guadagnandosi una multa, una sospensione senza stipendio e fu costretto a scuse pubbliche (dopo 4 settimane). Durante la sua sospensione, fu ripreso da un video a giocare a \"flag football\" in un parco di San Diego, una violazione del suo contratto secondo la dirigenza di San Diego.\nNelle prime due gare della stagione 2000, il giocatore part\u00ec come titolare ma lanci\u00f2 un solo touchdown contro 5 intercetti. Nella settimana 4 si infortun\u00f2 a un polso, facendo ritorno solo nella settimana 11 e giocando un minuto prima di infortunarsi al tendine del ginocchio. Il 3 dicembre lanci\u00f2 4 intercetti contro i San Francisco 49ers. Gioc\u00f2 una buona gara il 17 dicembre lanciando 259 yard, 2 touchdown e un intercetto ma i Chargers furono sconfitti dai Carolina Panthers. Dopo aver terminato la stagione con un record di 1-15, i Chargers svincolarono Leaf il 28 febbraio 2001. In tre anni con San Diego, il quarterback vinse sole 4 partite come titolare. Nella stagione 2000 complet\u00f2 solo il 50% dei suoi passaggi (161 su 322) per 1.883 yard, 11 touchdown e 18 intercetti.\nDopo aver trascorso la pre-stagione 2001 coi Tampa Bay Buccaneers, Leaf pass\u00f2 ai Dallas Cowboys. Dopo che il titolare Quincy Carter soffr\u00ec un infortunio, Leaf disput\u00f2 4 partite, tutte perse, lanciando complessivamente 1 touchdown e 3 intercetti. Dopo aver passato la pre-stagione 2002 nel roster dei Seattle Seahawks, Leaf opt\u00f2 per il ritiro all'et\u00e0 di soli 26 anni. Nel 2008 ESPN lo ha nominato la peggiore scelta nel draft di tutti i tempi."}
{"id": "4503110", "revid": "394", "url": "https://it.wikipedia.org/wiki?curid=4503110", "title": "Ministeri della Repubblica Italiana soppressi o accorpati", "text": ""}
{"id": "4503116", "revid": "112762802", "url": "https://it.wikipedia.org/wiki?curid=4503116", "title": "Circondario di Piombino", "text": "Il circondario di Piombino era uno dei circondari in cui era suddivisa la provincia di Livorno.\nStoria.\nIl circondario venne istituito nel 1925 in seguito al trasferimento di alcuni comuni, fra cui Piombino, dalla provincia di Pisa (all'interno della quale appartenevano al circondario di Volterra) a quella di Livorno.\nIl circondario di Piombino ebbe un'esistenza effimera: nel 1927 il riordino delle circoscrizioni provinciali comport\u00f2 la soppressione di tutti i circondari italiani.\nComuni.\nIl circondario di Piombino comprendeva i comuni di Bibbona, Campiglia Marittima, Castagneto Carducci, Cecina, Piombino, Sassetta e Suvereto."}
{"id": "4503120", "revid": "599013", "url": "https://it.wikipedia.org/wiki?curid=4503120", "title": "Vladimir P\u00ebtrovi\u010d Orlov-Davydov", "text": ""}
{"id": "4503135", "revid": "827882", "url": "https://it.wikipedia.org/wiki?curid=4503135", "title": "Riot! Tour", "text": "Il Riot! Tour \u00e8 stato il primo tour mondiale del gruppo musicale statunitense Paramore, comprendente, nell'arco di quasi due anni (2007 e 2008), date negli Stati Uniti, in Canada, in Europa, in Giappone, in Australia e in Sud America. Durante l'estate del 2008, nella parte del tour chiamata The Final Riot! Tour, la loro prestazione a Chicago \u00e8 stata registrata per la realizzazione del CD/DVD \"The Final Riot!\", pubblicato dalla band nel novembre 2008.\nProprio prima del Riot! Tour, trovandosi senza un chitarrista ritmico dopo l'abbandono di Hunter Lamb, i Paramore hanno completato la formazione con l'aggiunta del turnista Taylor York, che oltre a supportare il chitarrista Josh Farro suona anche il glockenspiel nelle esibizioni di \"We Are Broken\". York verr\u00e0 accreditato come effettivo membro della band nei due album live prodotti durante il tour stesso, sino ad entrare ufficialmente nella band nel 2009."}
{"id": "4503136", "revid": "1376357", "url": "https://it.wikipedia.org/wiki?curid=4503136", "title": "Circondario di Ragusa", "text": "Il circondario di Ragusa era uno dei circondari in cui era suddivisa la provincia di Siracusa.\nStoria.\nIl circondario venne istituito il 1\u00ba gennaio 1926 per scorporo di alcuni comuni dal circondario di Modica.\nIl circondario di Ragusa ebbe un'esistenza effimera: il 6 dicembre 1926 venne istituita la Provincia di Ragusa e il 2 gennaio 1927 il riordino delle circoscrizioni provinciali comport\u00f2 la soppressione di tutti i circondari italiani; il territorio venne incluso nella nuova provincia di Ragusa.\nComuni.\nIl circondario di Ragusa comprendeva i comuni di Biscari, Chiaramonte Gulfi, Comiso, Giarratana, Monterosso Almo, Ragusa, Ragusa Ibla, Santa Croce Camerina e Vittoria."}
{"id": "4503138", "revid": "237256", "url": "https://it.wikipedia.org/wiki?curid=4503138", "title": "Leonilla Ivanovna Barjatinskia", "text": ""}
{"id": "4503143", "revid": "281901", "url": "https://it.wikipedia.org/wiki?curid=4503143", "title": "Cryptacanthodes", "text": ""}
{"id": "4503145", "revid": "1543377", "url": "https://it.wikipedia.org/wiki?curid=4503145", "title": "Jacques S\u00e9melin", "text": ""}
{"id": "4503146", "revid": "1305772", "url": "https://it.wikipedia.org/wiki?curid=4503146", "title": "Let Her Go", "text": "Let Her Go \u00e8 un singolo del cantautore britannico Passenger, pubblicato il 24 luglio 2012 come secondo estratto dal quinto album in studio \"All the Little Lights\".\nPromozione.\nIl brano \u00e8 stato usato come colonna sonora della pubblicit\u00e0 della birra Budweiser nel quale i protagonisti sono dei cavalli e un cucciolo di labrador; questo \u00e8 stato proiettato durante il Super Bowl XLVIII. Il video pubblicato su youtube ha ricevuto in meno di 24 ore oltre 10 milioni di visualizzazioni.\nSuccesso commerciale.\nNei primi mesi del 2013, il brano ha raggiunto la cima delle classifiche in molti Paesi europei e vendendo oltre 7 milioni di copie in tutto il mondo.\nNella settimana 26-1/1-2-2015 il singolo ha superato le 80 settimane in classifica FIMI"}
{"id": "4503147", "revid": "599013", "url": "https://it.wikipedia.org/wiki?curid=4503147", "title": "Levent Osman", "text": ""}
{"id": "4503150", "revid": "287204", "url": "https://it.wikipedia.org/wiki?curid=4503150", "title": "Wolfango", "text": ""}
{"id": "4503151", "revid": "47767", "url": "https://it.wikipedia.org/wiki?curid=4503151", "title": "Volfgango", "text": ""}
{"id": "4503154", "revid": "62004", "url": "https://it.wikipedia.org/wiki?curid=4503154", "title": "Trofeo Franco Balestra 2008", "text": "Il Trofeo Franco Balestra 2008, trentaduesima edizione della corsa e valida come evento dell'UCI Europe Tour 2008 categoria 1.2, si svolse il 9 marzo 2008 su un percorso totale di circa 171\u00a0km. Fu vinto dal polacco Wojciech Dybel che termin\u00f2 la gara in 4h13'35\", alla media di 40,46\u00a0km/h."}
{"id": "4503156", "revid": "6923", "url": "https://it.wikipedia.org/wiki?curid=4503156", "title": "William Cecil, III marchese di Exeter", "text": "Biografia.\nInfanzia.\nEra il figlio maggiore di Brownlow Cecil, II marchese di Exeter, e di sua moglie, Isabella Poyntz, figlia di William Poyntz. Studi\u00f2 alla St John's College di Cambridge.\nCarriera politica.\n\u00c8 stato eletto alla Camera dei Comuni per il South Lincolnshire nel 1847, carica che mantenne fino al 1857, e North Northamptonshire (1857-1867).\nHa servito sotto il conte di Derby come Tesoriere della Casa (1866-1867).\nQuando successe al padre nel marchesato entr\u00f2 nella Camera dei lord. Nel marzo 1867 Derby lo nomin\u00f2 capitano della onorevole Corpo dei Signori d'arme, incarico che ha ricoperto fino al dicembre 1868. Nel 1866 \u00e8 stato ammesso al Consiglio della Corona.\nMatrimonio.\nSpos\u00f2, il 17 ottobre 1848, Lady Georgina Pakenham (1828-26 marzo 1909), figlia di Thomas Pakenham, II conte di Longford e di Lady Georgiana Lygon, dalla quale ebbe nove figli.\nMorte.\nMor\u00ec il 14 luglio 1895, all'et\u00e0 di 70 anni. La marchesa di Exeter mor\u00ec nel marzo 1909.\nDiscendenza.\nDal matrimonio tra William Cecil e Lady Georgina Pakenham nacquero:"}
{"id": "4503162", "revid": "768894", "url": "https://it.wikipedia.org/wiki?curid=4503162", "title": "Studio teologico accademico Bressanone", "text": "Lo studio teologico accademico Bressanone offre i due indirizzi di studio: teologia cattolica e l'indirizzo Indirizzo pedagogico-didattico (ISSR) \u00c8 in collaborazione con la facolt\u00e0 teologica dell'universit\u00e0 di Innsbruck.\nLo scopo dello studio teologico accademico \u00e8 la formazione di coloro che si avviano al sacerdozio, al diaconato, all'insegnamento della religione cattolica nelle scuole e tutti coloro che intendono operare nei vari ambiti della pastorale.\nStoria.\nLo studio teologico accademico nasce assieme al Seminario maggiore di Bressanone rifacendosi al regolamento degli studi per la formazione presbiterale del Concilio di Trento. Nel 1603 si tenne un sinodo diocesano con l'intento di portare le disposizioni del concilio nella diocesi di Bressanone. Venne fondato il 19 novembre 1607 (divenendo cos\u00ec la pi\u00f9 antica facolt\u00e0 del Tirolo) ed ebbe come prima sede l'odierno \u201cCassianeum\u201d, finch\u00e9 attorno al 1764 fu eretta la sede attuale che rimane pressoch\u00e9 invariata fino a una sistematica ristrutturazione e adattamento nel 1990. L'attivit\u00e0 fu interrotta durante l'occupazione bavarese nel periodo napoleonico Nella seconda met\u00e0 del XIX secolo lo studio teologico veniva annoverato tra i pi\u00f9 conosciuti istituti di formazione teologica dell'intero Impero asburgico. L'annessione all'Italia di parte del Tirolo dopo la prima guerra mondiale port\u00f2 a un profondo cambiamento del panorama culturale, che culmin\u00f2 con il riadattamento dei confini diocesani del 1964. In quella circostanza i seminaristi e alcuni professori della parte tedesca della diocesi di Trento giunsero a Bressanone.\nNegli anni 1974-1976 si svolsero delle trattative con la facolt\u00e0 di teologia dell'universit\u00e0 di Innsbruck e con i ministeri competenti del governo federale austriaco. Il curriculum di studi assolto a Bressanone veniva riconosciuto dalla facolt\u00e0 di teologia dell'universit\u00e0 di Innsbruck in base a un'omologazione dei piani di studio.\nDal 1976 si tengono corsi per la formazione degli insegnanti di religione. Nell'anno 1991 venne istituito l'istituto superiore di scienze religiose. Il titolo che ne consegue abilita in Italia all'insegnamento della religione cattolica nelle scuole di ogni ordine e grado. Tale titolo \u00e8 conseguibile in lingua italiana nella sezione esterna di Bolzano. Nello stesso anno la congregazione per l'educazione cattolica ha eretto lo Studio Teologico di Bressanone come Centro Accademico di diritto pontificio con il titolo di \"Studium Theologicum Academicum Brixinense\", conferendogli la facolt\u00e0 di rilasciare il grado accademico di baccalaureato.\nLo studio teologico accademico \u00e8 collegato in rete con la facolt\u00e0 teologica del Triveneto Nel 2002 \u00e8 stato stilato un accordo di cooperazione scientifica con la Libera Universit\u00e0 di Bolzano. Dall'anno accademico 2005-2006 l'Istituto Teologico del Seminario di Trento \u00e8 stato annesso allo studio teologico accademico Bressanone quale sede staccata.\nBiblioteca.\nLa biblioteca dello studio accademico \u00e8 specializzata in filosofia e teologia e nelle discipline ad esse collegate. La biblioteca nasce assieme allo studio accademico stesso nel 1607. Inizialmente era inserita nella sede del Seminario maggiore e con questo si trasfer\u00ec nella sede attuale, la cui costruzione \u00e8 cominciata nel 1764. Le sale predisposte ad accogliere la biblioteca furono terminate nel 1772, la cosiddetta biblioteca antica, in splendido stile barocco. In essa si riversarono le biblioteche private di molti principi vescovi di Bressanone. In particolare va ricordato Nicola Cusano. Con il tempo la biblioteca and\u00f2 occupando pi\u00f9 sale fino all'attuale disposizione dopo i lavori di aggiunta di aule e locali per la biblioteca nel 1990.\nLa biblioteca dello studio teologico accademico \u00e8 in collaborazione con la biblioteca dell'EURAC, con la Biblioteca della Libera Universit\u00e0 di Bolzano, con la biblioteca dell'Istituto Ladino \"Micur\u00e0 de R\u00fc\", la biblioteca dell'ufficio per l'integrazione europea e con quella dell'Istituto Pedagogico per il gruppo linguistico tedesco di Bolzano. Inoltre partecipa al progetto della Fondazione Cassa di Risparmio di Bolzano: censimento delle biblioteche storiche.\nMentre la biblioteca nuova \u00e8 aperta al pubblico, quella antica no, ma pu\u00f2 essere visitata su richiesta."}
{"id": "4503163", "revid": "287204", "url": "https://it.wikipedia.org/wiki?curid=4503163", "title": "Colocongridae", "text": "I Colocongridae sono una famiglia di pesci ossei marini appartenente all'ordine Anguilliformes.\nDistribuzione e habitat.\nGli appartenenti alla famiglia sono diffusi in tutti gli oceani. Sono per\u00f2 assenti dal mar Mediterraneo.\nVivono a profondit\u00e0 piuttosto elevate, nel piano batiale o in quello abissale.\nDescrizione.\nRispetto agli altri Anguilliformes questi pesci hanno un aspetto meno allungato e pi\u00f9 tozzo, con coda pi\u00f9 breve. Il muso \u00e8 ottuso. La linea laterale \u00e8 sviluppata. Le pinne pettorali sono grandi. L'ano, a differenza della maggioranza degli altri anguilliformi, \u00e8 posto nella met\u00e0 posteriore del corpo.\nLa specie pi\u00f9 grande \u00e8 \"Coloconger cadenati\" che raggiunge i 90\u00a0cm, le altre specie non superano i 50\u00a0cm.\nBiologia.\nPoco nota."}
{"id": "4503165", "revid": "6923", "url": "https://it.wikipedia.org/wiki?curid=4503165", "title": "Peugeot Type 172", "text": "La Type 172, nota anche con il soprannome di Quadrilette, \u00e8 un'autovettura di fascia bassa prodotta dal 1923 al 1929 dalla casa francese Peugeot.\nStoria e profilo.\nAlla fine del 1922 la Casa del Leone Rampante tolse dal listino la Type 161, pi\u00f9 nota come \"Quadrilette\", una vettura dal prezzo contenuto grazie alle sue caratteristiche di auto \"minima\" che le consentirono tra l'altro di beneficiare di agevolazioni fiscali e quindi di ottenere un grande successo di pubblico. I motivi che spinsero la Peugeot a togliere dal listino un modello di cos\u00ec grande successo stavano essenzialmente nel voler proporre una sua evoluzione pi\u00f9 confortevole. Fu cos\u00ec che dall'inizio del 1923 il posto della \"Type 161\" venne preso dalla \"Type 172\", che manteneva le stesse caratteristiche tecniche del modello precedente.\nLe Type 172 \"Quadrilette\".\nIn realt\u00e0, anche le prime versioni della \"Type 172\" portavano il soprannome di \"Quadrilette\", in quanto strettamente imparentate con il modello che sostituivano, specialmente dal punto di vista tecnico: si ritrovano cos\u00ec il telaio a longheroni e traverse in acciaio stampato con sospensioni ad assale rigido su entrambi gli assi, l'avantreno a balestra trasversale, il retrotreno a doppie semibalestre fissate ai longheroni e con bielle di articolazione, i freni a tamburo presenti solo sul retrotreno, ed il motore a 4 cilindri da 667 cm\u00b3 da 9.5 CV di potenza. Anche lo schema della trasmissione era lo stesso, vale a dire con cambio a 3 marce (la terza era in presa diretta). Invariata anche la scelta di rinunciare al differenziale per contenere i costi, scelta compatibile con le esigue misure delle carreggiate (0.944\u00a0m all'avantreno e 0.946\u00a0m al retrotreno). Le differenze tecniche stavano quindi in un leggero aumento della misura delle carreggiate (del tutto impercettibile all'avantreno e decisamente pi\u00f9 consistente al retrotreno) e nella diversa rappotatura del cambio.\nEsteriormente le differenze stavano invece nel ridisegnamento della calandra, ora pi\u00f9 arrotondata, nei parafanghi pi\u00f9 avvolgenti, nei fari pi\u00f9 grandi e nella capote pi\u00f9 alta. La velocit\u00e0 massima era di 60\u00a0km/h.\nLa \"Type 172\" fu commercializzata a prezzi che variavano a seconda dell'allestimento: si andava dai 7.700 franchi richiesti per un esemplare a telaio nudo fino agli 11.300 franchi fissati per una versione sportiva allestita da gara.\nAll'inizio del 1924 la \"Type 172\" si vide affiancata dalla Type 172 BS, detta anche Quadrilette Grand Sport, in quanto veniva prodotta unicamente con carrozzeria spider e con un motore derivato da quello della \"Type 172\" normale, ma con cilindrata di 720\u00a0cm\u00b3. Tale aspetto fa in modo che questo modello sia l'anello di congiunzione tra la famiglia delle vetture \"Quadrilette\", ormai prossima al pensionamento, e quella delle 5CV in quanto dotata di un motore che appartiene a tale fascia fiscale. I due modelli furono prodotti parallelamente fino alla fine del 1924.\nLe nuove Type 172.\nAll'inizio del 1925 la \"Type 172\" venne cos\u00ec sostituita dalla Type 172 BC, questa volta realmente appartenente alla famiglia delle \"5CV\": il nome \"Quadrilette\" scomparve infatti dalla denominazione ufficiale togliendo ogni dubbio sulla collocazione di questa autovettura nella scacchiera della gamma Peugeot e dell'erario francese di allora. Le caratteristiche tecniche erano le stesse della \"172\" uscente, cos\u00ec come le prestazioni. Per un breve periodo, la produzione di questa versione venne integrata con l'introduzione di una serie speciale denominata Type 172 P, prodotta in soli 61 esemplari, e che propose il motore da 720\u00a0cm\u00b3 gi\u00e0 montato un paio di anni prima sotto il cofano della \"172 BS\". Quanto alla \"172 P\", si trattava in pratica di una preserie della 172 R, anch'essa identica dal punto di vista meccanico e motoristico. Per quanto riguarda la \"R\", invece, essa debutt\u00f2 gi\u00e0 alla fine del 1925 e sostitu\u00ec la \"BC\". Il nuovo modello venne proposto come torpedo, cabriolet o come vettura sport. Fu la \"172\" prodotta nel maggior numero di esemplari, ben 27.119 tra il 1925 ed il 1927.\nNel frattempo, la gamma si complet\u00f2 nel 1926 con l'arrivo di una nuova versione, la 172 RE, caratterizzata da una dotazione tecnica pi\u00f9 completa e prestazionale, poich\u00e9 prevedeva il nuovo propulsore \"RE\" da 950\u00a0cm\u00b3 (ma comunque rientrante nella fascia dei cinque cavalli fiscali) ed i freni a tamburo anche all'avantreno. Fino al 1927 affianc\u00f2 la \"172 R\", ma a differenza di quest'ultima fu assemblata a Sochaux e fu prodotta in 781 esemplari.\nAlla fine del 1927 la \"172 R\" venne a sua volta sostituita dalla 172 M, caratterizzata dall'allargamento delle carreggiate (da 96 a 106\u00a0cm) e dal nuovo motore \"NE\" da 695\u00a0cm\u00b3. Con l'uscita dai listini della \"R\", la produzione della \"Type 172\" si trasfer\u00ec del tutto a Sochaux.\nAlla fine del 1928 la \"172 R\" e la \"172 RE\" vennero tolte da listino: mentre quest'ultima sarebbe stata sostituita dalla 190 S, la \"R\" trov\u00f2 una sostituta nell'ultima versione della gamma \"172\", denominata Type 172 S e provvista anch'essa di freni a tamburo solo sulle ruote posteriori. La produzione dur\u00f2 solo alcuni mesi per terminare entro la met\u00e0 del 1929."}
{"id": "4503171", "revid": "599013", "url": "https://it.wikipedia.org/wiki?curid=4503171", "title": "Lovel Palmer", "text": ""}
{"id": "4503175", "revid": "76963", "url": "https://it.wikipedia.org/wiki?curid=4503175", "title": "Amparo Rivelles", "text": "Figlia d'arte, inizia la sua carriere giovanissima ed \u00e8 stata negli anni 40 e 50 una delle pi\u00f9 importanti attrici della Cifesa, la maggiore casa di produzione spagnola di quegli anni.\nHa lavorato anche per il teatro e dopo una lunga esperienza messicana negli anni 80 \u00e8 rientrata in Spagna dove ha confermato il successo personale in molti lavori per la televisione.\nNel 1986 ha ottenuto il Premio Goya come migliore interprete femminile per il film \"Hay que deshacer la casa\" di Jos\u00e9 Luis Garc\u00eda S\u00e1nchez.\nNel 2011 ha ricevuto una stella nel Paseo de la Fama de Madrid."}
{"id": "4503177", "revid": "1777102", "url": "https://it.wikipedia.org/wiki?curid=4503177", "title": "Evoluzione del collegio cardinalizio durante il pontificato di Pio XI", "text": "Di seguito \u00e8 riportata l'evoluzione del collegio cardinalizio durante il pontificato di Pio XI (6 febbraio 1922-10 febbraio 1939) e la successiva sede vacante (10 febbraio 1939-2 marzo 1939).\nEvoluzione in sintesi.\nDopo l'elezione del cardinale Achille Ratti il collegio dei cardinali era costituito da 59 cardinali.\nPio XI ha creato 76 cardinali in 17 concistori.\nDurante il suo pontificato sono deceduti 72 cardinali e 1 si \u00e8 dimesso.\nComposizione per paese d'origine.\nFra il conclave del 1922 e il conclave del 1939, la composizione del collegio per paese d'origine dei cardinali \u00e8 rimasta praticamente invariata: gli italiani rappresentavano sempre pi\u00f9 del 50% dei componenti con una presenza di non europei che superava il 10%.\nComposizione per concistoro.\nIn conseguenza della diversa durata dei pontificati di Benedetto XV e di Pio XI, nei conclavi successivi alla loro morte, i cardinali creati dai precedenti pontefici, che erano oltre la met\u00e0 nel 1922, sono scesi al 15% nel 1939."}
{"id": "4503179", "revid": "124752970", "url": "https://it.wikipedia.org/wiki?curid=4503179", "title": "Corso Porta Borsari", "text": "Corso Porta Borsari \u00e8 una via d'origine romana del centro cittadino di Verona.\nLa via \u00e8 fra le pi\u00f9 eleganti e caratteristiche di Verona, oltre che essere una delle pi\u00f9 esclusive per lo shopping, dopo via Mazzini, per i molti negozi di case di moda che vi si affacciano.\nNome.\nLa via prende il nome da Porta Borsari, di origine romana. La dizione della porta e del corso risale all'et\u00e0 medievale dal nome dei Bors\u00e0ri (\"bursarii\"), ossia gli addetti alla riscossione della gabella per il vescovo sulle merci in transito.\nIn alcuni documenti medievali la porta era detta anche di San Zeno, perch\u00e9 da qui si andava in direzione di quel sobborgo. Il toponimo attuale della via fu deliberato dal Municipio con la revisione toponomastica del 1871.\nTracciato.\nCorso Porta Borsari ricalca il tracciato, nord-sud, del tratto meridionale del decumano massimo della citt\u00e0 romana, che collegava il Foro (ora Piazza Erbe) con la porta cittadina, un tempo tratto cittadino della Via Postumia.\nIl percorso prende le mosse da Palazzo Maffei in Piazza Erbe all'angolo con vicolo Monte ai piedi della Torre del Gardello.\nL'allargamento del corso all'altezza di Porta Borsari \u00e8 significativo dell'originaria presenza dell'edificio della porta romana, le cui fondazioni furono accertate verso la met\u00e0 dell'800."}
{"id": "4503180", "revid": "767487", "url": "https://it.wikipedia.org/wiki?curid=4503180", "title": "Carlyle Mitchell", "text": "Carriera.\nClub.\nHa giocato nel campionato di casa per poi trasferirsi in Canada, dove ha vestito le maglie di Vancouver Whitecaps e Edmonton.\nNazionale.\nHa esordito con la propria Nazionale nel 2010."}
{"id": "4503191", "revid": "466539", "url": "https://it.wikipedia.org/wiki?curid=4503191", "title": "L'imperatore del male. Una biografia del cancro", "text": "L'imperatore del male. Una biografia del cancro (titolo originale inglese \"The Emperor of All Maladies: A Biography of Cancer\") \u00e8 un saggio scritto dal medico oncologo e divulgatore scientifico indiano naturalizzato statunitense Siddhartha Mukherjee. Pubblicato in originale nel 2010 e in Italia nel 2011 da Neri Pozza, racconta la storia della lotta al cancro, e del percorso che ha condotto alla comprensione dei meccanismi alla base della sua comparsa e diffusione.\nIl libro ha vinto nel 2011 il Premio Pulitzer per la saggistica ed il Guardian First Book Award. Nel 2010 \u00e8 stato inserito dalla rivista \"Time\" nella lista dei 10 migliori libri dell'anno (sezione non-fiction), e successivamente tra i 100 migliori libri pubblicati in inglese dalla nascita della rivista, sempre nella categoria non-fiction. Sempre nel 2010 anche il \"New York Times\" lo ha inserito nella propria lista dei 10 migliori libri dell'anno.\nContenuto.\nIn questo libro l'autore affronta il tema del cancro, nome suggestivo ma fuorviante che l'uomo ha dato ad un complesso di malattie legate da un particolare fattore, la proliferazione sfrenata ed inarrestabile delle nostre cellule, sfuggite al controllo dei meccanismi biologici che solitamente regolano il loro normale comportamento. In particolare, viene tracciata la cronistoria delle scoperte che hanno portato l'uomo, dopo una lunga serie di fraintendimenti e vicoli ciechi, alla graduale comprensione della reale natura di questa terribile patologia, fatto che ha permesso la sperimentazione delle prime cure specifiche, grazie all'opera di personaggi come il patologo americano Sidney Farber, fra i primi a sviluppare il moderno approccio farmacologico alla terapia dei tumori.\nUna storia comunque antica, che compie i primi passi gi\u00e0 con i primi documenti egiziani di argomento medico a noi conosciuti, quelli del papiro Smith, e si sviluppa con Ippocrate, che per primo conia il nome di cancro, passando poi attraverso Galeno ed i loro successori, tutti egualmente impossibilitati a capire la reale natura di questo terribile male a causa della mancanza di strumenti di indagine adeguati. Solo con il graduale abbandono delle vecchie metodiche empirico-filosofiche, grazie all'opera di personaggi come Andreas van Wesel e Matthew Baillie, si apr\u00ec la strada per i primi tentativi concreti di cura, attraverso la chirurgia, opera facilitata dall'introduzione di due importanti innovazioni: la disinfezione e l'anestesia. Furono cos\u00ec sviluppate tecniche sempre pi\u00f9 aggressive, trovando in William Halsted il paladino dell'approccio radicale, nel tentativo quasi sempre vano di impedire le frequenti recidive.\nLa successiva scoperta dei raggi x, all'alba del ventesimo secolo, rapidamente sfruttata come arma contro alcune forme di tumori grazie all'intuizione del giovane Emil Grubbe, accese nuove speranze destinate a raffreddarsi presto, per il manifestarsi di una serie di pesanti effetti collaterali. La ricerca per trovare un sistema per eradicare il cancro in modo selettivo, colpendo solo i tessuti malati, prese allora nuove strade, cercando di sfruttare i progressi della chimica nel campo medico, che grazie al lavoro di Paul Ehrlich aveva fornito buoni risultati contro i microorganismi patogeni, con i primi antibiotici. Ma anche seguendo questo approccio ci volle molto tempo per vedere i primi parziali risultati, tra cui quelli ottenuti da Farber con l'aminopterina, fatto che convinse l'ex patologo della necessit\u00e0 di portare la lotta contro il cancro ad un livello superiore. Ottenendo l'appoggio del mondo dello spettacolo, che forn\u00ec un valido aiuto nel creare campagne di sensibilizzazione e raccolta fondi estese a tutto il paese, l'intraprendente medico trov\u00f2 in Mary Lasker, grintosa imprenditrice dotata di grande carisma e vasta influenza, l'alleata ideale in questa difficile battaglia.\nSorse cos\u00ec un primo ospedale dedicato solo alla cura dei giovani pazienti oncologici, a cui successivamente si unirono altri gruppi impegnati nella stessa opera di ricerca di una cura farmacologica in grado di affrontare e vincere quel nemico subdolo ed apparentemente invincibile. Furono avviate una serie di trial randomizzati per capire quali tra i vari nuovi farmaci che avevano dimostrato potenzialit\u00e0 antitumorale potessero essere veramente efficaci, e in quale combinazione tra loro. Ed un poco alla volta, accettando spesso rischi molto seri, i risultati cominciarono ad arrivare, tanto da far nascere la fondata speranza di essere vicini ad una cura definitiva, in grado di agire su qualsiasi tipo di tumore. Ma con il passare del tempo, durante il quale i risultati rimasero comunque parziali, si verific\u00f2 una crescente reazione dei pazienti contro una medicina che nelle buone intenzioni della ricerca di una cura trascurava chi avrebbe dovuto curare. Grazie a questo ed alla perseveranza di alcuni chirurghi, il dogma della necessit\u00e0 dell'attacco radicale venne confutato, dimostrando che un approccio meno aggressivo poteva ottenere risultati altrettanto validi. Ed anche nel campo della chemioterapia, parallelamente allo studio di nuovi farmaci e nuove modalit\u00e0 di cura, in seguito ad una rivalutazione critica dei dati, si impose la consapevolezza di trovarsi di fronte ad un avversario molto pi\u00f9 complesso e diversificato del previsto.\nUn nemico molto pi\u00f9 attaccabile secondo logiche di prevenzione, sfruttando la conoscenza dei meccanismi con cui si instaura, piuttosto che con una guerra condotta con ampio spiegamento di mezzi, ma scarsa accuratezza. Anche perch\u00e9 persino nel campo della prevenzione non sempre le strade si dimostrarono semplici od esenti da problemi. E con l'accumularsi di nuovi fallimenti nel campo delle terapie divenne sempre pi\u00f9 chiara l'importanza di aumentare la comprensione sui meccanismi che trasformano una cellula normale in immortale ed aggressiva verso il resto del corpo. Grazie ad una serie di studi, un poco alla volta le varie teorie apparentemente inconciliabili trovarono punti di contatto, che portarono al centro stesso dei meccanismi di regolazione cellulare, individuando una serie di mutazioni di geni in grado di condurre progressivamente una cellula verso la trasformazione tumorale. E vedono cos\u00ec la luce i primi farmaci nati per colpire in modo mirato le cellule tumorali, che per\u00f2 si scontrano con i complessi procedimenti di validazione, e lo scarso entusiasmo iniziale delle case farmaceutiche, poco propense ad impegnarsi in un settore rischioso e poco remunerativo.\nUn ulteriore passo decisivo \u00e8 in corso con l'equivalente oncologico del Progetto genoma umano, in cui alcuni centri di ricerca sono al momento impegnati per sequenziare i profili genetici di tutte le mutazioni legate alla carcinogenesi, che si \u00e8 scoperto essere nell'ordine delle decine e talvolta delle centinaia, anche nello stesso tipo di tumore, in combinazioni per ora non riconducibili a modelli chiari. Il che conduce l'autore alla conclusione che se mai l'uomo potr\u00e0 raggiungere una vittoria decisiva nella lunga guerra contro questo implacabile nemico, sar\u00e0 probabilmente secondo uno schema dinamico, in cui anche il concetto di vittoria potrebbe dover cambiare aspetto."}
{"id": "4503195", "revid": "1573940", "url": "https://it.wikipedia.org/wiki?curid=4503195", "title": "Online Encyclopedia on Mass Violence", "text": "La Online Encyclopedia of Mass Violence (OEMV) \u00e8 un progetto enciclopedico istituito su iniziativa dello storico e politologo francese Jacques S\u00e9melin, direttore di ricerca presso il Centre National de la Recherche Scientifique, coadiuvato da un'\u00e9quipe di docenti universitari provenienti da vari paesi. \u00c8 stata creata con lo scopo di costituire una fonte affidabile di dati riguardo a massacri, genocidi e crimini contro non combattenti perpetrati durante il XX secolo o in precedenza."}
{"id": "4503197", "revid": "363629", "url": "https://it.wikipedia.org/wiki?curid=4503197", "title": "Lista di Digimon", "text": ""}
{"id": "4503199", "revid": "108158570", "url": "https://it.wikipedia.org/wiki?curid=4503199", "title": "Arnolfo (nome)", "text": "Origine e diffusione.\nSi tratta di un nome di origine germanica, composto da \"arn\" (o \"arnu\", \"aquila\") e \"wulf\" (\"lupo\"). Entrambi gli elementi sono ben attestati nell'onomastica germanica: il primo si ritrova ad esempio in Arvid, Arnbj\u00f8rg e Arnaldo, il secondo in Adolfo, Volfango, Volframo, Pandolfo, Ataulfo e Rodolfo. \nCome gran parte dei nomi germanici, Arnolfo non ha di pers\u00e9 un significato unitario ben definito, e pu\u00f2 essere tutt'al pi\u00f9 interpretato in modi quali \"forte come l'orso e l'aquila\" o \"aquila guerriera\".\nIn Italia, il nome \u00e8 giunto grazie ai Longobardi, ed \u00e8 attestato sin dalla met\u00e0 dell'VIII secolo in forme latinizzate come \"Arnolphus\" e \"Arnulfus\"; \u00e8 diffuso prevalentemente in Toscana, specie a Firenze, e per il resto sparso nel Nord e nel Centro. Parallelamente, tramite i Franchi viene assunto nel francese antico \"Arnoul\".\nOnomastico.\nL'onomastico si pu\u00f2 festeggiare in memoria di pi\u00f9 santi e beati, alle date seguenti:"}
{"id": "4503200", "revid": "47767", "url": "https://it.wikipedia.org/wiki?curid=4503200", "title": "Arnulf", "text": ""}
{"id": "4503201", "revid": "47767", "url": "https://it.wikipedia.org/wiki?curid=4503201", "title": "Arnulfo", "text": ""}
{"id": "4503202", "revid": "47767", "url": "https://it.wikipedia.org/wiki?curid=4503202", "title": "Arnoul", "text": ""}
{"id": "4503205", "revid": "15756", "url": "https://it.wikipedia.org/wiki?curid=4503205", "title": "Cucina siracusana", "text": "La cucina siracusana ha origini antichissime; essa affonda le sue radici direttamente nell'epoca greca, durante la quale i suoi cuochi erano molto rinomati e le sue pietanze venivano esportate al di fuori della Sicilia.\nLa citt\u00e0 di Siracusa \u00e8 definita la patria di quella che fu la prima scuola di cucina in Occidente. Gi\u00e0 nel V secolo a.C. si menzionavano negli scritti i suoi oliveti e la lavorazione che essa faceva del pesce, ponendolo sotto sale. Formaggio, pasta e pane facevano parte dell'alimentazione degli abitanti del territorio ibleo. Cibi come miele e vino, prodotti dai locali, venivano ampiamente serviti nelle tavole dell'antica Roma.\nDurante il Medioevo giunsero dall'Oriente gli agrumi, le mandorle e lo zucchero, facendo confluire nella cucina siracusana quegli alimenti che odiernamente la caratterizzano; pomodori, patate e peperoni arrivati via mare dall'America alla fine del XV secolo andarono a completare il quadro degli ingredienti da essa pi\u00f9 utilizzati.\nL'area geografica del siracusano \u00e8 contrassegnata sia dalla presenza del mare sia dalla presenza dei monti, ci\u00f2 si ripercuote nella cucina, per cui essi hanno sviluppato dei tradizionali men\u00f9 a base di pane casareccio, erbe aromatiche, salsiccia e sugo di maiale, ai quali si affiancano pietanze marinare come la zuppa di pesce, la pasta col nero di seppia e la bottarga di tonno.\nNella cucina siracusana si adopera molto la ricotta, dolce o salata, e le \"scacciate\" siciliane vengono quasi sempre chiamate impanate. pizzolo e zeppole di San Martino sono le peculiarit\u00e0 della pizzeria e rosticceria locale, mentre tra le lavorazioni dolciarie pi\u00f9 tipiche si segnalano le raviole al forno, i \"tot\u00f2\" e la \"giuggiulena\", oltre alla classica granita alle mandorle, che nel siracusano viene preparata con l'aggiunta di pezzetti di mandorle tostate e tritate.\nDa questo territorio giungono inoltre molte delle materie prime che compongono i popolari piatti della Sicilia; per citare le pi\u00f9 conosciute: il pomodoro ciliegino di Pachino, l'Arancia Rossa di Sicilia, il Nero d'Avola, la mandorla di Avola, la patata novella e il limone di Siracusa.\nStoria della cucina siracusana.\nLa cucina nell'epoca antica.\nLa cucina siracusana fu tra le pi\u00f9 rinomate dell'antica Grecia. I suoi cuochi divennero celebri: Miteco Siculo e Labdaco di Siracusa erano considerari simboli dell'arte culinaria; da essi si recavano gli altri cuochi dell'antichit\u00e0 per apprendere la maniera esatta di preparare le pietanze.\nTra le sue specialit\u00e0 vi erano il pesce cosparso di formaggio e insaporito con salse aromatiche (usanza criticata solo da Archestrato di Gela), la preparazione di paste di grano e i dolci al miele ibleo.\nLa cucina siracusana era sinonimo di abbondanza e ricercatezza: il proverbio \u00abcome un banchetto siracusano\u00bb si usava per indicare le mense particolarmente ricche ed elaborate, che ricordavano quindi il modo di mangiare dei Sicelioti. Il filosofo Platone biasim\u00f2 lo stile di vita dei Siracusani e la loro cucina fin troppo evoluta: essi, disse l'Ateniese, pranzavano due volte al giorno e corrompevano l'anima e il corpo del guerriero greco con tutta una serie di leccornie e piatti sofisticati.\nPlatone a tali abitudini alimentari diede persino la colpa dell'instabilit\u00e0 politica della pentapoli aretusea; egli voleva educare i suoi cittadini alla frugalit\u00e0 (cibi come olive e fichi). Ma i Siracusani andavano fieri della loro espressione culinaria. Essi si consideravano i prescelti della dea Demetra, colei che consegn\u00f2 loro, primi tra tutti gli uomini della Terra, la cariosside (frutto del grano), affermavano altres\u00ec che Aristeo, il dio dell'agricoltura, era giunto in Sicilia per insegnar loro la fabbricazione dell'olio, del latte e del miele. Consideravano inoltre dolci i loro pesci, poich\u00e9 erano il frutto di un mare diverso: un mare dalle acque dolci; un eufemismo per sentenziare la bont\u00e0 degli alimenti con i quali si nutrivano.\nLa cucina dal Medioevo a oggi.\nCon la dominazione araba (IX secolo) nella cucina siracusana vennero introdotti nuovi alimenti, molti dei quali provenienti dal Levante, come i frutti degli alberi del limone, dell'arancio, del carrubbo e del mandorlo, che incontrando grande prosperit\u00e0 su questo territorio ne avrebbero segnato significativamente, nei secoli a venire, l'aspetto fisico e gli usi alimentari.\nIl modo di nutrirsi dei siracusani durante i cosiddetti \u00absecoli bui\u00bb dovette mutare di parecchio, o meglio, dovette divenire decisamente pi\u00f9 frugale rispetto alla nota cucina del luogo d'epoca greco-romana, visto che, cessato il Medioevo, ai primi albori dell'epoca rinascimentale, il filosofo e teologo olandese Erasmo da Rotterdam rese noto nei suoi \"Adagi\", con un certo disappunto, che gli abitanti di Siracusa, e i \u00abSiculi\u00bb in generale, non meritavano pi\u00f9 l'antico proverbio sui fasti delle loro tavolate (\u00abcome un banchetto siracusano\u00bb), poich\u00e9 mangiavano in maniera molto pi\u00f9 povera.\nLo zucchero.\nTra le numerose nuove colture orientali, una che scrisse un importante pezzo di storia sulle vivande siracusane fu la canna da zucchero (originaria della Nuova Guinea): il suo utilizzo e commercio part\u00ec proprio da Siracusa e in breve tempo si estese a tutta la Sicilia e ai territori limitrofi, finendo da qui in molte regioni d'Italia e infine oltreoceano.\nIntorno al XV secolo lo zucchero che si estraeva dalla canna (il saccarosio) prese a interessare i governi dei vari paesi, per cui la pianta che lo produceva divenne pregiata. Essa localmente era detta cannamela, poich\u00e9 la sua dolcezza ricordava il miele, e nel siracusano la si trovava soprattutto ad Avola, a Melilli e ad Augusta. Fu dal porto di Siracusa che l'imperatore Carlo V di Spagna sped\u00ec nei suoi possedimenti dell'America meridionale la canna da zucchero che era stata coltivata in queste zone. Tuttavia il trapianto nel \"Nuovo Mondo\" rappresent\u00f2 l'inizio della decadenza delle piantagioni siciliane: ben presto lo zucchero americano prevalse su quello locale (dal XVI secolo), sostituendosi a esso nelle cucine. Ciononostante, in alcune aree del siracusano la coltivazione resistette; come ad Avola, nella quale (ancora nel XVIII secolo) si continuava a utilizzare la suddetta pianta per produrre zucchero e rum.\nIl ricordo della produzione dello zucchero rimase nei toponimi del territorio: a Siracusa un luogo dell'isola di Ortigia nel XVIII secolo portava il nome di \"Cannamele\" (tutt'oggi conservatosi nella memoria degli anziani come rione nei pressi di piazza San Giuseppe) e un'antica porta della citt\u00e0 era chiamata \"Porta degli Zuccheri\" o \"Porta Sacc\u00e0ria\", detta anche \"Porta dei Sacc\u00e0ri\" (\"Turrim supra portam sacchariorum positam\").\nI secoli dell'innovazione dello zucchero furono anche i secoli nei quali i siracusani trovarono il metodo per la fabbricazione di sorbetti e granite: se i conquistatori berberi adoperavano la neve, e quindi il ghiaccio del vulcano Etna come ingrediente base per lo \"sherbeth\", i siracusani invece si servivano della neve stipata nelle neviere dei monti Iblei (soprattutto in quelle di Buccheri sul monte Lauro), per poi mischiarla allo zucchero di canna e al succo della frutta. Fu nel 1500 che essi iniziarono a commercializzare il ghiaccio del territorio, molto richiesto in cucina: tra Seicento e Settecento dal mare siracusano alla volta del resto della Sicilia e anche di Malta, salpavano navi cariche di ghiaccio.\nMa oltre che per la preparazione dei primi dolci freddi, il ghiaccio ibleo veniva utilizzato anche per la conservazione degli alimenti e per rendere pi\u00f9 piacevoli le bevande, specialmente d'estate; come nel caso del vino refrigerato (questa \"fabbrica del freddo\" che aveva per protagonisti i monti cess\u00f2 solo quando nacquero i primi impianti per la formazione del ghiaccio direttamente nei centri costieri).\nNel frattempo, nonostante la comparsa del rivoluzionario saccarosio sulle tavole siracusane, non aveva avuto termine la produzione del pi\u00f9 antico dolcificante conosciuto dai locali: il miele. Il botanico Paolo Silvio Boccone nel XVII secolo scrisse che i contadini degli Iblei raccoglievano miele esattamente come lo facevano i loro predecessori molto tempo prima.\nIl sale.\nI siracusani poterono usufruire per un largo periodo del sale, ovvero del cloruro di sodio, prelevato dal loro stesso mare, tramite il processo di evaporazione solare delle acque. I cristalli che emergevano venivano lavorati nelle numerose saline del territorio. A differenza di quanto accadeva nella parte occidentale dell'isola, nel siracusano vi era una equa e vasta distribuzione di questi impianti (se ne arriv\u00f2 a contarne ben 13); essi si potevano dividere in quattro gruppi: saline di Pachino (nel cui gruppo rientravano anche le saline di Vendicari), saline di Siracusa, saline di Magnisi e saline di Augusta.\nAlcune di queste saline risalivano al Medioevo (senza considerare il fatto che a quanto pare gli antichi Siracusani avevano gi\u00e0 i loro metodi per procurarsi il sale), ma le pi\u00f9 importanti risultarono essere quelle di Magnisi (all'epoca ancora parte del comune di Siracusa) e quelle di Augusta.\nIl sale locale veniva adoperato nelle cucine per insaporire svariate pietanze; un antico canto popolare augustano diceva:\nLe saline del siracusano producevano tra la fine del XIX secolo e gli inizi del XX secolo una media annua di 25 000 tonnellate di sale. La cucina siracusana impiegava il sale prodotto per insaporire soprattutto le acciughe, le sardine, le alici, ma anche i tonni che non si riuscivano a vendere subito, poich\u00e9 il sale ne facilitava la conservazione.\nLa lavorazione del sale in loco cess\u00f2 a met\u00e0 del Novecento (alcune saline resistettero fino agli anni ottanta), in parte a causa dell'ingombrante presenza delle petroliere, attirate dal nuovo polo industriale del siracusano, e in parte per cause ancora non chiarite (probabile crisi locale del settore). Nelle cucine del territorio si prese quindi ad adoperare il sale lavorato altrove.\nIl riso.\nI cuochi siracusani conobbero anche l'uso del riso nato dalle proprie campagne: questa graminacea (originaria dell'Asia) venne anch'essa introdotta per la prima volta in Sicilia dagli Arabi, anche se alcuni studiosi fanno notare che non si hanno notizie nei secoli pi\u00f9 antichi di coltivazioni di riso siciliano, mentre invece appare documentata, almeno fin dal XIX secolo, la risicoltura nelle province di Siracusa, Catania e in minima parte in quella di Agrigento.\nCi\u00f2 che consent\u00ec a una vastissima area del siracusano la coltivazione di questa pianta furono le sue particolari condizioni climatiche e idrologiche: un clima sufficientemente umido, pur trovandosi in una regione prevalentemente secca, e disposizione di acqua dolce (da fiumi e laghi); al punto tale da permettere il mantenimento dell\"'Oryza sativa\". Tuttavia a un certo punto la risicoltura siracusana, nonostante i suoi iniziali 600 ettari a risaia, and\u00f2 man mano restringendosi, resistendo soprattutto a Lentini (che da sola, verso la fine, faceva quasi 80 ettari di risaia), fino a quando non fu fatta cessare del tutto.\nNonostante non si coltivasse pi\u00f9 riso, i siracusani avevano ormai legato alla loro alimentazione l'uso di questo cereale, mescolandolo con sostanze sia dolci sia salate; \u00e8 il caso degli arancini: la prima testimonianza storica su di essi risale al 1857 e ne parla come di una vivanda dolce fatta di riso, chiamata \u00ab\"arancinu\"\u00bb (mentre la prima menzione dell'arancino in lingua italiana risale al 1942). Solo in seguito sarebbe nata la variante salata con il rag\u00f9. La tradizione siracusana legata agli arancini dolci emerge chiara da uno dei canti pi\u00f9 antichi dei \"vanniaturi\" (gridatori di piazza): \"u vanniature\" in questione, soprannominato il \u00abtriestino\u00bb (era un profugo della prima guerra mondiale stabilitosi a Siracusa), se ne andava in giro per le strade della citt\u00e0 vendendo arancini dolci, da lui stesso rosolati, a base di ricotta e cioccolato.\nL'odierna cucina siracusana \u00e8 il risultato della storia plurimillenaria del territorio; dei numerosi apporti culturali che lo stesso ha ricevuto, i quali si sono tradotti nelle cucine siracusane in pietanze uniche nel loro genere. Il regime nutrizionale dei siracusani rientra a pieno titolo nella costituita dieta mediterranea (dichiarata patrimonio immateriale dell'umanit\u00e0 dal 2010), potendosi considerare quella di Siracusa una delle prime aree ad aver posto le basi per questo genere di alimentazione.\nLa cucina e il territorio.\nPesci, molluschi e crostacei.\nIl pesce ha sempre fatto parte dell'alimentazione delle popolazioni costiere del siracusano. Gli abitanti di queste citt\u00e0, Siracusa in testa, si nutrivano essenzialmente dei prodotti ittici pescati nel tratto di mare della loro provincia. Nel XIX secolo (1830) un viaggiatore russo, Aleksandr Dmitrievi\u00f2, rilevando la povert\u00e0 della popolazione locale, lasci\u00f2 scritto sul \"Journal de Saint-P\u00e9tersbourg\" che il nutrimento dei siracusani consisteva nel consumare quotidianamente tre semplici cibi: \u00ab\"verdure, frutti di mare e pasta\"\u00bb. E nel 1925 il ministero della Marina rilevava come Siracusa si alimentasse con il pesce che confluiva in essa non solamente dalle barche dei suoi pescatori, ma anche con il pesce che eccedeva dai comuni di Pachino, Noto (sbocco a mare tramite il Lido di Noto) e Avola.\nI pescatori locali avevano le loro tecniche antiche per far arrivare tra le vie del centro abitato un buon pescato fresco. Nel porto aretuseo si potevano osservare oltre ai caratteristici \"buzzetti\" (piccole e veloci imbarcazioni con occhi dipinti risalenti alla tradizione d'et\u00e0 greca) anche le bulestri e le sciabiche; dalle quali derivavano le omonime reti da pesca, poste di fianco alle nasse e ai \"conzi\". Nella grotta dei Cordari di Siracusa si fabbricavano le reti di canapa mentre ad Avola si confezionavano quelle dette \"d\u2019erba\".\nI pescatori poi si costruivano da soli un particolare tipo di rete utilizzando le resistenti piante dei pantani e dei fiumi del territorio. Non amavano allontanarsi troppo dal porto, poich\u00e9 lo Ionio poteva divenire rapidamente un mare pericolosissimo, a causa dei suoi forti venti.\nEssendo acque davvero molto pescose, coloro che avevano passato tutto il giorno in barca si ritiravano nelle proprie case con una fantasiosa variet\u00e0 di alimenti marini, per cui nel siracusano si diffuse ben presto l'abitudine di comporre nelle cucine la zuppa di pesce (o zuppa di mare).\nCon gli anni il settore della pesca nel siracusano ha sub\u00ecto una decrescita dovuta alla crisi economica del territorio, ma fortunatamente non \u00e8 sparito del tutto. Le barche locali continuano a rifornire ogni giorno i mercati ittici dell'odierno libero consorzio comunale siracusano (i principali sono situati a Siracusa e a Portopalo di Capo Passero); tra l'altro \u00e8 proprio da qui, dalla citt\u00e0 aretusea, che \u00e8 partito recentemente (dal 2014) un importante progetto comunitario volto a far radicare nell'area costiera della Tunisia le conoscenze siciliane sui processi biotecnologici che permettono di avere sulle tavole mediterranee pesce sano e fresco.\nAncora oggi, nel XXI secolo, si pu\u00f2 certamente affermare che i siracusani seguitino a prediligere una cucina di pesce. Il loro mare, lo Ionio della Sicilia orientale, ha una peculiarit\u00e0: \u00e8 ricco di scogliere (qui affiorano numerosi \"patch-reefs\" a \"Porites\") e pu\u00f2 raggiungere facilmente grandi profondit\u00e0, si tratta in sostanza di un mare dai fondali versatili che come conseguenza di ci\u00f2 offre agli uomini un pescato altrettanto diversificato. Cosicch\u00e9 le tavole siracusane abbondano di un gran numero di piatti marinari.\nAl largo della costa si pesca il pelagico pesce azzurro (alimento noto per i suoi benefici omega-3): tra le bancarelle dei mercati siracusani si possono trovare, in grandi quantit\u00e0, acciughe (chiamate localmente \"masculinu\"), sardine, sgombri, aguglie e altri esemplari dal dorso azzurro-verde e dal ventre argenteo. Un altro pesce pelagico ben noto ai siracusani \u00e8 la lampuga (\"a lampuca\"); ma si pesca spesso anche la grande aguglia imperiale. Non mancano i pesci abissali come la spatola (\"a spatula\"), definita dal greco Archestrato autoctona di questi luoghi, oppure lo squalo palombo, che \u00e8 innocuo per l'uomo, detto \"pisci palummu\" in dialetto siracusano (anche se la sua pesca \u00e8 deprecata, poich\u00e9 \u00e8 una specie di squalo dallo stato di conservazione dichiarato vulnerabile).\nTradizione marinara millenaria nel siracusano \u00e8 la pesca del tonno, nello specifico del tonno rosso (le numerose tonnare sparse nei suoi centri costieri ne sono la pi\u00f9 palese e interessante testimonianza); un tempo largamente diffusa (la sua flotta, insieme a quella di Trapani, era fino al secolo scorso la maggiore d'Italia per quanto concerneva la pesca di questo esemplare marino), adesso regolamentata; cos\u00ec come quella del pesce spada.\nQui si pu\u00f2 trovare pure l'ormai rara cernia bruna (tutelata nell'AMP del Plemmirio), insieme alla cernia bianca. Nei fondali pi\u00f9 bassi vivono invece pesci costieri come le spigole, le orate e i cefali (\"mulettu\"), tutti molto apprezzati dai siracusani. Da sottolineare a tal proposito che a Pachino sorge il maggiore allevamento ittico italiano di spigole e orate.\nTra le rocce del mare siracusano si pescano saraghi, corvine, dentici, occhiate, triglie e murene, solo per elencare alcuni degli alimenti marini pi\u00f9 noti. Tra gli anfratti rocciosi e sabbiosi si trovano anche numerosi molluschi: calamari, polpi, totani, seppie abbondano.\nTra i crostacei si segnalano particolarmente le aragoste e il gambero rosso. Caratteristici del luogo, e molto usati per i primi piatti, sono i ricci di mare. Sul territorio sorgono inoltre importanti allevamenti di cozze mediterranee (Siracusa e Messina rappresentano i maggiori centri per la mitilicoltura siciliana); sono diffusi anche tutti gli altri principali frutti di mare (bivalvia) del Mediterraneo.\nMaggiormente in passato, alcuni frutti di mare che in altre aree geografiche non erano molto ricercati, perch\u00e9 considerati di poco pregio oppure perch\u00e9 poco comuni, risultavano parecchio richiesti dai siracusani: ad esempio le telline e i cannolicchi (apprezzati ancora oggi). Viceversa, i siracusani non volevano mangiare le cozze pelose (\"Modiolus barbatus\"), che invece altri popoli costieri, come i pugliesi, consideravano, e tutt'oggi considerano, buonissime. Prima che la loro pesca fosse vietata, inoltre, i siracusani andavano ghiotti di datteri di mare (per di pi\u00f9 qui si trova la sua versione pi\u00f9 rara: il dattero di mare bianco); apprezzavano pure la lagunare chiocciola di fango, detta cuore comune.\nNell'alimentazione marinara locale si consumano anche i molluschi gastropoda (con il guscio), come i \"vuccuna\" (i bocconi, ovvero i murici) e le patelle (che a Siracusa vengono generalmente consumati crudi). I siracusani mangiano anche le uova dei pesci: nello specifico si tratta delle uova del tonno, del pesce spada e del cefalo, con le quali fanno un piatto tipico siciliano che prende il nome di bottarga; famosa soprattutto quella del borgo marinaro di Marzamemi, mangiata in gran parte del libero consorzio tra primi piatti e conserve ittiche.\nInfine vanno menzionati anche alcuni pesci d'acqua dolce e salmastra che Siracusa pu\u00f2 annoverare tra i suoi alimenti: oltre ai gi\u00e0 citati cefali (numerosi di essi popolano la fonte Aretusa, ma si possono solo osservare), nei fiumi del territorio si pescano l'anguilla, la tinca tinca e la trota (autoctona degli Iblei \u00e8 la rara trota macrostigma)\nLa pasta.\nLa pasta \u00e8 l'alimento che domina i primi piatti siracusani. La sua produzione casareccia risale a un tempo antichissimo. Gi\u00e0 in epoca greca si mangiava il l\u00e1ganon: pasta piatta, non lievitata e tagliata a strisce, ma cotta in forno anzich\u00e9 bollita in acqua (da l\u00ec deriva il nome delle lasagne).\nNei secoli passati la pasta gi\u00e0 essiccata (nota fin dal medioevo) era un alimento troppo costoso per i siracusani, nel territorio si svilupp\u00f2 quindi una significativa e diversificata produzione di pasta casareccia. Nacquero molti formati di pasta fresca: i pi\u00f9 diffusi divennero i cavatelli (\"cavateddi\"), i ravioli (\"raviula\"), i maccheroni (\"maccarruni\"), gli gnocchi.\nAl giorno d'oggi la pasta prodotta artigianalmente la si pu\u00f2 acquistare presso i pastifici locali e la si pu\u00f2 mangiare spesso negli agriturismi o in altre strutture della ristorazione siracusana. Non mancano nemmeno i pastifici di pasta industriale secca. Nell'entroterra si trovano i formati di pasta fresca pi\u00f9 singolari del luogo: i lolli della Sicilia sud orientale (tipici di Rosolini ma presenti anche a Pachino e Portopalo di Capo Passero), composti da una pasta tritata a mano e leggermente allungata, e i tuccuna di Noto e Canicattini Bagni, molto simili alla classica lasagna eccetto che per la consistenza pi\u00f9 spessa.\nIl pane.\nNel siracusano \u00e8 una tradizione antica quella di fare il pane in casa (in dialetto \"pani ri casa\"). Non solamente nei comuni montani del territorio, ma anche in quelli costieri; nello stesso capoluogo, come testimonia la cronoca del palazzolese Giuseppe Fava, vissuto a Siracusa durante gli anni della seconda guerra mondiale:\nFava ricorda che erano i contadini a portargli il pane di casa quando lui si trovava al porto della citt\u00e0 aretusea. Infatti l'usanza di produrre il pane nelle singole abitazioni giungeva proprio dai lavoratori della campagna, e poich\u00e9 le particolari condizioni geografiche consentivano anche ai centri confinanti con il mare di sviluppare una forte componente agricola, le pi\u00f9 antiche usanze contadine si diffusero omogeneamente in tutti i comuni del territorio. A dimostrazione di ci\u00f2, \u00e8 un dato di fatto che almeno fino agli anni '30 del '900 quasi ogni cucina domestica siracusana avesse il proprio forno di pietra, alimentato con la legna, per cuocervi dentro il pane. In tempi di povert\u00e0 il pane costituiva l'alimento primario della popolazione. Esso, la cui lavorazione era affidata quasi esclusivamente alle donne, veniva mangiato quotidianamente dai lavoratori: dall'agricoltore al pescatore.\nDa queste parti, ancora oggi, quando il pane deve essere buttato, prima lo si bacia; un antico segno di devozione e rispetto verso la sacralit\u00e0 rappresentata da questo alimento che \u00e8 legato alla figura di Ges\u00f9 (\u00abIl pane \u00e8 la grazia di Dio per eccellenza\u00bb).\nRiguardo alla feracit\u00e0 di questi luoghi, dunque all'abbondanza di grano, basti ricordare che in epoca greca Siracusa aveva esportato il suo grano per sfamare gli egizi di Alessandria in tempi di carestia, e pi\u00f9 di una volta sfam\u00f2 anche il popolo di Roma e per questa ragione le terre di Lentini vennero definite da Plinio come le pi\u00f9 feconde di cereali; l\u00ec, si diceva, il grano era addirittura selvatico (Cicerone definiva l'agro lentinese feracissimo). Condizione ottimale dettata in parte dall'antico grande lago lentinese, prosciugato solo in epoca moderna e poi ridimensionato, che ha reso la zona particolarmente adatta all'agricoltura.\nProprio Lentini d\u00e0 il suo nome al pane casareccio pi\u00f9 famoso del libero consorzio, prodotto anche nel comune di Carlentini. Questo pane, dalla caratteristica forma ad esse (simbologia che al giorno d'oggi si accosta al \"pane siciliano\" in generale) e cosparso di semi di sesamo (\"giuggiulena\"), viene cotto a legna e durante tale processo, con il fine di aromatizzarlo, esso viene contornato da bucce di mandorle e rami d'olivo o d'agrumi.\nOdiernamente il pane fatto in casa lo si pu\u00f2 trovare con pi\u00f9 facilit\u00e0 nei comuni dell'entroterra, specialmente in quelli con minor popolazione e con un importante vissuto contadino alle spalle, mentre nei grossi centri urbani, situati quasi tutti lungo la costa, la produzione e la vendita del pane viene ormai affidata maggiormente ai numerosi panifici. Per quanto concerne i pani casarecci del territorio ve ne sono diversi legati agli eventi religiosi; tra i pi\u00f9 noti si annoverano: il pane di Palazzolo Acreide, detto \"Cuddura\" (durante le feste religiose dedicate a San Paolo e a San Sebastiano i palazzolesi sfornano numerosi formati di pane che vengono poi fatti benedire e vengono distribuiti alle famiglie umili della cittadina iblea); quello di Cassaro, detto \"Cavagneddo\" (fatto con farina di grano tenero, poich\u00e9 \u00e8 un pane dolce condito con il miele, sfornato con svariate forme per il periodo di Pasqua); quello di Buccheri, detto \"\u2019nfasciateddu\" (pane a forma di infante fasciato, preparato per celebrare il Natale).\nIl pane siracusano, sia esso fatto in casa o preparato dai panettieri locali, \u00e8 di norma composto da grano duro (pane a pasta dura), acqua, sale marino e lievito madre (\"u criscenti\") oppure lievito di birra (\"contra levuto\"). Il pane pi\u00f9 caratteristico del luogo \u00e8 lo Scollo (\"u Scoddu\"), che assume le fattezze del tradizionale pane casareccio: ha una dura crosta ai bordi esterni ed una pi\u00f9 friabile sulla superficie interna, la sua forma pu\u00f2 essere leggermente ricurva oppure a mezzaluna. Segue il pane serale a forma di emme, detto \"Manuzza\" in dialetto locale (altrimenti Manina), il panino e il Morbidone: entrambi i tipi di pane si distinguono per avere la crosta sottile color caramello e mollica soffice all'interno; vengono scelti per essere adoperati dai \"paninari\" siracusani (che il pi\u00f9 delle volte servono i clienti tramite paninoteche adibite su furgoni e roulotte o pi\u00f9 raramente su chioschi e in edifici commerciali), farciti con i pi\u00f9 variegati ingredienti (carne, pollo, funghi, verdure, patatine, sempre accompagnati da salse) e cotti su piastra: \u00e8 una tradizione molto radicata sul territorio.\nL'olio di oliva.\nL'olio di oliva \u00e8 l'alimento fondamentale della dieta mediterranea, per le sue peculiari propriet\u00e0 organolettiche e nutritive. Esso caratterizza i piatti della cucina siracusana; qui lo si usa per tutto: per conservare gli alimenti (cibo sott'olio), per condire le varie pietanze e per cucinarle (viceversa, nell'area iblea risulta molto raro l'uso del burro).\nL'olio che si adopera di pi\u00f9 nel siracusano, ed \u00e8 anche quello che notoriamente lo rappresenta, \u00e8 l'extravergine d'oliva, cos\u00ec chiamato perch\u00e9 l'olio che si ricava dalla drupa (oliva) non viene trattato ulteriormente, ma solo estratto a freddo.\nIn ciascun comune del territorio si produce l'olio derivato dal frutto dell'olivo; l'antico albero del Mediterraneo (originario della Siria e della Palestina). L'insieme di queste produzioni ha dato vita all'olio dei monti Iblei, che ha ottenuto il riconoscimento comunitario DOP.\nLa variet\u00e0 d'oliva (\"cultivar\") pi\u00f9 tipica del siracusano \u00e8 la Tonda Iblea, presente un po' ovunque, ma in maniera particolare nei pressi di Buccheri, Ferla e Palazzolo Acreide (dove occupa circa il 95% degli oliveti); si estrae l'olio anche dalla Moresca (Noto, Pachino, Rosolini) e dalla Nocellara Etnea (Carlentini, Francofonte, Lentini e Melilli). In minor quantit\u00e0 si imbottiglia l'olio delle \"cultivar\" Biancolilla e Zaituna (detta Siracusana); quest'ultima si sostiene che sia stata la prima oliva della Sicilia e questa regione a sua volta \u00e8 considerata la \u00abporta dell'ulivo in Europa\u00bb.\nL'olio siracusano ha ricevuto diversi riconoscimenti per la sua qualit\u00e0, alcuni anche a livello globale; tra questi si cita, ad esempio, il primo premio della XIII edizione del Sol d\u2019Oro Emisfero Nord, svoltosi a Verona nel 2015, che ha intitolato l'olio ibleo di Buccheri come il migliore extravergine di oliva al mondo, oppure il podio conquistato dall'olio extravergine di Ferla, come fruttato medio (intensita del profumo dell'olio), al concorso \"Olive Japan\", tenutosi in Giappone nel medesimo anno; e numerose altre attestazioni per uno degli alimenti che pi\u00f9 di altri contraddistingue la terra iblea.\nE poich\u00e9 nel siracusano vi \u00e8 tale longeva tradizione dell'olivicoltura, qui viene apprezzato molto a tavola anche il frutto ancora intatto dell'olivo, per cui nelle tavole si troveranno abitualmente olive condite (\"alive cunzate\"), immerse nel loro stesso olio e insaporite in vari modi (ortaggi e aromi). Un'altra abitudine alimentare diffusa \u00e8 quella di condirci il pane con l'olio estratto dall'oliva; l'ingrediente indipensabile per fare il cosiddetto \"pani cunzato\".\nPiante aromatiche e ortaggi.\nLa Sicilia \u00e8 nota per essere una regione estremamente ricca di piante aromatiche, l'area siracusana \u00e8 una conferma di ci\u00f2: qui crescono spontaneamente numerose piante adatte per essere adoperate in cucina, quindi vi si \u00e8 formato negli anni un significativo mercato di spezie locali.\nTra le piante che insaporiscono i piatti siracusani vi \u00e8 l'origano; qui oltre l'abbondante origano meridionale e l'origano maggiorana (detto semplicemente maggiorana) cresce, sempre spontaneo, l'origano cretico (\"origanum onites\"); raro, detto anche maggiorana francese o origano di Siracusa, dato che in Italia lo si trova esclusivamente qui e nei suoi dintorni (i quali vanno a toccare anche alcune areali del catanese). Questa terra \u00e8 nota anche per il profumo che viene sprigionato dal timo arbustivo: poco comune altrove, ma non nel siracusano, dove viene chiamato \"a sataredda\" e lo si usa per svariati scopi: se ne estrae l'olio medicinale, lo si usa per cospargere le pietanze e s'imbottiglia il suo miele da millenni. Altri profumi e sapori sono dati dalla liquirizia, dall'alloro (il monte pi\u00f9 alto del territorio, il Lauro, si chiama cos\u00ec proprio per la fitta presenza di \"laurus nobilis\"), dal rosmarino, dal finocchietto selvatico; a proposito di quest'ultima pianta aromatica, ricorda in un suo scritto l'avolese Raffaele Crovi:\nNumerose altre spezie compongono i piatti siracusani; una particolare \u00e8 data dalle bacche del ginepro coccolone, che cresce solo sulle coste del mar Mediterraneo.\nTra gli ortaggi un posto speciale nelle cucine locali \u00e8 occupato dal pomodoro; originario dell'America centrale, \u00e8 divenuto un'eccellenza siracusana a partire dalla seconda met\u00e0 del XX secolo, quando da Israele vengono introdotti nel siracusano, e pi\u00f9 specificatamente nella fascia costiera di Pachino (dove ci si era accorti, gi\u00e0 nel 1925, che il classico pomodoro maturava prima), due nuovi semi di questo ortaggio, chiamati ciliegino Naomi e Rita a grappolo; il risultato \u00e8 una vera e propria rivoluzione per il pomodoro italiano, poich\u00e9 prima d'allora sulle tavole di questa nazione si consumavano e si conoscevano solamente i grossi pomodori rosso-verdi da insalata (come il San Marzano e il cuore di bue). Il pomodoro di Pachino, dal gusto dolce, segna quindi un cambio epocale: se pur all'inizio non venne ben visto dai consumatori, in quanto troppo diverso da quello che erano da tempo abituati a mangiare, esso divenne nell'arco di pochi anni richiestissimo. La parola \"ciliegino\" (\"cherry\" per gli inglesi) \u00e8 divenuta sinonimo di pomodoro pachinese. La denominazione IGP include le coltivazioni non solamente di Pachino, ma anche quelle dei comuni limitrofi: Portopalo di Capo Passero, Noto e Ispica.\nUn altro ortaggio nativo dell'America che ha trovato grande fortuna sul suolo siracusano \u00e8 la patata, nella variet\u00e0 precoce, nota come patata novella di Siracusa: dalla buccia sottile, pasta color giallo paglierino e versatile in cucina (con essa i locali preparano gnocchi, pur\u00e8, patate fritte, sughi, insalate). Si coltiva sul litorale, da Siracusa a Portopalo di Capo Passero, e rappresenta la maggiore coltura del libero consorzio (essa copre il 50% dell'intera coltivazione di patate in Sicilia) ed \u00e8 molto consumata in Italia e apprezzata anche nelle cucine estere.\nNei terreni siracusani si coltivano molti degli ortaggi che vanno a comporre i piatti tipici della Sicilia (come peperoni e carciofi); particolarmente ricercata \u00e8 la carota locale: denominata novella di Ispica: essa ha il suo areale tradizionale a Rosolini; in seguito si \u00e8 diffusa anche presso i comuni confinanti.\nFormaggi e latticini.\nNel siracusano si produce formaggio almeno fin dai tempi dei Greci (famoso era l'amore degli antichi Siracusani per il formaggio, che essi cospargevano un po' su tutte le pietanze). In epoca odierna, negli anni '60, una statistica rivel\u00f2 come la provincia siracusana consumasse maggiormente formaggi derivati dal latte di mucca - detto latte vaccino - a differenza di altre province siciliane dove invece prevaleva il formaggio di latte caprino e latte pecorino; proprio il latte di pecora \u00e8 comunque quello che i siracusani adoperano ancora oggi per produrre uno dei farmaggi pi\u00f9 antichi e apprezzati del territorio: il pecorino siciliano (nelle varianti aromatizzato, con il pepe nero, primosale e secondo sale), del quale Siracusa \u00e8 definita una delle aree classiche di realizzazione. Per quanto riguarda il latte vaccino esso \u00e8 invece impiegato per ottenere la provola siciliana e il caciocavallo ibleo; nei comuni di Palazzolo Acreide, Noto e Rosolini viene realizzata la versione DOP del caciocavallo: il ragusano.\nIl siero di latte \u00e8 utilizzato per produrre la ricotta, che rappresenta il latticino pi\u00f9 apprezzato dai siracusani. La figura che vende la ricotta fresca \u00e8 comunemente chiamata dai locali \"u ricuttaru\" (spesso egli vende i suoi prodotti artigianali nel cofano di un'auto, sistemato in modo tale da potervi ospitare pane, formaggi e ricotta). La ricotta vaccina preparata negli Iblei \u00e8 stata identificata come un prodotto alimentare tradizionale italiano. Un modo diffuso di mangiare la ricotta da queste parti \u00e8 quello di servirla calda (\"a ricotta caura\"), oppure zuccherarla e mangiarla senza mescolarla ulteriormente a nessun altro alimento.\nLa carne.\nLa cucina siracusana, in generale, predilige il pesce, tuttavia nelle zone interne \u00e8 la carne a caratterizzare le preparazioni culinarie. Tra tutte le carni, spicca la salsiccia di Palazzolo Acreide, la quale \u00e8 divenuta un presidio Slow Food: essa \u00e8 composta dalla carne di suino nero siciliano (detto anche dell'Etna o dei Nebrodi) e i suoi ingredienti aggiuntivi sono il sale marino, il peperoncino, il finocchietto selvatico e il vino rosso locale. La salsiccia, una volta pronta per essere cotta, viene fatta affumicare con dei rami d'olivo e poi mangiata fresca, oppure viene portata all'essiccatura per la conservazione.\nPrimi piatti.\nPremesso che, proprio a causa della grande variet\u00e0 di materie prime a disposizione dei siracusani, questa \u00e8 una cucina capace di inventare spesso nuovi piatti, aggiornando velocemente la propria tradizione culinaria - ortaggi, spezie, verdure, pesce o carne vanno a comporre facilmente tutta una serie di pietanze originali -, vi sono comunque dei \"capisaldi\"; dei piatti che resistono nel tempo e che vengono puntualmente riproposti e richiesti dalla popolazione locale.\nPrimi piatti di verdure e legumi.\nLa variente siracusana di questo piatto nato nella Sicilia orientale \u00e8 significativa, in quanto qui viene aggiunto il pomodoro, ed \u00e8 esso che caratterizza totalmente la pietanza. La pasta, non per forza spaghetti (si usa anche la pasta corta), viene condita principalmente con del pomodoro da salsa, cotto ma non necessarimente sbucciato, tagliato a pezzetti di piccole o medie dimensioni.\n\u00c8 un primo piatto classico della cucina aretusea, nonostante sia molto diffuso anche in altre zone della Sicilia; difatti nel siracusano viene preparato in maniera decisamente differente: qui i broccoli si bolliscono e non si cuociono con olio e cipolla (come a Palermo) n\u00e9 si friggono (come a Trapani), inoltre la pasta, corta e mantecata con i broccoli dentro il tegame, non viene infornata come si usa fare maggiormente nel resto dell'isola. E poich\u00e9 ai siracusani piace molto insaporire il cibo con il formaggio, in questa pasta essi ne versano ben tre tipi: pecorino, caciocavallo e ragusano semistagionato; e poi continuano a mescolare (\"arriminare\").\nI \"taddi\" (talli) sono i tenerumi, ovvero le foglie e i germogli della zucchina siciliana: \u00e8 un piatto brodoso che si pu\u00f2 mangiare solo d'estate, dato il periodo di maturazione di questa pianta. Le foglie, pulite e bollite, si mescolano con il pomodoro a pezzi, aglio e peperoncino. In alcune zone della Sicilia le si accompagna con una minestrina, ma a Siracusa si preferiscono gli spaghetti o una pasta corta, non minuta.\nNel siracusano le fave si mangiavano gi\u00e0 ai tempi dell'antica Grecia; questo alimento ha infatti un forte simbolismo antico (si veda ad esempio la morte di Pitagora che sarebbe stato ucciso dai Siracusani mentre tentava di evitare l'attraversamento di un \u00abcampo di fave\u00bb). Svariati i modi di servirle nei primi piatti - come la pasta con le fave novelle fresche - ma vi \u00e8 una tradizione culinaria che pi\u00f9 delle altre si \u00e8 redicata nella zona iblea: la preparazione della cosiddetta minestra di San Giuseppe, chiamata anche semplicemente \"u maccu\": essa ha origini antichissime (epoca dei Siculi); la preparavano i contadini per celebrare l'equinozio di primavera. Con l'avvento del cristianesimo, nel siracusano si prese l'abitudine di mangiare questa minestra il 1\u00ba maggio; giorno nel quale viene celebrato San Giuseppe Lavoratore. La sua preparazione consiste nel mettere insieme a cuocere cinque diversi tipi di legumi (fave, piselli, lenticchie, ceci e fagioli); tra questi sono comunque le fave secche ad avere il maggiore ruolo nel piatto. I legumi, bolliti, vengono schiacciati fino a formare una purea; ad essa si aggiunge il finocchietto di montagna, oltre ai condimenti come sale, olio e pepe. Al di fuori del territorio ibleo questa minestra \u00e8 nota con lo stesso nome nel palermitano, pi\u00f9 precisamente a Godrano. Inoltre essa viene preparata in Liguria, dove viene detta \"mesci\u00fca\", e tra Cilento e Basilicata, dove la chiamano \u00able virt\u00f9\u00bb e ne contendono i natali al siracusano.\nPrimi piatti di pesce.\nI primi piatti di mare sono la specialit\u00e0 della cucina siracusana e vengono mangiati con frequenza, come ad esempio: gli spaghetti con il nero di seppia, la pasta ai frutti di mare con le cozze o la pasta con la salsa moresca (con bottarga e cannella). Tra le ricette marinare pi\u00f9 antiche e tipiche di Siracusa vi sono:\nConosciuta localmente anche come pasta \"co broru ro pisci\" (con il brodo del pesce). Questo piatto ebbe origine durante il periodo della dominazione francese in Sicilia: la parola \"matalotta\" deriva da \"matelot\" e significa marinaio. Tra i siracusani si svilupp\u00f2 l'abitudine di non buttare il brodo che avanzava dalla zuppa di pesce, cos\u00ec essi presero a riutilizzarlo per condirvi la pasta (il brodo al giorno d'oggi si preferisce prepararlo fresco). Si tratta di un piatto povero, che non richiede eccessivo utilizzo di materie prime. Generalmente si utilizza solamente lo scorfano rosso (detto \"cipuddazza\") gli spaghetti (interi o spezzati), olio d'oliva e formaggio grattugiato per condire. La versione odierna di questo piatto prevede anche l'ulilizzo del pomodoro per il brodo: passato o tagliato a pezzetti.\nIl sugo alla siracusana \u00e8 dato dall'unione di peproni dolci, melanzane (le zucchine possono sostituirle) e pomodori da salsa, che vengono fatti cuocere in padella con le olive nere, con i capperi e con il basilico; a questo composto vanno aggiunte le acciughe, precedentemente soffritte con aglio e olio e schiacciate quasi fino a farle sfaldare. Si continua scolando la pasta ancora al dente, corta preferibilmente, e mantecandola con il sugo. Si cosparge il tutto con pecorino siciliano.\n\u00c8 uno dei piatti pi\u00f9 famosi della cucina aretusea ed \u00e8 caratterizzato dalle acciughe, soffritte con olio extravergine d'oliva e aglio, aggiunte agli spaghetti e al pangrattato in precedenza abbrustolito. Viene chiamata inoltre \u00abpasta fritta\u00bb perch\u00e9 la pasta, gi\u00e0 cotta, la si pu\u00f2 friggere nell'olio insieme al suo condimento.\nLa particolarit\u00e0 consiste nello sfumare con del vino bianco i vari tipi di pesce fresco - accompagnati da cozze e crostacei - e farli cuocere insieme al pomodoro. Nella pentola si aggiungono inoltre le erbe aromatiche e ortaggi da foglia che qui abbondano, come alloro, sedano e prezzemolo. Aglio, sale, pepe, capperi e olio d'oliva insaporiscono ulteriormente la nota zuppa. Del pane casareccio tostato nel forno sostituisce la pasta in questo piatto.\nPrimi piatti di carne.\nTra i primi piatti a base di carne si trovano formati di pasta fatta in casa, come ravioli ripieni di ricotta (o anche ricotta e spinaci) e cavatelli, entrambi conditi con del sugo di maiale o di salsiccia (in questo caso allungato con il vino); sono piatti tipici dell'entroterra ibleo.\nIl sugo che si usa per condire questi piatti \u00e8 nel siracusano fatto spesso con l'aggiunta di patate, che insieme alla carne possono finire sulla pasta oppure essere preservate nella pentola per andare a comporre il secondo piatto. Inoltre in quest'area si adopera parecchio \"u sucu fintu\" (il sugo finto), cos\u00ec chiamato perch\u00e9 manca al suo interno l'alimento principale: la carne; in questo caso sono le patate a caratterizzare il sugo, ma l'aroma, che deve ricordare la salsiccia, \u00e8 dato dal finocchietto selvatico, adoperato abbondantemente proprio per ingannare l'olfatto e far credere che si stia cucinando un tradizionale sugo di carne.\nSecondi piatti.\nSecondi piatti di mare.\nI pesci fritti sono una delle principali specialit\u00e0 siracusane: si segnala in particolar modo la frittura di paranza e il pesce spada alla \"stimpirata\", ovvero tagliato a tranci, infarinato, fritto e passato in una salsa agrodolce contrassegnata dai capperi. Svariati i secondi piatti marinari; tra i pi\u00f9 noti vi sono:\nLa cernia viene molto apprezzata in Sicilia, soprattutto da siracusani e catanesi. Il pesce viene tagliato a Tranci, fatto cucinare insieme alla salsa di pomodoro e condito con gli ingredienti tipici del territorio: olive, capperi, aglio, basilico e prezzemolo.\n\u00c8 un piatto molto tipico della zona: in italiano esso significa polpette di pesce neonato (\"u muccu\"). Il minuscolo pesce si raggruppa e si fa amalgamare ad un composto di uova, pangrattato, prezzemolo e formaggio siciliano. Si formano delle palline e si friggono in padella.\nI peperoni, che i siracusani apprezzano in moltissimi piatti, vanno a comporre l'accompagnamento essenziale del tonno: il pesce viene fritto in abbondante olio extravergine d'oliva e lo stesso procedimento lo si riserva, a parte, ai peperoni, aggiungendovi per\u00f2 dell'aceto. I due alimenti vengono uniti alla fine. Un altro modo di cucinare il tonno \"alla siracusana\" consiste nel friggerlo cosparso di cipolla affettata (sostituta dei peperoni), sfumarlo con del vino bianco secco e insaporirlo con i pomodori pelati (oltre ai classici capperi, sale e pepe).\nSecondi piatti di terra.\nLe lumache terrestri sono un tradizionale piatto del territorio. I siracusani hanno tanti modi per chiamarle: \"babbuci\" o molto pi\u00f9 raramente \"babbaluci\" (che \u00e8 il nome in uso nella Sicilia occidentale), ma anche \"babbanii\" (nell'avolese). A Floridia - comune dove vi \u00e8 una forte tradizione culinaria legata alle lumache - c'\u00e8 una netta distinzione tra \"crastuna\", se hanno il guscio grande (in italiano sono note come chiocciole vigniaole), \"\u2019ntuppateddi\", se il guscio dell'animale \u00e8 scuro, non \u00e8 tanto grande ed ha una membrana protettiva (lumaca monachella), e infine le pi\u00f9 diffuse in Sicilia e nel territorio in questione: \"vavaluci\" o \"favaluci\" (che sono le \"babbuci\" degli altri comuni siracusani), riconoscibili dal guscio molto piccolo e bianco (lumachina di campagna).\nNel siracusano esse si trovano ovunque: dai luoghi in prossimit\u00e0 delle spiagge ai vigneti di pianura e di montagna. Qui sono anche state ritrovate due pentole forate d'epoca greca che si sostiene servissero alla preparazione delle lumache. Diversi i modi di cucinarle: i siracusani solitamente le stufano con pomodoro, cipolla, aceto e peperoni (il piatto prende il nome di \"babbuci\" alla siracusana o anche ghiotta di lumache). Nel floridiano invece le lumache si cucinano essenzialmente con il vino, al quale si aggiungono aromi come la noce moscata; le cosiddette \"\u2019ntuppateddi a \u2018mbriaca\".\nLa \"bobbia\" (termine dialettale per indicare un miscuglio di sostanze varie) \u00e8 il secondo piatto siracusano maggiormente composto da peperoni. \u00c8 una sorta di caponata locale. L'altro alimento base della \"bobbia\" sono le patate (quasi onnipresenti nella cucina aretusea). Peperoni e patate vengono fritti in padella con olio d'oliva e cipolle bianche. Si sfuma il tutto con l'aceto.\nQuesto \u00e8 piatto che risale all'epoca del barocco siciliano, ed essendo che ai siracusani piace parecchio giocare in cucina con l'agrodolce, \"u cunigghio a' stimpirata\" risulta essere una delle lavorazioni pi\u00f9 elaborate della cucina locale. Esso \u00e8 caratterizzato dal gusto delicato delle carote, delle patate e del pomodorino mescolato a quello pi\u00f9 deciso dei peperoni, delle olive e delle cipolle. Il coniglio viene messo a bagno nell'aceto e nell'alloro (per esaltare ulteriormente l'agrodolce si pu\u00f2 aggiungere alla marinatura anche un cucchiaio generoso di miele o di zucchero). Il coniglio viene in seguito fatto rosolare con una leggera infarinatura e viene mantecato al suddetto condimento. Il composto, cosparso di olio d'oliva, sale, sedano e menta, viene infine cotto in padella o nel forno. Si preferisce mangiarlo freddo.\nNel siracusano l'insalata di arance, che \u00e8 un tipico piatto spagnolo e siciliano, \u00e8 grandemente consumata. Anch'essa viene contraddistinta dal gusto dell'agrodolce. Finocchi o cipolle crude sono l'immancabile contorno dell'agrume (i siracusani preferiscono le cipolle crude). Inoltre in questa zona si usa prepararla con le arance rosse, che abbondano negli agrumeti di Lentini e Francofonte. La si condisce con sale, olio extravergine d'oliva e prezzemolo (si possono aggiungere anche le olive, ma non necessariamente).\nPizza e rosticceria siracusana.\nLa cucina siracusana dedica molto spazio alla pizza: particolarit\u00e0 di questo luogo \u00e8 l'abitudine di servirla gi\u00e0 dalla prima colazione, sotto forma di pizzetta: versione dal sapore molto pi\u00f9 dolce, soffice e dalla dimensione decisamente ridotta rispetto alla normale pizza (ma non \"mignon\", terminologia che qui si adopera per indicare i rustici davvero minuti, preparati per le ricorrenze come i compleanni).\nAccanto alle pizzette si servono gli altri \"pezzi\" tipici da rosticceria della Sicilia, come calzoncini e sfoglie e altri rustici che vanno a comporre una vasta scelta per il consumatore. Raramente per\u00f2 nella prima mattina si potranno trovare gli arancini caldi, poich\u00e9 \u00e8 usanza della popolazione locale sfornarli e servirli soprattutto il pomeriggio e la sera. I siracusani chiamano gli arancini con la loro forma maschile (arancino), ma ben tollerano e spesso adoperano anche la forma femminile, che \u00e8 pi\u00f9 tipica della Sicilia occidentale (arancina). Qui gli arancini con la punta (conici) sono ripieni di rag\u00f9 e formano la variante pi\u00f9 conosciuta e tradizionale, mentre quelli rotondi vengono farciti in tanti modi diversi; al formaggio si accompagna: burro o besciamella e prosciutto oppure spinaci o ancora funghi.\nPer quanto riguarda la classica pizza rotonda, i siracusani la condiscono soprattutto con i prodotti che caratterizzano la loro terra, quindi melanzane, ricotta, ciliegino, acciughe, zucchine, olive e via discorrendo con tali ingredienti. La passione siracusana per la pizza (e la peculiare manipolazione impressa agli alimenti) \u00e8 stata anche premiata con vari riconoscimenti: nel 2015 la pizza siracusana \u00e8 stata eletta \u00abmiglior pizza del mondo\u00bb ai campionati mondiali della pizza che si svolgono a Parma e nel 2018 ha vinto il titolo di \u00abmiglior pizza di Sicilia\u00bb all'XI edizione di \"Best in Sicily\" (dedicato alle eccellenze enogastronomiche dell'isola).\nI pizzaioli siracusani hanno anche inventato un nuovo alimento derivato dalla pizza: il pizzolo. Esso \u00e8 formato da due pizze salate sovrapposte e il suo interno viene farcito con svariati ingredienti. \u00c8 definito anche \u00abfocaccia ripiena\u00bb.\nAd accompagnare sulle tavole la cosiddetta \"pizza rossa\" - con la salsa e di forma rettangolare - vi \u00e8 poi uno degli alimenti pi\u00f9 rappresentarivi di questo angolo di Sicilia: l'impanata; nome che ne tradisce l'origine spagnola (le \"empanadas\"), ed infatti essa \u00e8 un'antica eredit\u00e0 lasciata dagli iberici ai siracusani durante la loro dominazione tardo-medievale. Ma se per nome e forma l\"'mpanata\" siracusana \u00e8 molto simile al famoso cibo iberico esportato anche in America, differisce nella farcitura: nell'area iblea si \u00e8 soliti darle un ripieno di patate, verdure, salsiccia e alle volte pesce (acciughe soprattutto). In altre zone dell'isola questa stessa pietanza \u00e8 detta scacciata.\nL'impanata pi\u00f9 particolare del libero consorzio \u00e8 data dalla specialit\u00e0 tradizionale di Pachino: l'impanata con i lolli (la tipica pasta rosolinese e pachinese), nota pure con il nome di pasticcio. I pachinesi la preparano sotto la festivit\u00e0 del Natale ed \u00e8 l'unica pietanza siracusana nella quale pane e pasta vengono amalgamati insieme.\nAltro cibo da rosticceria siracusana, classico durante la festivit\u00e0 di San Martino, sono le zeppole: quelle del luogo appaiono parecchio diverse dalle zeppole maggiormente conosciute in Italia e nel resto della Sicilia (che sono note come le zeppole di San Giuseppe): anzitutto la differente festivit\u00e0 per la quale si preparano (i siracusani le mangiano l'11 novembre, non il 19 marzo) e poi sono pi\u00f9 piccole, compatte e non vengono farcite con crema pasticcera, bens\u00ec vengono salate con le acciughe oppure riempite di ricotta e pezzetti di noci; le varianti delle zeppole dolci prevedono invece l'uso dello zucchero granulato, dell'uvetta passa o anche della nutella.\nFrutta.\nLa frutta, sia essa dolce, agra o secca, fa pienamente parte dell'alimentazione siracusana. Inoltre i cuochi se ne servono per preparare dei caratteristici piatti.\nAgrumi.\nGli agrumi (\"Citrus\"), originari dell'Estremo Oriente, prosperano bene in questo territorio geografico. Il limone \u00e8 quello che maggiormente si \u00e8 acclimatato, facendo divenire l'odierno libero consorzio comunale di Siracusa il maggiore produttore di limoni in Europa. I siracusani coltivano la variet\u00e0 di limone detto femminello siracusano, da esso ne traggono il primofiore, il bianchetto e il verdello (in base al periodo di maturazione).\nLa produzione di arance \u00e8 anch'essa significativa: a Francofonte ha avuto origine l'arancia rossa pi\u00f9 pregiata di tutte, ed \u00e8 pure la pi\u00f9 esportata in Italia: la Tarocco (forse una mutazione gemmaria della Sanguinello). Ma anche la Moro (veduta per la prima volta a Lentini e da qui diffusasi) e la gi\u00e0 citata Sanguinello (primo avvistamento in Spagna) vengono largamente prodotte nel territorio e consumate.\nPresenti poi tutti gli altri maggiori tipi di agrumi: dalle normali arance chiare a quelle dolci, dai mandarini al suo ibrido: il mandarancio, dai pompelmi ai cedri; a proposito dei cedri siracusani, si scriveva su di essi nel 1875:\nLimoni, arance, cedri e mandarini finiscono nelle cucine locali e ne escono trasformati in bevande, contorni, caramelle e gelati. I siracusani mangiano inoltre gli agrumi come spuntino o antipasto - soprattutto limoni e cedri - tagliandoli a fette e inzuppandoli unicamente nel sale o nello zucchero.\nFrutta dolce.\nUna volta l'anno, in autunno, i siracusani si recano in massa a Pedagaggi, frazione del comune di Carlentini, per partecipare alla sagra del fico d'India e degustare il frutto e la mostarda che da esso in abbondanza si ricava. Difatti l'antica e resistente pianta trasportata dal Messico in Europa ha incontrato nella Sicilia orientale il suo clima ideale ed \u00e8 qui che ha preso a prosperare pi\u00f9 che altrove. Un altro frutto selvatico molto dolce \u00e8 dato dalle more dei rovi (qui esse si possono raccogliere ovunque). A Siracusa prosperano bene, da secoli, anche le palme da datteri e i nespoli del Giappone. Presenti da millenni i melograni e i fichi (Platone se ne nutriva quando risiedeva nella pentapolis e Archestrato rimproverava i Siracusani di mangiare troppi fichi secchi), cos\u00ec come la mela cotogna (il pomo d'oro dei Greci) che viene coltivata localmente per la lavorazione della tipica marmellata, che ai siracusani piace molto.\nIl frutto esotico della pianta chiamata \"Musa\", ovvero la banana, \u00e8 stato coltivato fino ad ora nell'area in questione per semplice uso privato e ornamentale (di rado, un tempo, chi coltivava banane le portava poi in vendita al mercato), al giorno d'oggi per\u00f2, essendo il clima della Sicilia particolarmente adatto, ci si sta dedicando alla coltivazione di frutta tropicale con lo scopo di commercializzarla e portare nelle cucine frutti come avocadi e manghi locali.\nDa segnalare inoltre l'antichissima uva del luogo (a Siracusa fino al secolo scorso si teneva una grande festa pubblica per celebrare questo frutto) e le fragole cassibilesi (anche per esse si continua a tenere nel siracusano una festa apposita, dove vengono mangiate in molte preparazioni diverse). E i frutti delle cucurbitaceae: l'anguria di Siracusa e il melone giallo pachinese.\nFrutta secca.\nLe mandorle, con il loro guscio legnoso, sono la frutta secca pi\u00f9 rappresentativa del territorio (si veda ad esempio la mandorla di Avola), con essa i siracusani vi fanno moltissime lavorazioni culinarie: dalle bevande ai dolci e persino piatti salati. Molto diffuse anche le carrubbe, le noci e le nocciole, mentre dai comuni montani degli Iblei pervengono le castagne.\nDolci.\nMolto variegata la preparazione e consumazione di dolci nel siracusano. Tra i principali e pi\u00f9 diffusi vi sono le granite: qui quella alla mandorla compone di norma la colazione estiva e viene consumata insieme alla brioche siciliana (di forma lunga o rotonda), la quale non accompagna invece, quasi mai tra la popolazione locale, la granita al limone, che piuttosto viene servita con una cannuccia, essendo di consistenza ben pi\u00f9 fluida rispetto alla prima, poich\u00e9 tra i siciliani sono proprio i siracusani coloro ai quali piace mescolare e lasciare molto spesso dentro la granita pezzettini di mandorla tostata ancora grezza, ovvero con la pelle dopo la sgusciatura, rendendola pi\u00f9 compatta.\nSempre le mandorle siracusane, elemento caratterizzante di questa pasticceria, sono alla base della confetteria e della pasta che dal frutto secco prende il nome (pasta di mandorle), con la quale nell'ambito dolciario si preparano i biscotti e la frutta martorana. Sviluppata anche la gelateria artigianale: tra i gusti pi\u00f9 diffusi e tipici del siracusano vi sono la ricotta, il fiordilatte, il caff\u00e8, il pistacchio, il torrone, la fragola, il limone. Peculiari e tradizionali dei comuni iblei (soprattutto a Noto e Palazzolo Acreide) sono anche i gelati al gusto di rosa e gelsomino.\nNella totalit\u00e0 dell'area iblea \u00e8 radicata l'abitudine di sfornare al mattino, in ogni periodo dell'anno, raviole, per una colazione dolce, principalmente al forno, alle quali si accostano un minor quantitativo di raviole fritte cosparse di zucchero granulato (a Siracusa esse possono prendere il nome di \"Romana\"). Le raviole siracusane non sono quasi mai sfogliate, distinguendosi per questo dalle raviole al forno catanesi e da quelle fritte nissene; entrambe fatte di pasta sfoglia. La farcitura delle raviole aretusee pu\u00f2 essere di ricotta, cioccolato o crema pasticcera. Per quanto riguarda la preparazione del dolce pi\u00f9 rappresentarivo della Sicilia, ovvero la cassata siciliana, va specificato che i siracusani la preparano in maniera leggermente differente: nell'area iblea infatti si fa largo uso del pan di Spagna e si adopera molta pi\u00f9 ricotta, mentre non \u00e8 usanza farcire con il marzapane.\nOltre ci\u00f2 (ovviamente anche qui si confezionano quotidianamente cannoli e cassatine) vi sono poi numerose specialit\u00e0 locali, la cui origine risale precisamente a questo territorio (il pi\u00f9 delle volte esse vengono preparate durante le festivit\u00e0 religiose e popolari); per citare solo alcune delle pi\u00f9 mangiate: lo \"zuccaro\" (trecce o bastoni rigati di zucchero modellato), i \"tot\u00f2\", che sono dei biscotti al cioccolato o al limone ricoperti da glassa (quelli al limone per la forma allungata vengono chiamati \"ossa re morti\"), i \"sanfurricchi\" (specialit\u00e0 al miele di Sortino, sono considerate la caramelle pi\u00f9 antiche del mondo), i fichetti (biscotti a base di mandorla e marmellata di fichi), la \"giuggiulena\" (quella siracusana \u00e8 riconoscibile per l'aggiunta di scorze d'arancio e mandorle), la \"cucc\u00eca\" di Santa Lucia (dolce di grano al cucchiaio dalle origini molto antiche), \"i facciuni ri Santa Chiara\" (biscotti alle mandorle glassati con vari colori, inventati in un convento del siracusano consacrato a Santa Chiara).\nBevande.\nIl latte di mandorla \u00e8 la bevanda analcolica pi\u00f9 caratteristica preparata nel libero consorzio comunale di Siracusa. Il vino rappresenta invece la bevanda alcolica pi\u00f9 arcaica:\nIl vino di Siracusa era gi\u00e0 famoso nell'antichit\u00e0 (Greci e Romani lo esportavano abbondantemente) ed \u00e8 proprio in questo territorio che si trovano le uve dei vini pi\u00f9 antichi, partendo dalla DOC del Moscato di Siracusa (da esso si diffusero gli altri moscati d'Europa): le sue origini, secondo alcuni studiosi, risalirebbero direttamente al Pollio Siracusano, bevanda prodotta ancor prima che giungessero i colonizzatori Corinzi.\nVi \u00e8 per\u00f2 un altro vino del capoluogo, molto pi\u00f9 raro, che per arcaicit\u00e0 precederebbe persino il Pollio e quindi il Moscato: si tratta dell'Albanello dall'uva a bacca bianca. Di questo vino, al giorno d'oggi ancora prodotto ma in piccole quantit\u00e0, si sono occupati parecchi vinicoltori e sommelier, descrivendolo come singolare ed elogiandone la capacit\u00e0 di invecchiamento. L'archeologo Paolo Orsi ritrov\u00f2 appena fuori dalla citt\u00e0, presso Cozzo Pantano, un vaso pot\u00f2rio (per bere) risalente al XVI secolo a.C., il quale esibiva la pittura di una vite a bacca bianca che sembrerebbe coincidere con quella dell'Albanello e testimonierebbe dunque la precedenza di questo vino rispetto al Moscato.\nMa Siracusa non \u00e8 solamente patria di vini bianchi, ancora un altro vino, stavolta rosso, \u00e8 legato all'origine della citt\u00e0 aretusea: il Syrah. Le fonti lo dicono originario dell'Egitto e la vite sarebbe stata importata nel siracusano dal tiranno Agatocle, di ritorno dalla sua spedizione in Africa. Secondo un'altra tradizione invece il vitigno del Syrah, sempre dall'Egitto, fu trapiantato qui dai Romani e visto che la pianta mise delle cos\u00ec buone radici nella terra di Archimede i Sicelioti imposero alla loro citt\u00e0 il nome del vino egiziano (tuttavia \u00e8 noto ai pi\u00f9 che la polis all'arrivo dei Romani si chiamava gi\u00e0 Syrakousai, e ancora prima Syraka, da oltre mezzo millennio).\nNella parte sud del siracusano ha invece avuto la sua originaria coltivazione la vite del Nero d'Avola (sue testimonianze storiche sul territorio incominciano gi\u00e0 dal XV secolo e diversi sono gli aneddoti sopra al suo nome, legato da tempo al comune di Avola): si tratta del vino pi\u00f9 prodotto in Sicilia.\nSia bianchi che rossi, il libero consorzio comunale di Siracusa possiede vini adatti per ogni tipo di piatto servito dalla sua cucina: i moscati, e i bianchi in generale, sia del capoluogo (anche passiti e spumanti) sia quelli degli altri comuni (si veda la DOC dei moscati bianchi e liquorosi di Noto), sono considerati vini qualitativi da \"dessert\"; ma il bianco siracusano accompagna bene anche i piatti di pesce. I rossi (la maggior \"cultivar\" del territorio \u00e8 data dalla bacca del Nero d'Avola) si vedono spessissimo nei primi piatti di pasta e nei secondi piatti di carne. Da segnalare inoltre il Frappato di Eloro (e la DOC principalmente rossa di Eloro-Pachino), molto versatile, la cui uva si coltiva soprattutto tra Siracusa e Ragusa.\nData la significativa presenza di alberi di limone, tra i liquori \u00e8 molto diffusa la preparazione del limoncello: i siracusani sono soliti confezionarlo sia liquido che cremoso (con la medesima lavorazione delle bucce si ottengono anche l'arancello e il mandarinetto). Altra bevanda alcolica distintiva del luogo \u00e8 il Rosolio alla cannella: sostanza liquorosa prodotta per largo tempo solo tra Catania e Siracusa (la cannella va fatta macerare un mese circa nell'alcol). I liquori artigianali sono fatti con la frutta che si trova localmente (tra i pi\u00f9 rappresentativi vi sono il liquore ai fichi d'India e quello alle mandorle). Molto particolare e decisamente caratteristico \u00e8 il liquore che si produce a Sortino, poich\u00e9 lo si prepara con il miele (naturalmente ibleo): lo si ottiene con la distillazione dell'acqua di risulta derivata dallo scioglimento della cera d'api, nella quale si trovano sostanze zuccherine e miele (il suo antenato \u00e8 l'Idromele delle antiche civilt\u00e0). I sortinesi lo chiamano \"u Spiritu re fascitrari\" (che significa lo spirito, ovvero il liquore, dei mielai).\nTra gli amari si segnala la produzione locale del Carrubone: preparato quasi esclusivamente a Siracusa, si tratta di una miscela di alcol, carrubbe e radici dei monti Iblei."}
{"id": "4503208", "revid": "124686929", "url": "https://it.wikipedia.org/wiki?curid=4503208", "title": "Raniero Capocci", "text": "Biografia.\nInizi e primi impegni come cardinale.\nNacque a Viterbo tra il 1180 ed il 1190. Pochissimo si sa della sua formazione. Alcuni storici del '600 dicono che Raniero sia entrato precocemente nell'Ordine Cistercense, divenendo in giovane et\u00e0 abate dell'Abbazia delle Tre Fontane, allora situata nei dintorni di Roma. In realt\u00e0, anche se vi sono molti segni della vicinanza di Raniero ai cistercensi, il fatto che egli, una volta divenuto cardinale, abbia sempre mantenuto il titolo di cardinale diacono fa presumere che il Capocci non sia mai stato ordinato sacerdote e questo escluderebbe un possibile titolo di abate. Si sa invece con certezza che entr\u00f2 nella Curia romana prima del 1215, anno in cui consegu\u00ec la nomina a notaio pontificio, ottenendo anche la qualifica di \"magister\", verosimilmente per gli importanti studi seguiti in quel periodo, tanto che, in breve tempo, divenne un vero maestro nell\"'Ars dictandi\",e fu parimenti noto per la sua vasta cultura enciclopedica. Nell'agosto di quello stesso 1215 papa Innocenzo III lo invi\u00f2, insieme al \"cappellano papale\" Niccol\u00f2 da Chiaromonte, presso l'Abbazia di Montecassino per indagare sulla condotta dell'abate Adenolfo: la relazione che concluse l'indagine port\u00f2 alla destituzione dell'abate medesimo.\nAll'inizio del 1216 Innocenzo III lo cre\u00f2 cardinale diacono, con titolo di Santa Maria in Cosmedin, titolo che mantenne fino alla morte. Sempre nel 1216 il papa gli affid\u00f2 anche importanti incarichi come legato pontificio in Lombardia. Morto Innocenzo III il 16 luglio 1216, gli successe dopo due soli giorni papa Onorio III, che continu\u00f2 a tenere il cardinale viterbese in grande considerazione, nominandolo, tra il 1220 ed il 1221, dapprima rettore del ducato di Spoleto, quindi dei contadi di Assisi e Nocera Umbra, e successivamente di quello di Gubbio. In quegli anni strinse una profonda amicizia con il cardinale Ugolino di Anagni, che sar\u00e0 molto importante quando, nel 1227 Ugolino diventer\u00e0 papa Gregorio IX. Sempre in quel periodo crebbe il suo interesse per gli ordini religiosi, per i francescani, certo, ma specialmente per i cistercensi ed i domenicani, che lo spinse a profonde riflessioni mistiche, tanto che si manifest\u00f2 in lui una significativa vicinanza con l'escatologia spirituale di Gioacchino da Fiore. Intanto, nel 1231, Capocci divenne cardinale protodiacono.\nL'amicizia con papa Gregorio IX.\nNel 1234 Gregorio IX lo nomin\u00f2 rettore della Tuscia, legato pontificio nel patrimonio di san Pietro, nonch\u00e9 capitano delle milizie papali. Proprio allora divenne Senatore di Roma, cio\u00e8 governatore della citt\u00e0, l'ambizioso Luca Savelli, nipote di Onorio III, che non esit\u00f2 peraltro a rivoltarsi contro papa Gregorio IX, emanando un editto con il quale venivano dichiarati \"possedimenti del popolo romano\" molti territori appartenenti alla Chiesa, tra cui la Tuscia: ne nacque una vera e propria guerra, in seguito alla quale il pontefice dovette rifugiarsi in Umbria. Con una sorprendente decisione Federico II si pose allora alla testa di un esercito, con la dichiarata intenzione di sostenere il papa, e si un\u00ec, a Montefiascone, con le milizie pontificie guidate da Raniero. L'armata cos\u00ec costituita and\u00f2 ad assediare, alla fine di agosto dello stesso 1234, l'esercito romano del Savelli, che si era asserragliato nella rocca di Respampani, una decina di chilometri a sud di Viterbo. Dopo una ventina di giorni, peraltro, l'imperatore abbandon\u00f2 l'assedio, lasciando il comando al cardinale viterbese che, nonostante alcune difficolt\u00e0, riusc\u00ec ad infliggere ai romani una dura sconfitta, costringendoli a sottoscrivere, nel marzo 1235, pesanti accordi di pace con il pontefice. L'ambiguo comportamento in questa vicenda di Federico II, che forse perseguiva un preciso disegno politico ostile al papa, aument\u00f2 ulteriormente le gi\u00e0 esistenti distanze tra l'imperatore, da una parte, e Gregorio IX con il suo fedelissimo cardinale, dall'altra: da quel momento non si contarono pi\u00f9 i momenti di attrito tra le due parti che culminarono con una pesante scomunica, scagliata dal papa contro Federico II in occasione della domenica delle Palme del 1239.\nLo scontro con Federico II.\nSubito dopo la scomunica del 1239 Raniero difese l'operato del papa davanti all'opinione pubblica europea con molti scritti e fu anche il principale dettatore di un celebre manifesto (\"Ascendit de mari\") che indicava con precisione la linea politica da tenere contro l'imperatore. Morto Gregorio IX nel 1241 Raniero fu segregato, con gli altri membri del Sacro Collegio presenti a Roma, nel Settizonio dal senatore di Roma Matteo Rosso Orsini che, per timore dell'incombente presenza di Federico II, pretendeva la rapida elezione di un nuovo pontefice. I cardinali, a questo punto, decisero l'elezione di un \"papa di transizione\" e lo scelsero nel milanese Goffredo Castiglioni, uomo molto malato, che scelse il nome pontificale di Celestino IV, e mor\u00ec a soli 17 giorni dall'elezione, rendendo peraltro possibile ai porporati la fuga da Roma, verso la pi\u00f9 tranquilla Anagni. Qui ebbe inizio una lunga trattativa per l'elezione del nuovo pontefice, ma la sussistenza di varie ambigue situazioni e la pressante vicinanza dell'imperatore fecero comprendere a Raniero che si andava verso un compromesso con Federico II, da lui non desiderato. Fu pertanto partecipe all'elezione di papa Innocenzo IV, il genovese Sinibaldo Fieschi, ma si ribell\u00f2 fermamente a qualsiasi concreto accordo con lo Svevo. In questa ottica va vista la decisione di riprendere il controllo della citt\u00e0 di Viterbo che, dopo vicende alterne e nonostante una fortissima presenza guelfa, era passata dalla parte di Federico II, grazie anche ad una continua presenza nella citt\u00e0 dell'imperatore stesso, che aveva concesso molte gratificazioni ai viterbesi.\nNel 1243 Raniero rientr\u00f2 a Viterbo e, con un colpo di mano, riport\u00f2 la citt\u00e0 sotto il controllo guelfo, mettendo sotto assedio la guarnigione tedesca presente nel Forte di san Lorenzo. Federico II intervenne prontamente con un grosso esercito, formato da circa 6.000 armati, e pose a sua volta sotto assedio l'intera citt\u00e0. Il Capocci, con una serie di ardite e coraggiose azioni, riusc\u00ec a mettere in fuga tutte le forze imperiali, ottenendo una grande vittoria. A questo punto anche Innocenzo IV, che inizialmente aveva disapprovato l'iniziativa del cardinale viterbese, elogi\u00f2, visti i risultati ottenuti, l'operato di Raniero, conferendogli i poteri di legato pontificio e versandogli anche importanti aiuti economici. Il cardinale svolse, per circa un anno (1243-44), anche le funzioni di vescovo di Viterbo.\nSi giunse cos\u00ec nel 1244 ad un'effimera pace tra il papa e l'imperatore, cui mal si addiceva il ruolo di sconfitto, tanto che Federico II intraprese una serie di iniziative volte a rovesciare il pontefice, che, a sua volta, resosi conto della difficile situazione, decise di riparare a Lione, lasciando Raniero come luogotenente papale del Patrimonio di san Pietro, del Ducato di Spoleto e della Marca di Ancona, nonch\u00e9 legato pontificio in Toscana. Il porporato viterbese mise ogni suo impegno, anche economico, per mantenere alla Chiesa i territori affidatigli, nonostante una forte presenza di armati fedeli alla casa di Svevia, ma al contempo tenne sotto attento controllo ci\u00f2 che accadeva a Lione, dove il papa aveva convocato un concilio ecumenico per il 24 giugno 1245. Subito prima dell'inizio dei lavori conciliari, avuto sentore che si tentava di trovare un accordo con l'imperatore, Raniero fece diffondere nella citt\u00e0 francese due libelli da lui stesso ispirati e nei quali, con una serie di argomentazioni astruse e persino false, Federico II veniva descritto come un eretico ed un vero anticristo. Gli scritti del Capocci ebbero grande successo tra i padri conciliari, creando un clima contrario a qualsiasi compromesso con il sovrano svevo, tanto che Innocenzo IV decise, il 17 luglio 1245, di promulgare una bolla papale con la quale Federico II veniva deposto dal trono, i suoi sudditi erano sciolti dall'obbligo di fedelt\u00e0 ed i principi tedeschi erano invitati a scegliere un nuovo imperatore: si trattava di una grande vittoria per Raniero. Da quel momento la stella di Federico inizi\u00f2 a declinare anche se l'imperatore, per ripicca nei confronti del Capocci, con un poderoso esercito riconquist\u00f2 Viterbo; a sua volta il cardinale riport\u00f2 sotto il controllo della Chiesa gran parte dell'Umbria e la Marca di Ancona, compresa Jesi, citt\u00e0 natale di Federico II.\nUltimi anni e morte.\nIn quel momento peraltro Innocenzo IV, che pure nel 1246 aveva nominato Raniero legato pontificio anche per il Regno di Sicilia, si rese conto che il cardinale viterbese stava acquisendo un potere eccessivo: lo richiam\u00f2 quindi in Curia nell'autunno del 1249, affidando ad altri prelati gli incarichi da lui ricoperti.\nFu per Raniero uno smacco dal quale non si riprese pi\u00f9: ormai vecchio e malandato, decise di stabilirsi a Lione, dove si trovava anche la curia pontificia. La sua permanenza nella citt\u00e0 francese dur\u00f2 solo pochi mesi: mor\u00ec infatti a Lione nel 1250, con ogni probabilit\u00e0 il 27 maggio, come si desume da documenti ritrovati in un monastero cistercense. Venne inizialmente sepolto nella storica abbazia cistercense di Citeaux, ma probabilmente i suoi resti vennero successivamente traslati a Viterbo nella chiesa di \"Santa Maria in Gradi\", da lui fatta costruire tra il 1217 ed il 1221 per farne dono all'amico San Domenico; proprio in questa chiesa, nei pressi dell'altare maggiore, vi era infatti una sua lapide funeraria."}
{"id": "4503212", "revid": "767487", "url": "https://it.wikipedia.org/wiki?curid=4503212", "title": "Circondario di Gradisca", "text": "Il circondario di Gradisca era uno dei circondari in cui era suddivisa la provincia del Friuli.\nStoria.\nIl circondario venne istituito nel 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Gradisca, Cormons e Cervignano (esclusi il comune di Grado e la frazione di Isola Morosini). Dopo pochi mesi il circondario di Gradisca cedette il mandamento di Cervignano al circondario di Udine.\nIl circondario di Gradisca ebbe un'esistenza effimera: venne soppresso nel 1926 insieme ad altri 95 circondari; i comuni che ne facevano parte vennero aggregati al circondario di Gorizia.\nSuddivisione amministrativa.\nAll'atto dell'istituzione il circondario era cos\u00ec composto:"}
{"id": "4503213", "revid": "767487", "url": "https://it.wikipedia.org/wiki?curid=4503213", "title": "I rinnegati dell'isola misteriosa", "text": "I rinnegati dell'isola misteriosa (\"Enchanted Island\") \u00e8 un film del 1958 diretto da Allan Dwan.\n\u00c8 un film d'avventura statunitense con Dana Andrews, Jane Powell e Don Dubbins. \u00c8 basato sul romanzo del 1847 \"Typee\" di Herman Melville. \u00c8 un remake di \"L'ultimo dei pagani\" del 1935.\nProduzione.\nIl film, diretto da Allan Dwan su una sceneggiatura di James Leicester, Harold Jacob Smith e Albert Stillman con il soggetto di Herman Melville, fu prodotto da Benedict Bogeaus per la Waverly Productions e la RKO Radio Pictures e girato da met\u00e0 novembre a fine dicembre 1957 in Messico. Il titolo di lavorazione fu \"Typee\".\nDistribuzione.\nIl film fu distribuito con il titolo \"Enchanted Island\" negli Stati Uniti dall'8 novembre 1958 dalla Warner Bros.\nAltre distribuzioni:\nCritica.\nSecondo il Morandini il film \u00e8 un \"insipido adattamento\" con bei paesaggi.\nPromozione.\nLa tagline \u00e8: \"He dared to love a cannibal princess! \"."}
{"id": "4503214", "revid": "46931", "url": "https://it.wikipedia.org/wiki?curid=4503214", "title": "Enchanted Island", "text": ""}
{"id": "4503216", "revid": "110157", "url": "https://it.wikipedia.org/wiki?curid=4503216", "title": "Arnbj\u00f8rg", "text": "Origine e diffusione.\nContinua il nome norreno \"Arnbj\u00f6rg\": esso \u00e8 composto dai termini \"arn\" (\"aquila\", presente anche in Arne, Arvid e Arn\u00f3r) e \"bj\u00f6rg\" (\"aiuto\", \"protezione\", da cui anche Ingeborg e Torborg).\nOnomastico.\nIl nome \u00e8 adespota, cio\u00e8 non \u00e8 portato da alcuna santa, pertanto l'onomastico ricade il 1\u00ba novembre, giorno di Ognissanti."}
{"id": "4503221", "revid": "580197", "url": "https://it.wikipedia.org/wiki?curid=4503221", "title": "Abdoulie Mansally", "text": "Carriera.\nIn carriera ha anche giocato anche nel Real de Banjul e nel New England Revolution."}
{"id": "4503222", "revid": "47767", "url": "https://it.wikipedia.org/wiki?curid=4503222", "title": "Arnborg", "text": ""}
{"id": "4503223", "revid": "287204", "url": "https://it.wikipedia.org/wiki?curid=4503223", "title": "Arnbjorg", "text": ""}
{"id": "4503224", "revid": "47767", "url": "https://it.wikipedia.org/wiki?curid=4503224", "title": "Annbj\u00f8rg", "text": ""}
{"id": "4503225", "revid": "47767", "url": "https://it.wikipedia.org/wiki?curid=4503225", "title": "Annbjorg", "text": ""}
{"id": "4503226", "revid": "404449", "url": "https://it.wikipedia.org/wiki?curid=4503226", "title": "Roberto Pucci (politico)", "text": "Il 5 dicembre 1994 diventa sindaco di Massa con il sostegno di una coalizione di centro-sinistra, venendo riconfermato a fine mandato il 30 novembre 1998 fino al 27 maggio 2003.\nIl 29 aprile 2008 \u00e8 di nuovo eletto sindaco con il sostegno de La Sinistra l'Arcobaleno e di alcune liste civiche, terminando cos\u00ec l'ultimo mandato il 29 maggio 2013."}
{"id": "4503228", "revid": "58439264", "url": "https://it.wikipedia.org/wiki?curid=4503228", "title": "Provincia del Friuli (Regno d'Italia)", "text": ""}
{"id": "4503230", "revid": "729019", "url": "https://it.wikipedia.org/wiki?curid=4503230", "title": "AEA June Bug", "text": "L'AEA June Bug (noto anche come Aerodrome #3). fu un aeroplano sperimentale statunitense progettato da Glenn H. Curtiss per la Aerial Experiment Association; il 4 luglio 1908, ai comandi di Curtiss stesso, l'aereo vinse un premio messo in palio dalla rivista \"Scientific American\" per essere stato il primo velivolo a compiere pubblicamente un volo di un chilometro negli Stati Uniti; si trattava del primo trofeo aeronautico mai assegnato in quel Paese.\nStoria del progetto.\nIl June Bug (nome dato comunemente, in inglese, ai maggiolini del genere \"Phyllophaga\"). fu il terzo aeroplano costruito dalla Aerial Experiment Association (AEA), un gruppo di quattro giovani sperimentatori (Frederick Walker \"Casey\" Baldwin, Glenn Hammond Curtiss, John Alexander Douglas McCurdy e Thomas Etholen Selfridge) che l'inventore scozzese Alexander Graham Bell aveva raccolto intorno a s\u00e9 nel 1907 allo scopo di portare avanti ricerche ed esperimenti pratici nel campo della nascente aviazione. In particolare, l'AEA intendeva porsi in continuit\u00e0 con i risultati del pioniere dell'aviazione australiano Lawrence Hargrave, che negli ultimi anni del XIX secolo aveva svolto ricerche significative sulle ali a scatola.\nDopo aver fatto compiere brevi voli alle loro prime due creazioni, il Red Wing (Aerodrome #1) e il White Wing (Aerodrome #2), i membri dell'AEA \u2013 e Curtiss in particolare, che aveva guidato la progettazione del June Bug \u2013 ritennero che il loro terzo aeromobile sarebbe stato in grado di volare per oltre un chilometro e decisero quindi di concorrere per un trofeo che, nel 1907, lo \"Scientific American\" aveva messo in palio con il contributo economico dell'Aero Club of America: il premio, chiamato \"Scientific American Trophy\", consisteva in una statuetta d'argento. che sarebbe stata assegnata proprio al primo aereo che fosse riuscito a percorrere in un volo pubblico pi\u00f9 di un chilometro. La prima edizione prevedeva un premio aggiuntivo di 2\u00a0500 dollari.\nQuando il trofeo era stato bandito sembrava che la vittoria dei fratelli Wright fosse scontata: il loro Flyer III, gi\u00e0 nel 1905, era riuscito a compiere un volo di 39 minuti in cui aveva percorso 38 chilometri. Tuttavia, determinati a sfruttare al massimo il potenziale economico dei loro risultati, i due fratelli di Dayton avevano svolto i loro voli quasi in segreto, con pochi testimoni, comunque senza dare alle loro imprese un significativo riscontro mediatico e portandole avanti in assenza di osservatori ufficiali; in sostanza, al fine di vincere il trofeo dello \"Scientific American\", essi avrebbero dovuto compiere finalmente un volo davvero pubblico.\nTra il 1906 e il 1907, assorbiti dagli impegni legati al tentativo di vendere i loro aeroplani negli USA e in Francia, i Wright avevano per\u00f2 sospeso le sperimentazioni pratiche che avevano portato avanti con continuit\u00e0 fino al 1905: in quei due anni non avevano compiuto alcun volo.\nQuando, intorno alla fine del giugno 1908, Curtiss comunic\u00f2 agli organizzatori del trofeo la sua intenzione di partecipare e fiss\u00f2 la data del suo tentativo per il 4 luglio, presi alla sprovvista lo \"Scientific American\" (che tentava di fare ammenda per lo scetticismo dimostrato nei loro confronti) e l'Aero Club of America (che li aveva sostenuti fin da quando era stato fondato) incoraggiarono i Wright a concretizzare in fretta la loro partecipazione alla gara svolgendo il prima possibile il loro volo di un chilometro; si offrirono addirittura, rivolti ai Wright, di rimandare il volo dell'AEA per consentir loro di tentare per primi; Wilbur per\u00f2 era partito per l'Europa in maggio, e Orville lavorava a ritmi serrati per approntare l'aereo con cui avrebbe dovuto eseguire delle prove di volo di fronte all'esercito statunitense. Contemporaneamente, Orville stava anche scrivendo un articolo per il \"Century Magazine\" che se da un lato, secondo i due fratelli, avrebbe convinto l'opinione pubblica della loro paternit\u00e0 rispetto all'invenzione dell'aeroplano, dall'altro sottraeva a Orville ancora pi\u00f9 tempo. Quando infine emerse la clausola che, ai fini del premio, il decollo doveva avvenire in modo del tutto autonomo (mentre i Wright avevano sempre usato, per favorire il distacco dal suolo, rotaie o catapulte) Orville consider\u00f2 che non avrebbe comunque fatto in tempo a installare delle ruote sotto il suo aereo e a eseguire i necessari test, e quindi decise di rinunciare del tutto alla partecipazione alla gara indetta dallo \"Scientific American\". La strada rimaneva cos\u00ec spianata per l'AEA e Curtiss.\nTecnica.\nBasato sulle precedenti esperienze del Red Wing (progettato sotto la guida di Selfridge). e del White Wing (di Baldwin), rispetto ai quali costituiva comunque un significativo miglioramento, il June Bug di Curtiss aveva molte caratteristiche in comune soprattutto con il suo immediato predecessore, il White Wing: conservava la struttura alare biplana tipica sia del Red Wing che del White Wing, con l'ala inferiore dotata di un diedro positivo che aumentava progressivamente avvicinandosi alle estremit\u00e0 alari e con l'ala superiore ad essa simmetrica (il che avvicinava l'aspetto dell'aereo a quello degli aquiloni a scatola di Hargrave), ma aveva il sistema di superfici di controllo del volo del White Wing (alettoni per il controllo del rollio alle estremit\u00e0 alari, un timone per il controllo dell'imbardata in coda e piani orizzontali per il controllo e la stabilizzazione del beccheggio tanto in testa quanto in coda al velivolo).\nL'aereo era privo di fusoliera e il pilota sedeva senza protezioni all'aperto, sopra il bordo d'attacco dell'ala inferiore, immediatamente davanti al motore. A prua della cella alare una struttura in legno reggeva un piano orizzontale articolato; a poppa di essa due strutture laterali pure in legno, disposte in modo da non interferire con la rotazione dell'elica collocata in posizione spingente, reggevano un secondo piano orizzontale (biplano) al quale era vincolato anche, perpendicolarmente, un piano verticale. Le superfici aerodinamiche, a loro volta basate su una struttura in legno e collegate tra di loro tramite montanti pure lignei, erano rivestite in tela.\nL'aereo era dotato del primo carrello triciclo sterzabile mai installato su un aereo statunitense.\nIl motore era lo stesso V8, progettato da Curtiss stesso, che era gi\u00e0 stato il propulsore del White Wing. Aveva 8 cilindri in alluminio disposti a V su un basamento in ferro. Capace di erogare 24-25. hp, esso era installato nella stessa configurazione spingente caratteristica del Red Wing e del White Wing. L'elica aveva un diametro di 1,88 metri (6 piedi e 2 pollici). ed era costituita da dieci o dodici strati di legno d'abete; era collegata direttamente all'albero motore, e a regime girava con esso a 1\u00a0200 giri al minuto.\nImpiego operativo.\nIl June Bug comp\u00ec il suo primo volo il 21 giugno 1908; quello stesso giorno Curtiss port\u00f2 a termine con successo altri due decolli, e nella settimana successiva riusc\u00ec far compiere all'aereo voli di oltre 900 metri, che battevano i primati personali del pilota e progettista e facevano ben sperare all'AEA a proposito del trofeo dello Scientific American. Curtiss decise di tentare l'impresa il 4 luglio, nell'anniversario della firma della Dichiarazione d'indipendenza statunitense, convinto che per l'occasione un gran numero di persone sarebbero accorse per essere testimoni di un evento di rilevanza nazionale.\nIl June Bug esegu\u00ec i suoi voli di collaudo decollando a volte da Stony Brook Farm, un'area pianeggiante (poco pi\u00f9 di 3 chilometri a sud di Hammondsport). ottenuta riadattando una pista da corsa lunga circa 800 metri che l'AEA aveva preso in affitto, a volte dal campo di volo improvvisato a Kingsley Field, sulla riva del lago Keuka (a sua volta poco distante da Hammondsport).\nIl June Bug esegu\u00ec altri test prima del tentativo ufficiale di percorrere un chilometro in volo. Il 2 luglio l'aereo non era stato in grado di alzarsi dal suolo, per lo sconforto dei membri dell'AEA; Selfridge, tuttavia, not\u00f2 che la verniciatura del rivestimento in tela delle ali si era rovinata, con la conseguenza che il vento relativo attraversava le ali anzich\u00e9 lambirle e non generava quindi alcuna portanza; con una nuova mano di vernice il problema venne risolto e l'aereo fu pronto per ulteriori prove di volo entro la mattina del giorno successivo, il 3 luglio. Curtiss decoll\u00f2 nonostante le condizioni climatiche non ottimali, ma una raffica di vento mand\u00f2 fuori controllo l'aeroplano, facendolo precipitare da una quota di circa cinque metri; bench\u00e9 il pilota non avesse riportato lesioni, la squadra dovette lavorare tutto il giorno per rimettere il velivolo (la cui ala sinistra aveva riportato danni gravi) in condizioni volo. Alle sette e mezza di sera venne eseguita una seconda prova di volo, in cui l'aereo si comport\u00f2 in modo pienamente soddisfacente.\nSabato 4 luglio, in accordo con le previsioni di Curtiss, in centinaia. si recarono a Stony Brook Farm, vicino a Hammondsport, una piccola localit\u00e0 di campagna dedita alla viticoltura. Da New York giunsero, in treno, anche molte personalit\u00e0 pubbliche: Alan R. Hawley, Augustus Post, Charles M. Manley e altri diciannove membri. dell'Aero Club of America, Stanley Y. Beach dello \"Scientific American\", membri della New York Society of Engineers e della New York Aeronautical Society, giornalisti sia del settore (come E. L. Jones, direttore dell'\"American Journal of Aeronautics\") sia non specializzati. Era presente anche il pioniere dell'aviazione Augustus Moore Herring.\nIl tempo fu cattivo fin dalla mattina, e la minaccia di precipitazioni si concretizz\u00f2 in scrosci di pioggia intorno a mezzogiorno, anche se questo non bast\u00f2 a disperdere la folla di curiosi. Il cielo comunque si rischiar\u00f2 nel tardo pomeriggio: verso le cinque l'aereo fu estratto dal suo riparo, la coda (separata dal resto del velivolo per facilitarne l'immagazzinamento) venne montata, il motore fu provato e i fotografi ebbero modo di immortalare la circostanza. Una bandierina rossa fu piantata a un chilometro dal punto in cui l'aereo avrebbe dovuto decollare. Un primo tentativo di decollo avvenne verso le sei, quando il cielo era ormai sostanzialmente sereno: il pilota prese posto a bordo dell'aereo, il motore venne avviato e, dopo una corsa di decollo di 12 secondi e 30 metri, il June Bug prese il volo; tuttavia, a causa di un'imperfetta regolazione dell'angolo con cui la coda era stata collegata al resto della struttura, l'aereo assunse un assetto marcatamente cabrato e sal\u00ec rapidamente fino a oltre 12 metri prima che Curtiss, incapace di far abbassare il muso del velivolo, togliesse motore facendo planare dolcemente l'aereo in un campo; aveva coperto circa due terzi del percorso di un chilometro.\nL'aereo venne riportato al punto di partenza ed esaminato con cura. Risolto il problema della coda, ed eseguiti ulteriori controlli, alle sette il June Bug fu di nuovo pronto a partire. Il decollo avvenne con successo, Curtiss prese un po' di quota e si stabilizz\u00f2 intorno ai 6 metri. Sorvol\u00f2 vigneti, campi e staccionate di filo spinato, perse qualche metro di quota avvicinandosi al traguardo, ma lo raggiunse, lo tagli\u00f2 e fece un'ampia virata a sinistra prima di atterrare. Curtiss aveva percorso in 1 minuto e 40 secondi (o, secondo quanto riport\u00f2 lo \"Scientific American\", 1 minuto e 42,4 secondi). una distanza compresa tra 1\u00a0551 metri (5\u00a0090 piedi). e 1\u00a0828 metri (6\u00a0000 piedi). a seconda di come venne calcolata la parte di percorso non rettilinea. La sua velocit\u00e0 media fu dunque compresa tra 56 chilometri orari (35 miglia oraria) e 63 chilometri orari (39 miglia orarie). In ogni caso, si aggiudic\u00f2 la prima edizione dello \"Scientific American Trophy\".\nNella tarda mattinata del giorno seguente Curtiss comp\u00ec un altro volo, della durata di 1 minuto e 14 secondi e della lunghezza di 1\u00a0372 metri (4\u00a0500 piedi); il June Bug esegu\u00ec un'ampia virata e complet\u00f2 quasi un cerchio completo prima di danneggiarsi, anche se in modo non grave, nell'atterraggio. Questo fu il sedicesimo volo del June Bug, il quale ne comp\u00ec altrettanti (per un totale di trentadue) nei tre mesi successivi.\nQuando i Wright, che erano titolari di un brevetto relativo ad un sistema di controllo del volo, ebbero notizia del successo di Curtiss, gli inviarono una comunicazione in cui precisavano che erano disposti a concedere a Curtiss e agli altri l'impiego del sistema di controllo da loro brevettato per eseguire voli sperimentali, ma non per impieghi commerciali o legati a manifestazioni pubbliche. Poich\u00e9 tuttavia i Wright avevano impiegato lo svergolamento alare per il controllo del rollio a bordo dei loro aeroplani, mentre per lo stesso scopo Curtiss aveva impiegato degli alettoni, e poich\u00e9 non era del tutto chiaro se il brevetto dei due fratelli coprisse solo il primo o anche i secondi, negli anni successivi i Wright e Curtiss combatterono un'aspra battaglia legale (che fin\u00ec per risolversi a favore dei Wright).\nNel novembre 1908 il June Bug venne modificato con l'aggiunta di due galleggianti allungati al posto del carrello d'atterraggio; cos\u00ec convertito in un idrovolante, il velivolo venne ribattezzato AEA Loon (dal nome dato comunemente agli uccelli della famiglia \"Gaviidae\"). Vennero svolti diversi tentativi di far decollare la macchina dal lago Keuka, ma a causa dell'elevata resistenza idrodinamica dei galleggianti essa non super\u00f2 i 43 chilometri orari (27 miglia orarie) e non fu in grado di decollare. Durante una di queste prove il pilota perse il controllo, il velivolo si schiant\u00f2 contro la superficie dell'acqua e si danneggi\u00f2. Venne recuperato, ma fu immagazzinato in un riparo per barche e fin\u00ec per marcire.\nEsemplari attualmente esistenti.\nNonostante la perdita del June Bug originale, nel 1976 la Mercury Aircraft di Hammondsport costru\u00ec e una replica del velivolo e la port\u00f2 in volo con successo. Quell'aereo \u00e8 attualmente conservato presso il Glenn H. Curtiss Museum, a sua volta ubicato a Hammondsport."}
{"id": "4503233", "revid": "767487", "url": "https://it.wikipedia.org/wiki?curid=4503233", "title": "Olmes Garc\u00eda", "text": ""}
{"id": "4503235", "revid": "554633", "url": "https://it.wikipedia.org/wiki?curid=4503235", "title": "Curtiss June Bug", "text": ""}
{"id": "4503237", "revid": "554633", "url": "https://it.wikipedia.org/wiki?curid=4503237", "title": "AEA Loon", "text": ""}
{"id": "4503240", "revid": "767487", "url": "https://it.wikipedia.org/wiki?curid=4503240", "title": "Patrizio (cantante)", "text": "Biografia.\nPatrizio Esposito nacque a Napoli, nel quartiere di Porta Capuana, il 27 novembre 1960. Inizi\u00f2 a cantare sin da bambino e, con la caratteristica timbrica delle voci bianche, incise i suoi primi album, tra i quali \"Pap\u00e0... \u00e8 Natale, 'O figlio do Marsigliese vol 2\", riscuotendo un notevole successo nell'ambito della cosiddetta canzone neomelodica, ma non solo.\nNel 1975 fu tra gli interpreti dello sceneggiato \"Il marsigliese\", al fianco di Renato Mori, Vittorio Mezzogiorno, Isa Danieli, Lina Polito e Marc Porel, una miniserie televisiva trasmessa dalla Rai. Nel 1983 present\u00f2 la canzone \"Tu sei qui\" su Rai 1, a \"Domenica In\" condotta da Pippo Baudo. Ha inciso tutti i suoi dischi con l'etichetta Zeus Record. Tra i suoi album pi\u00f9 noti vi sono: \"Na sbandata\" e \"Relazione\".\nMorte.\nIl 27 gennaio 1984 il cantante fu trovato morto per overdose a bordo della sua Matra-Simca, nel quartiere di Barra.\nSulla sua tomba il maestro Vittorio Annona scrisse in napoletano: "}
{"id": "4503243", "revid": "3831", "url": "https://it.wikipedia.org/wiki?curid=4503243", "title": "Studio Teologico Accademico Bressanone", "text": ""}
{"id": "4503244", "revid": "767487", "url": "https://it.wikipedia.org/wiki?curid=4503244", "title": "12 uomini da uccidere", "text": "12 uomini da uccidere (\"Inside the Mafia\") \u00e8 un film del 1959 diretto da Edward L. Cahn.\n\u00c8 un film poliziesco a sfondo drammatico statunitense con Cameron Mitchell, Robert Strauss e Grant Richards.\nProduzione.\nIl film, diretto da Edward L. Cahn su una sceneggiatura di Orville H. Hampton, fu prodotto da Robert E. Kent per la Robert E. Kent Productions e girato a Malib\u00f9 e nei Paramount Studios a Hollywood, Los Angeles, dal 30 marzo a met\u00e0 aprile 1959. Il titolo di lavorazione del film era \"Three Came to Kill\".\nDistribuzione.\nIl film fu distribuito con il titolo \"Inside the Mafia\" negli Stati Uniti da settembre 1959 dalla United Artists.\nAltre distribuzioni:\nPromozione.\nLe tagline sono:"}
{"id": "4503245", "revid": "486946", "url": "https://it.wikipedia.org/wiki?curid=4503245", "title": "Inside the Mafia", "text": ""}
{"id": "4503246", "revid": "640277", "url": "https://it.wikipedia.org/wiki?curid=4503246", "title": "Anne Stafford", "text": "Biografia.\nEra figlia di Henry Stafford, II duca di Buckingham e di Catherine Woodville, sorella della regina Elisabetta Woodville.\nSuo padre venne giustiziato per ordine di Riccardo III d'Inghilterra il 2 novembre 1483. Sua madre si rispos\u00f2 con Jasper Tudor, nato dal secondo matrimonio della regina Caterina di Valois con Owen Tudor.\nDopo la morte di Tudor il 21 dicembre 1495, Catherine spos\u00f2 Sir Richard Wingfield.\nIl primo marito di Anne fu Sir Walter Herbert, un figlio illegittimo di William Herbert, I conte di Pembroke.\nAnne port\u00f2 in dote al marito il castello di Raglan nel Galles. Quando Herbert mor\u00ec nel 1507 Anne aveva 20 anni e and\u00f2 a vivere nella residenza di suo fratello Edward Stafford, III duca di Buckingham a Thornbury fino a quando si rispos\u00f2.\nIl secondo marito fu George Hastings che spos\u00f2 nel 1509. La coppia ebbe otto figli:\nNel 1510 Anne fu al centro di uno scandalo quando suo fratello il duca, dopo aver saputo dicerie sul conto di Anne e Sir William Compton, trov\u00f2 Compton in camera di Anne. Compton fu costretto a prendere i voti per provare che lui ed Anne non avevano commesso adulterio. Il marito di Anne invece mand\u00f2 la moglie in convento a 60 miglia di distanza dalla corte.\nTuttavia nel 1523 Compton prese la decisione di lasciare in eredit\u00e0 ad Anne loe proprie terre in testamento.\nNonostante questo scandalo, i rapporti tra i coniugi furono stretti e affettuosi, come dimostrano le lettere scritte dal conte ad Anne nel 1525.\nAltri pettegolezzi inerenti Anne riguardarono il legame stretto tra la dama ed Enrico VIII d'Inghilterra al tempo in cui la regina Caterina d'Aragona ebbe un aborto nel 1510."}
{"id": "4503254", "revid": "217591", "url": "https://it.wikipedia.org/wiki?curid=4503254", "title": "Antonio Bencini", "text": ""}
{"id": "4503258", "revid": "1543377", "url": "https://it.wikipedia.org/wiki?curid=4503258", "title": "Stanno suonando la nostra canzone (album)", "text": "Stanno suonando la nostra canzone \u00e8 un album di Loretta Goggi e Gigi Proietti, pubblicato nel 1981.\nL'album era la colonna sonora del musical omonimo di Neil Simon \"The're playing our song\", al suo primo adattamento italiano, su musiche originali di Marvin Hamlisch e testi di Carole Bayer Sager, riadattati in italiano negli arrangiamenti da Renato Serio e nei testi da Carla Vistarini.. Gigi Proietti, regista e coprotagonista dello spettacolo assieme alla Goggi, \u00e8 interprete di molte tracce del 33 giri.\nA tutt'oggi l'album non \u00e8 mai stato ristampato su CD."}
{"id": "4503260", "revid": "767487", "url": "https://it.wikipedia.org/wiki?curid=4503260", "title": "Circondario di Volosca-Abbazia", "text": "Il circondario di Volosca-Abbazia era uno dei circondari in cui era suddivisa la provincia dell'Istria; successivamente pass\u00f2 alla neocostituita provincia del Carnaro.\nStoria.\nIl circondario venne istituito nel 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Volosca-Abbazia, Castelnuovo d'Istria e Bisterza.\nL'anno successivo venne distaccato dalla provincia dell'Istria e aggregato alla nuova provincia del Carnaro (eccettuati i comuni di Castelnuovo e Matteria, assegnati al circondario di Capodistria)\nIl circondario di Volosca-Abbazia venne soppresso nel 1926 e il territorio assegnato al circondario di Fiume.\nSuddivisione amministrativa.\nAll'atto dell'istituzione il circondario era cos\u00ec composto:"}
{"id": "4503261", "revid": "695564", "url": "https://it.wikipedia.org/wiki?curid=4503261", "title": "Living Things", "text": ""}
{"id": "4503264", "revid": "217591", "url": "https://it.wikipedia.org/wiki?curid=4503264", "title": "CMF Bencini", "text": ""}
{"id": "4503267", "revid": "599013", "url": "https://it.wikipedia.org/wiki?curid=4503267", "title": "Eric Metcalf", "text": "Carriera professionistica.\nUn giocatore dai molteplici talenti, Metcalf eccelse sia giocando in attacco che come ritornatore negli special team. Nella sua seconda stagione nella NFL guid\u00f2 la lega in yard ritornate da kickoff (1.052) e touchdown su ritorno (due). Inoltre guid\u00f2 la lega in touchdown su ritorno da punt per quattro diverse stagioni (1993\u20131995, 1997). Complessivamente, Metcalf termin\u00f2 la sua carriera con 2.392 yard corse, 541 ricezioni per 5.572 yard, 3.453 yard su ritorni da punt e 5.813 su ritorni da kickoff. Questo lo port\u00f2 a un totale di 17.230 yard in tutte le categorie, classificandosi nella top ten della storia della lega al momento del ritiro. Segn\u00f2 inoltre 55 touchdown (12 su corsa, 31 su ricezioni, 10 su ritorni da punt e 2 su ritorni da kickoff). I suoi 12 touchdown totali su ritorno lo pongono al terzo posto della storia della NFL dietro Devin Hester e Brian Mitchell. Le 10 marcature su ritorno da punt erano un record NFL finch\u00e9 il 2 ottobre 2011 Devin Hester lo super\u00f2 contro i Carolina Panthers. Metcalf \u00e8 l'unico giocatore della storia ad aver guadagnato oltre 7.000 yard in attacco e altre 7.000 su ritorni\nCollegamenti esterni.\n "}
{"id": "4503271", "revid": "767487", "url": "https://it.wikipedia.org/wiki?curid=4503271", "title": "Rivolta indiana nel West", "text": "Rivolta indiana nel West (\"Oklahoma Territory\") \u00e8 un film del 1960 diretto da Edward L. Cahn.\n\u00c8 un film western statunitense con Bill Williams, Gloria Talbott e Ted de Corsia.\nProduzione.\nIl film, diretto da Edward L. Cahn su una sceneggiatura di Orville H. Hampton, fu prodotto da Robert E. Kent per la Robert E. Kent Productions e girato a Santa Clarita e nell'Iverson Ranch a Chatsworth, Los Angeles, dal 15 luglio 1959.\nDistribuzione.\nIl film fu distribuito con il titolo \"Oklahoma Territory\" negli Stati Uniti dal 22 agosto 1960\u00a01960 dalla United Artists.\nAltre distribuzioni:"}
{"id": "4503272", "revid": "110157", "url": "https://it.wikipedia.org/wiki?curid=4503272", "title": "V.League Top Match 2006 (femminile)", "text": "Il V.League Top Match di pallavolo femminile 2006 si \u00e8 svolto dal 22 al 23 aprile 2006: al torneo hanno partecipato due squadre di club giapponesi e due squadre di club sudcoreane; la vittoria finale \u00e8 andata per la prima volta alle Hisamitsu Springs.\nRegolamento.\nLa competizione prevede che vi prendano parte 4 squadre: 2 provenienti dalla V-League sudcoreana e due provenienti dalla V.Premier League giapponese. \u00c8 previsto un round-robin nel quale per\u00f2 non si scontrano le formazioni provenienti dallo stesso campionato. Ogni vittoria vale un punto. Vince la squadra che ottiene pi\u00f9 vittorie, ma, in caso di arrivo a pari punti, viene preso in considerazione prima il quoziente punti e poi, eventualmente, il quoziente set."}
{"id": "4503273", "revid": "599013", "url": "https://it.wikipedia.org/wiki?curid=4503273", "title": "Oklahoma Territory", "text": ""}
{"id": "4503282", "revid": "599013", "url": "https://it.wikipedia.org/wiki?curid=4503282", "title": "Juha Tella", "text": "Biografia.\nIn Coppa del Mondo gareggi\u00f2 dal 1985 al 1989, ottenendo l'unico podio il 1\u00ba marzo 1985 a Lahti (3\u00b0).\nIn carriera prese parte a un'edizione dei Giochi olimpici invernali, (38\u00b0 nell'individuale, 41\u00b0 nella sprint, 12\u00b0 nella staffetta), e a tre dei Campionati mondiali (4\u00b0 nella staffetta a Falun/Oslo 1986 il miglior risultato)."}
{"id": "4503287", "revid": "72396", "url": "https://it.wikipedia.org/wiki?curid=4503287", "title": "Riccardo Giacoia", "text": "Biografia.\nFiglio di Emanuele Giacoia (storico giornalista di 90\u00ba minuto) inizia a fare giornalismo nel 1988 a Telespazio Calabria e ai giornali Gazzetta del Sud e Il Mattino, seguendo la cronaca, la politica, lo sport e lo spettacolo, tra gli anni '80 e '90 collabora anche con i settimanali Panorama e Epoca e con i telegiornali e programmi giornalistici della Fininvest (oggi Mediaset) a cui Telespazio Calabria forniva immagini e servizi chiusi, Giacoia fu anche informatore della Calabria per i allora nascenti telegiornali della Fininvest, nel 1997 passa a Rai 3 Calabria dove conduce il tg e segue sempre la cronaca, la politica, lo sport e lo spettacolo, nella cronaca seguir\u00e0 l'alluvione in Calabria nel 2000, il delitto Sessa nel 2002 e il delitto Fortugno nel 2005 e inchieste sulla 'ndrangheta, per lo sport fu radiocronista dalla Calabria di Tutto il calcio minuto per minuto e inviato sempre dalla Calabria di 90\u00ba minuto. Nel 2007 si dedicher\u00e0 esclusivamente alla cronaca seguendo la strage di Duisburg e inchieste sulla 'ndrangheta tra cui alcune andranno in onda in TG2 Dossier, nel 2009 segue come inviato del TG2 e del TG3 il terremoto dell'Aquila, nel 2010 e nel 2011 ricever\u00e0 minacce dall' 'ndrangheta, nel 2011 si trasferisce a Roma al TG1 dove seguir\u00e0 il calcioscomesse, il crollo di Barletta e il terremoto in Emilia nel 2012."}
{"id": "4503288", "revid": "1543377", "url": "https://it.wikipedia.org/wiki?curid=4503288", "title": "Buick Sport Wagon", "text": "La Sport Wagon \u00e8 un'autovettura mid-size prodotta dalla Buick dal 1964 al 1972 solo in versione familiare quattro porte.\nStrettamente collegata alla Oldsmobile Vista Cruiser, di cui per\u00f2 non replic\u00f2 il successo, la Sport Wagon era caratterizzata da un tetto di forma allungata e da finestrature posizionate anche sopra la seconda fila di sedili ed in corrispondenza del bagagliaio. La Sport Wagon era, in sostanza, la versione a passo lungo della Buick Skylark familiare. \u00c8 stata prodotta in tre serie che vennero commercializzate, rispettivamente, dal 1964 al 1967, dal 1968 al 1969 e dal 1970 al 1972, e che furono tutte basate sul pianale A della General Motors. Dal 1978 al 1980 la Sport Wagon fu invece un allestimento della Century.\nBasata sul pianale A della General Motors, la Sport Wagon ebbe il motore installato anteriormente. La trazione era invece posteriore.\nLa prima serie: 1964\u20131967.\nIl modello \u00e8 stato introdotto il 1\u00ba febbraio 1964. La Sport Wagon era innovativa per l'epoca, e si basava sul pianale A della General Motors, che aveva un passo di 3.048\u00a0mm. Quest'ultimo, era quindi 127\u00a0mm pi\u00f9 lungo di quello delle Skylark berline e familiari.\nIl motore installato di serie era un V8 da 5,2 L di cilindrata e 210 CV di potenza. Era invece opzionale un V8 da 5,8 L e 250 CV.\nLe Sport Wagon prodotte dal 1964 al 1967 avevano un tettuccio che consisteva in quattro vetri oscurati che circondavano la parte sopraelevata del tetto stesso. Una terza fila di sedili disposta frontemarcia era offerta tra gli \"optional\". Le Sport Wagon erano disponibili negli allestimenti \"base\" e \"Custom\".\nLa seconda serie: 1968\u20131969.\nLa riprogettazione del 1968 fu caratterizzata dal ridisegnamento della fiancata, con l'installazione di un profilo ad \"S\" lungo la linea di cintura. Il tetto, precedentemente suddiviso in due finestrature nella zona posteriore, venne sostituito da un tettuccio la cui zona retrostante era costituita da un pannello in vetro in un pezzo unico, sopra la seconda fila di sedili. Questa caratteristica fu poi ereditata dal modello del 1969. La vetratura sopra il bagagliaio rimase la medesima di quella della serie precedente.\nQuesta serie di Sport Wagon aveva un passo di 3.073\u00a0mm. Ci\u00f2 permetteva l'installazione di una terza serie di sedili che non era disponibile sulle versioni familiari della Special, le quali avevano invece un passo di 2.946\u00a0mm.\nI motori disponibili erano due, un V8 da 5,7 L, che era comune con la Skylark, ed un V8 big-block da 6,6 L. Quest'ultimo era disponibile anche sulla Gran Sport.\nLa terza serie: 1970\u20131972.\nNel 1970 i modelli mid-size Buick furono riprogettati. La Sport Wagon divent\u00f2 la versione lussuosa della simile, e meno costosa, Buick Skylark familiare. Le vetrature del tettuccio non vennero pi\u00f9 offerte e le Sport Wagon ora avevano un passo di 2.946\u00a0mm che era condiviso con la Skylark quattro porte berlina.\nLa Sport Wagon come allestimento della Century: 1978\u20131980.\nDal 1978 al 1980 la \"Sport Wagon\" fu un allestimento della Century familiare. Esso comprendeva una differente calandra che era dotata di inserti in tinta con la carrozzeria, di una verniciatura speciale, di ruote sportive e di sospensioni particolari."}
{"id": "4503290", "revid": "767487", "url": "https://it.wikipedia.org/wiki?curid=4503290", "title": "L'ombra della vendetta", "text": "L'ombra della vendetta (\"The Crimebusters\") \u00e8 un film del 1962 diretto da Boris Sagal.\n\u00c8 un film poliziesco a sfondo drammatico statunitense con Peter Mark Richman, Martin Gabel e Phillip Pine.\nProduzione.\nIl film, diretto da Boris Sagal su una sceneggiatura di David Karp e Paul Monash con il soggetto dello stesso Karp, fu prodotto da Charles Russell per la MGM Television e la Metro-Goldwyn-Mayer.\nDistribuzione.\nIl film fu distribuito con il titolo \"The Crimebusters\" negli Stati Uniti nel 1962 dalla Metro-Goldwyn-Mayer.\nAltre distribuzioni:"}
{"id": "4503291", "revid": "46931", "url": "https://it.wikipedia.org/wiki?curid=4503291", "title": "The Crimebusters", "text": ""}
{"id": "4503294", "revid": "110157", "url": "https://it.wikipedia.org/wiki?curid=4503294", "title": "Wadi al-Jarf", "text": "Wadi al-Jarf \u00e8 l'attuale nome di un'area lungo la costa del Golfo di Suez, nel Mar Rosso in Egitto, circa 120\u00a0km a sud di Suez dove sorgeva quello che \u00e8 considerato il porto pi\u00f9 antico del mondo, risalente alla IV dinastia egizia (2620-2500 a.C.) cio\u00e8 a circa 4500 anni fa. Sul luogo sono stati rinvenuti molti manufatti e ceramiche che ne hanno consentito la datazione. Sono state trovate ancore di pietra nel bacino del porto, in acqua, e, in grotte scavate nelle pendici delle colline a 5\u00a0km nell'entroterra, papiri, anfore da trasporto e resti di materiali per la costruzione e la manutenzione di imbarcazioni.\nQuesti ritrovamenti confermano non solo i commerci con i vicini porti del Sinai, ma la capacit\u00e0 degli egiziani dell'Antico Regno di intraprendere viaggi per mare di lunga percorrenza, per raggiungere forse il mitico Paese di Punt.\nIl luogo.\nWadi al-Jarf si trova 24\u00a0km a sud dello sbocco del Wadi Araba, un arido vallone che con una lunghezza di circa 160\u00a0km collega la valle del Nilo a nord di Beni Souef e l'oasi di Fayyum con la costa del Mar rosso in prossimit\u00e0 della cittadina di Zafarana. Il sito archeologico \u00e8 posto ai piedi del monte Gal\u00e2l\u00e2 in prossimit\u00e0 del Wadi Deir che conduce al monastero di San Paolo. Consta di due parti, la prima nell'entroterra a circa 5\u00a0km dall'attuale costa del Mar Rosso dove si trovano le grotte, la seconda il porto vero e proprio sulla riva del mare. Lungo la linea che congiunge i due siti si trova un antico edificio che costituisce parte integrante del sito.\nLa scoperta.\nIl sito archeologico fu scoperto per la prima volta, nel 1832, da John Gardner Wilkinson, viaggiatore e pioniere inglese dell'archeologia, il quale individu\u00f2 anche le gallerie e ritenne che fossero tombe.\nFu riscoperto da una squadra francese, diretta dall'archeologo Fran\u00e7ois Bissey nel 1953 che denomin\u00f2 il sito Rod el-Khawaga ma che ben presto lo abbandon\u00f2 a causa della crisi di Suez nel 1956. La pubblicazione, nel 2008, di parte degli archivi di Bissey fu il punto di partenza per una nuova campagna di scavi iniziati nel 2011 e completati nel 2012 da un team misto franco egiziano diretto da Pierre Tallet della Sorbona di Parigi e da El Sayed Mahfouz dell'University di Assiut.\nNell aprile del 2013 Pierre Tallet e Gr\u00e9gory Marouard (Oriental Institute, University of Chicago) annunciarono la scoperta del porto antico e dei papiri di al-Jarf.\nPrecedenti campagne di Tallet avevano portato alla luce nel sito di Ayn Sukhna (circa 80\u00a0km pi\u00f9 a nord di Wadi al-Jarf) strutture simili, pi\u00f9 recenti nel loro sviluppo e forse fondate nel corso della V dinastia, ma poco strutturate, senza sporgenti a mare a di dimensioni ridotte rispetto a Wadi al-Jarf.\nNel 2005 l'archeologo italiano Rodolfo Fattovich dell'Universit\u00e0 degli studi di Napoli \"L'Orientale\" aveva trovato a Mersa Gawasis un porto risalente alla XVIII dinastia egizia, riferibile al viaggio della regina Hatshepsut verso il paese di Punt.\nManufatti.\nIl porto.\nIl complesso del porto disponeva di un molo di pietra, a forma di L, che si estendeva in mare per una lunghezza di circa 300 m che risulta ancora parzialmente affiorante durante la bassa marea.\nIl porto era sovrastato da un \"alamat\", una sorta di torre di pietre ammassate che veniva usata come segnale per individuare il porto lungo una costa poco differenziata nel suo sviluppo.\nGrazie all'esplorazione subacquea gli archeologi sono stai in grado di recuperare 21 ancore di pietra che confermano che la struttura muraria sia stato il molo di un porto. Per la prima volta ancore faraoniche sono state rinvenute nel loro contesto originale e sono di gran lunga le pi\u00f9 antiche rinvenute. Molto probabilmente queste ancore erano usate come ormeggio permanente per le navi che attraccavano al porto. Accanto alle ancore sono state rinvenute grandi anfore, di fabbricazione locale, simili a quelle rinvenute nelle gallerie, il che conferma l'uso coevo del porto e dei magazzini nelle gallerie. La datazione della ceramica delle anfore conferma che il porto risale alla IV dinastia attorno al 2600a.C.\nAltre 99 ancore sono state rinvenute nei resti di edifici apparentemente destinati a magazzino.\nGli alloggiamenti.\nA nord del porto, a circa 500 m, sono stati trovati tre gruppi di edifici. La costruzione a pianta rettangolare e l'organizzazione delle stanze secondo uno schema a celle indicano che essi erano destinati ad alloggi.\nL'edificio.\nAd ovest del porto, a circa 2\u00a0km, sulle prime colline di arenaria si trova una zona presumibilmente adibita a ricovero per le numerose maestranze presenti in loco. Uno di questi edifici \u00e8 stato regolarmente riutilizzato nel corso dei secoli, presenta un'organizzazione interna secondo uno schema tipico del Regno antico e la datazione delle ceramiche ne conferma l'et\u00e0. Le celle sono orientate nord-sud, ma la funzione dell'edificio \u00e8 ancora sconosciuta. Con una dimensione di 60 x 30 m \u00e8 la struttura faraonica pi\u00f9 grande mai rinvenuta sulla costa del Mar Rosso.\nLe gallerie.\nCirca 5\u00a0km all'interno della costa sono state rinvenute 30 gallerie, accuratamente scavate nell'arenaria delle prime colline del deserto orientale, che presumibilmente fungevano, come nei siti di Ayn Sukhna e Mersa Gawasis, da deposito di materiali e derrate per le spedizioni navali che usavano il vicino porto.\nOgni galleria poteva essere chiusa con pesanti lastre di arenaria, in maniera simile alle chiusure delle camere sepolcrali delle piramidi e delle tombe del Regno antico.\nAll'interno delle gallerie sono stati rinvenuti numerosi materiali e manufatti: pezzi di legno, incastri, funi, pezzi di vela, resti organici. Alcuni elementi di legno sono stati identificati come parti di grandi navi ed elementi legati alla navigazione come remi, timoni, scatole di legno, attrezzi da lavoro in legno e pietra.\nNelle gallerie sono state rinvenute grandi anfore, fabbricate localmente, in due fornaci dei dintorni, spesso marcate con segni geroglifici in rosso che identificano il nome della nave o degli equipaggi coinvolti nelle spedizioni.\nSono stati ritrovati anche numerosi frammenti di papiri databili alla quarte dinastia che di tale periodo danno uno spaccato di vita. Questi papiri sono i pi\u00f9 antichi mai rinvenuti in Egitto.\nLe gallerie hanno una lunghezza compresa tra 16 e 34 m ed hanno un'altezza di circa 2,50 m ed una larghezza tra 2,50 e 3 m. La galleria G3 contiene resti di una pittura murale che rappresenta un ufficiale con il bastone di comando in mano. Iscrizioni geroglifiche ne danno il nome ed il rango di scriba di Fayyum. Il riferimento a Fayyum corrobora la tesi che gli egiziani usassero il Wadi Araba per collegare con carovane di trasporto sia Fayyum che la valle del Nilo al Mar Rosso.\nDavanti all'ingresso delle gallerie c'\u00e8 una terrazza pavimentata che consente un pi\u00f9 facile accesso e probabilmente evita che l'acqua penetri nelle gallerie stesse.\nTallet e colleghi ritengono che questo porto possa essere riconducibile al regno del faraone Cheope (2589\u20132566 a.C.) il cui nome \u00e8 inciso in alcuni blocchi di pietra rinvenuti nel sito.\nI papiri.\nDieci dei papiri rinvenuti sono molto ben conservati. La maggior parte di questi documenti \u00e8 databile all'anno 27 del regno di Cheope e descrive come l'amministrazione centrale inviasse cibo e forniture ai navigatori egiziani. Un documento assume importanza particolare, \u00e8 il diario di Merrer un dignitario coinvolto nelle costruzione della grande piramide di Cheope."}
{"id": "4503298", "revid": "599013", "url": "https://it.wikipedia.org/wiki?curid=4503298", "title": "Giovanni Pantaleoni", "text": "Carriera.\nPantaleoni ha iniziato la carriera nella nat\u00eca Cupramontana, che grazie anche al suo contributo ha ottenuto un doppio salto di categoria dalla Serie C1 alla A2 tra il 1994 e il 1995. Nel 1998 e 1999 ha giocato nella massima serie con Caserta.\nSi \u00e8 poi trasferito al Rimini Baseball nel 2000, rimanendo in riva all'Adriatico per un totale di quattro stagioni, conquistando due scudetti e due Coppe Italia. A 26 anni passa alla Fortitudo Baseball Bologna, squadra con cui vince altri due titoli nazionali e due coppe. Nel 2010 viene ingaggiato dal San Marino Baseball, formazione che vince altri due campionati italiani durante la sua permanenza oltre alla conquista dell'European Cup in campo continentale.\nL'esordio in Nazionale risale invece al 2001, quando gioc\u00f2 da titolare gli Europei di quell'anno nel ruolo di seconda base. Tre anni pi\u00f9 tardi ha partecipato alla spedizione azzurra alle Olimpiadi di Atene.\nNel gennaio 2015 ha annunciato il ritiro, accettando un ruolo all'interno dell'IBAF."}
{"id": "4503301", "revid": "110157", "url": "https://it.wikipedia.org/wiki?curid=4503301", "title": "V.League Top Match 2007 (femminile)", "text": "Il V.League Top Match di pallavolo femminile 2007 si \u00e8 svolto dal 28 al 29 aprile 2007: al torneo hanno partecipato due squadre di club giapponesi e due squadre di club sudcoreane; la vittoria finale \u00e8 andata per la seconda volta alle Hisamitsu Springs.\nRegolamento.\nLa competizione prevede che vi prendano parte 4 squadre: 2 provenienti dalla V-League sudcoreana e due provenienti dalla V.Premier League giapponese. \u00c8 previsto un round-robin nel quale per\u00f2 non si scontrano le formazioni provenienti dallo stesso campionato. Ogni vittoria vale un punto. Vince la squadra che ottiene pi\u00f9 vittorie, ma, in caso di arrivo a pari punti, viene preso in considerazione prima il quoziente punti e poi, eventualmente, il quoziente set."}
{"id": "4503304", "revid": "486946", "url": "https://it.wikipedia.org/wiki?curid=4503304", "title": "It'$ Only Money", "text": ""}
{"id": "4503306", "revid": "599013", "url": "https://it.wikipedia.org/wiki?curid=4503306", "title": "Tony Brown (rugbista)", "text": "Biografia.\nCresciuto nella provincia di Otago, si trasfer\u00ec a Dunedin per gli studi superiori; l\u00ec milit\u00f2 nel locale Harbour RC.\nNel 1995 debutt\u00f2 per con Otago nel campionato nazionale delle province, di cui disput\u00f2 la finale, e l'anno successivo, con la nascita del Super Rugby, entr\u00f2 a fare parte della \"franchise\" degli Highlanders fin dalla sua origine.\nNel giugno 1999 debutt\u00f2 negli \"All Blacks\" contro e pochi mesi dopo prese parte alla che vide la classificarsi al quarto posto finale.\nFece parte della Nazionale fino al 2001, poi non fu pi\u00f9 convocato; nel 2005 lasci\u00f2 gli Highlanders per trasferirsi in Giappone e firmare un contratto con i Sanyo (poi Panasonic) Wild Knights, club nel quale rimase complessivamente cinque stagioni, alternando la frequenza in Top League, della cui prima edizione fu vincitore, con due stagioni in Sudafrica negli Sharks e gli Stormers.\nDurante una partita in Giappone rischi\u00f2 gravemente la fine della carriera, essendosi lesionato il pancreas in un incidente di gioco; tuttavia riprese normalmente l'attivit\u00e0.\nNel 2011 torn\u00f2 agli Highlanders per un'ultima stagione, dopodich\u00e9 si ritir\u00f2; dopo un'ulteriore stagione ai Wild Knights come assistente allenatore \u00e8 tornato in Nuova Zelanda come allenatore della squadra provinciale di Otago."}
{"id": "4503309", "revid": "606039", "url": "https://it.wikipedia.org/wiki?curid=4503309", "title": "Olethreutes micanthana", "text": ""}
{"id": "4503312", "revid": "1645873", "url": "https://it.wikipedia.org/wiki?curid=4503312", "title": "Ivan Regent", "text": "Biografia.\nDi famiglia slovena, \u00e8 cresciuto a Trieste, dove ha lavorato dapprima come manovale e poi come giornalista. Iscritto dal 1902 al Partito socialdemocratico jugoslavo, ha militato successivamente anche nel Partito Socialista Italiano, venendo eletto nel Comitato centrale al Congresso del 1919. Ha poi partecipato alla scissione di Livorno e alla successiva fondazione del Partito Comunista d'Italia.\nCon l'avvento del fascismo in Italia \u00e8 emigrato nel 1927 a Lubiana. Espulso dal neonato Regno di Jugoslavia nel 1929, si \u00e8 rifugiato prima a Vienna e poi a Parigi. Dopo l'espulsione anche dalla Francia si \u00e8 recato in Belgio. Da qui, come membro della segreteria del Soccorso Rosso Internazionale, nel 1931 si \u00e8 spostato a Mosca, dove si \u00e8 recato su proposta di Palmiro Togliatti insieme alla moglie Amalia Licer e alla figlia adottiva Mara.\nIn Russia ha collaborato a lungo con l'Istituto per la traduzione della letteratura marxista e dal 1939 con Radio Mosca, dove ha curato programmi in lingua italiana e slovena. Durante la Seconda guerra mondiale ha seguito lo sviluppo del movimento di liberazione nei Balcani, ottenendo il permesso di unirvisi nel 1945. Dopo la guerra ha ricoperto vari importanti incarichi politici nella Jugoslavia socialista."}
{"id": "4503313", "revid": "767487", "url": "https://it.wikipedia.org/wiki?curid=4503313", "title": "1000 dollari per un Winchester", "text": "1000 dollari per un Winchester (\"Blood on the Arrow\") \u00e8 un film del 1964 diretto da Sidney Salkow.\n\u00c8 un film western statunitense con Dale Robertson, Martha Hyer e Wendell Corey.\nTrama.\nUna pattuglia della Cavalleria degli Stati Uniti, che trasporta il prigioniero Wade Cooper, subisce un'imboscata mentre attraversa il territorio dell'Arizona da parte dei Coyotero, una trib\u00f9 indiana della nazione Apache. Tutti vengono uccisi ad eccezione di Cooper che, ferito, viene creduto morto. Egli vaga poi attraverso il deserto e viene trovato, quasi senza sensi, da Nancy Mailer che lo porta al trading post gestito dal marito, Clint Mailer. Mailer capisce che Cooper \u00e8 un fuggitivo con una taglia sulla sua testa e si rifiuta di assisterlo ma la moglie lo convince. Mailer ha scoperto da poco un ricco giacimento d'oro ed \u00e8 deciso a tutto pur di proteggere la sua scoperta.\nMentre la tensione tra i tre sale, alcuni Coyotero fanno un agguato e rapiscono il figlio dei Mailer, Tim, tenendolo in ostaggio con la speranza che Mailer ceda e consegni loro decine di Winchester entro sette giorni affinch\u00e9 possano continuare la loro guerra contro i bianchi.\nProduzione.\nIl film, diretto da Sidney Salkow su una sceneggiatura di Robert E. Kent con il soggetto di Mark Hanna e dello stesso Kent, fu prodotto da Sam Firks e Leon Fromkess per la Leon Fromkess-Sam Firks Productions e girato a Superior (Arizona).\nDistribuzione.\nIl film fu distribuito con il titolo \"Blood on the Arrow\" negli Stati Uniti dall'11 ottobre 1964 dalla Allied Artists Pictures.\nAltre distribuzioni:\nCritica.\nSecondo il Morandini il film \u00e8 mediocre. Secondo Leonard Maltin il film \u00e8 \"un western piuttosto monotono\".\nPromozione.\nLa tagline \u00e8: \"Their Justice Was The Arrow! \"."}
{"id": "4503315", "revid": "46931", "url": "https://it.wikipedia.org/wiki?curid=4503315", "title": "Blood on the Arrow", "text": ""}
{"id": "4503316", "revid": "110157", "url": "https://it.wikipedia.org/wiki?curid=4503316", "title": "V.League Top Match 2009 (femminile)", "text": "Il V.League Top Match di pallavolo femminile 2009 si \u00e8 svolto dal 18 al 19 aprile 2009: al torneo hanno partecipato due squadre di club giapponesi e due squadre di club sudcoreane; la vittoria finale \u00e8 andata per la prima volta alle Heungkuk Life Pink Spiders.\nRegolamento.\nLa competizione prevede che vi prendano parte 4 squadre: 2 provenienti dalla V-League sudcoreana e due provenienti dalla V.Premier League giapponese. \u00c8 previsto un round-robin nel quale per\u00f2 non si scontrano le formazioni provenienti dallo stesso campionato. Ogni vittoria vale un punto. Vince la squadra che ottiene pi\u00f9 vittorie, ma, in caso di arrivo a pari punti, viene preso in considerazione prima il quoziente punti e poi, eventualmente, il quoziente set."}
{"id": "4503317", "revid": "68864", "url": "https://it.wikipedia.org/wiki?curid=4503317", "title": "Beach House", "text": "I Beach House sono un gruppo musicale statunitense proveniente da Baltimora e composto da Victoria Legrand e da Alex Scally.\nBiografia.\nLa storia dei Beach House comincia nel 2004, quando Victoria Legrand, nata a Parigi ma cresciuta a Philadelphia, nipote del compositore francese Michel Legrand e della cantante Christine Legrand, lascia la scuola di teatro e decide di trasferirsi a Baltimora. Qui incontra Alex Scally, studente di geologia e nasce cos\u00ec il progetto musicale, fondato inizialmente su suoni vintage.\nL'approccio musicale del gruppo si fonder\u00e0 ben presto su una matrice intrigante e avvolgente, che li far\u00e0 accostare al mondo del dream pop. Il debutto del duo avviene nel 2005 con \"Apple Orchard\", accompagnato da un video amatoriale girato nel treno che collega Philadelphia e New York. Si fanno cos\u00ec apprezzare sul web, ma anche nei live, andando ad affrontare 64 date in 17 diversi Stati americani, come spalla di artisti come Cat Power, Grizzly Bear e Fleet Foxes.\nNel 2006 esce l'album d'esordio, l'omonimo \"Beach House\", caratterizzato da un clima melodrammatico e da suoni lo-fi. Tra i temi che contraddistinguono il disco, a farla da padrone sono l'amore, l'attesa, il sacrificio e la corporeit\u00e0. \nNel febbraio 2008 il duo pubblica \"Devotion\", un disco costituito da canzoni prettamente dream pop che evocano atmosfere di smarrimento e di seduzione. Partecipano in seguito alla compilation tributo ai Queen \"Dark Was the Night\" con il brano \"Play the Game\". Victoria partecipa inoltre al brano \"Two Weeks\" dei Grizzly Bear. Con lo stesso gruppo collabora al brano \"Slow Life\", facente parte della colonna sonora del film \"\".\nCon questo secondo disco il duo sar\u00e0 consacrato da pubblico e critica. Verr\u00e0 infatti contattato dal produttore Chris Coady (gi\u00e0 con Yeah Yeah Yeahs, Architecture in Helsinki e TV on the Radio). Da questo sodalizio scaturisce un disco, \"Teen Dream\" (gennaio 2010), pi\u00f9 minuzioso e dai contorni pi\u00f9 definiti e pubblicato per la prestigiosa etichetta Sub Pop Records. \nA due anni dal successo di \"Teen Dream\", Victoria e Alex pubblicano \"Bloom\" (marzo 2012), in cui le atmosfere celestiali assumono una centralit\u00e0 ancora pi\u00f9 incisiva. Victoria Legrand collabora nello stesso anno con gli AIR a una traccia dell'album \"Le voyage dans la Lune\".\nIl 26 maggio 2015 il duo annuncia il nuovo album \"Depression Cherry\", prodotto dalla stessa band con l'aiuto di Chris Coady e registrato allo Studio in the Country di Bogalusa, in Louisiana. Il quinto lavoro della band, in uscita il 28 agosto 2015, viene descritto da Legrand e Scally come \u00abun ritorno alla semplicit\u00e0\u00bb.\nIl 7 maggio 2018 esce il loro settimo album, \"7\", per Sub Pop, Bella Union e Mistletone, anticipato dai singoli \"Lemon Glow\" e \"Dive.\""}
{"id": "4503318", "revid": "599013", "url": "https://it.wikipedia.org/wiki?curid=4503318", "title": "Cattedrali a Panama", "text": "Questa \u00e8 una lista delle cattedrali di Panama."}
{"id": "4503321", "revid": "767487", "url": "https://it.wikipedia.org/wiki?curid=4503321", "title": "La trappola mortale", "text": "La trappola mortale (\"The Money Trap\") \u00e8 un film del 1966 diretto da Burt Kennedy.\n\u00c8 un film poliziesco a sfondo noir statunitense con Glenn Ford, Elke Sommer e Rita Hayworth. \u00c8 basato sul romanzo del 1963 \"The Money Trap\" di Lionel White.\nTrama.\nPoliziotto abituato a vivere nel lusso grazie alla rendita della moglie quando il denaro di lei viene a mancare progetta, approfittando delle informazioni di cui \u00e8 venuto in possesso durante un'indagine, di rubare soldi dalla cassetta di sicurezza di un malavitoso, ma alla rapina segue una sparatoria in cui muore il suo complice, e all'uomo non resta altro che barricarsi in casa in attesa dell'arrivo della polizia.\nProduzione.\nIl film, diretto da Burt Kennedy su una sceneggiatura di Walter Bernstein con il soggetto di Lionel White, fu prodotto da David Karr e Max E. Youngstein per la Metro-Goldwyn-Mayer e girato nella Brousseau Mansion a Bunker Hill, Los Angeles, Los Angeles.\nDistribuzione.\nIl film fu distribuito con il titolo \"The Money Trap\" negli Stati Uniti dal 2 febbraio 1966 (premi\u00e8re a Baltimora) dalla Metro-Goldwyn-Mayer.\nAltre distribuzioni:\nCritica.\nSecondo il Morandini il film \u00e8 un \"melodramma\" in cui la Hayworth e Ford risultano scialbi.\nPromozione.\nLa tagline \u00e8: \"THIS WOMAN can change a tough cop into a tougher crook! \"."}
{"id": "4503322", "revid": "46931", "url": "https://it.wikipedia.org/wiki?curid=4503322", "title": "The Money Trap", "text": ""}
{"id": "4503323", "revid": "121658", "url": "https://it.wikipedia.org/wiki?curid=4503323", "title": "Chameleons", "text": ""}
{"id": "4503324", "revid": "767487", "url": "https://it.wikipedia.org/wiki?curid=4503324", "title": "Il ribaltone (album)", "text": "Il ribaltone \u00e8 un album di Loretta e Daniela Goggi, pubblicato dall'etichetta CGD nel 1978.\nL'album raccoglie le canzoni eseguite dalle sorelle Goggi nel variet\u00e0 televisivo omonimo del sabato sera, per la regia di Antonello Falqui. Gli arrangiamenti sono curati da Tot\u00f2 Savio e Gianni Ferrio su testi di Franco Califano, Giancarlo Bigazzi, Mario Castellacci e Pier Francesco Pingitore. Molte delle canzoni di questo album sono state pubblicate anche all'estero, con l'inserimento del singolo in spagnolo \"Estoy bailando\" nell'album \"Estoy bailando cantado en espa\u00f1ol\", con copertina differente.\nDiverse canzoni eseguite nello show (\"La tua bocca\", \"I films del luned\u00ec\", \"Nan\u00e0\", \"Buio\", \"Ciao\", \"Jalousy\", \"Il gatto e la volpe\"), non vennero inserite nel vinile e sono a tutt'oggi inedite. L'album non \u00e8 mai stato ristampato su CD ma molti dei brani sono stati pubblicati nelle raccolte della cantante. I brani interpretati nello show, furono interpretati dal vivo su base preregistrata."}
{"id": "4503326", "revid": "47767", "url": "https://it.wikipedia.org/wiki?curid=4503326", "title": "Battaglia per Sepulcra", "text": ""}
{"id": "4503327", "revid": "767487", "url": "https://it.wikipedia.org/wiki?curid=4503327", "title": "Il pirata del re", "text": "Il pirata del re (\"The King's Pirate\") \u00e8 un film del 1967 diretto da Don Weis.\n\u00c8 un film d'avventura statunitense ambientato in Madagascar nel XVIII secolo con Doug McClure, Jill St. John e Guy Stockwell. \u00c8 un remake di \"Contro tutte le bandiere\" del 1952.\nProduzione.\nIl film, diretto da Don Weis su una sceneggiatura di \u00c6neas MacKenzie, Paul Wayne e Joseph Hoffman con il soggetto dello stesso MacKenzie, fu prodotto da Robert Arthur per la Universal Pictures.\nDistribuzione.\nIl film fu distribuito con il titolo \"The King's Pirate\" negli Stati Uniti nell'agosto 1967 dalla Universal Pictures.\nAltre distribuzioni:\nPromozione.\nLa tagline \u00e8: \"The Seven Seas, his Playground...Danger...Adventure...Women...his Reward \".\nAccoglienza.\nCritica.\nSecondo Leonard Maltin \u00e8 \"uno smargiasso dei cartoni per ragazzi ambientato nel XVIII secolo\"."}
{"id": "4503328", "revid": "606039", "url": "https://it.wikipedia.org/wiki?curid=4503328", "title": "Argyrotaenia fuscociliana", "text": ""}
{"id": "4503329", "revid": "228587", "url": "https://it.wikipedia.org/wiki?curid=4503329", "title": "Wilbert Hazelzet", "text": "Dopo le scuole superiori lavor\u00f2 in varie biblioteche e segu\u00ec un corso di formazione per infermieri. Spinto da Kees Otten, Frans Vester e Frans Br\u00fcggen nel 1970 inizi\u00f2 a suonare il flauto barocco e nel 1978 divenne membro di Musica Antiqua K\u00f6ln di cui Reinhard Goebel era direttore. Dal 1985 \u00e8 solista nell'Amsterdam Baroque Orchestra di Ton Koopman.\nHa registrato, oltre a tutte le opere cameristiche e quasi tutti i soli delle cantate di Johann Sebastian Bach, anche musiche di Georg Philipp Telemann, Wilhelm Friedemann Bach, Wolfgang Amadeus Mozart e altri. Si esibisce regolarmente nel trio formato con Jacques Ogg al clavicembalo e Konrad Jungh\u00e4nel al liuto.\nHazelzet \u00e8 insegnante di flauto barocco al Conservatorio Reale dell'Aia."}
{"id": "4503336", "revid": "767487", "url": "https://it.wikipedia.org/wiki?curid=4503336", "title": "Morgan il razziatore", "text": "Morgan il razziatore (\"The Delta Factor\") \u00e8 un film del 1970 diretto da Tay Garnett.\n\u00c8 un film d'avventura statunitense con Yvette Mimieux, Christopher George e Diane McBain. \u00c8 basato sul romanzo del 1969 \"The Delta Factor\" di Mickey Spillane.\nTrama.\nKim Stacy e Morgan sono due agenti della CIA in missione segreta per salvare uno scienziato imprigionato dai terroristi su una remota isola.\nProduzione.\nIl film, diretto da Tay Garnett su una sceneggiatura dello stesso Garnett e di Raoul Walsh con il soggetto di Mickey Spillane, fu prodotto da Garnett per la Medallion Television e la Spillane-Fellows Productions e girato a Nashville nel Tennessee e a San Juan, Porto Rico.\nDistribuzione.\nIl film fu distribuito con il titolo \"The Delta Factor\" negli Stati Uniti dal 15 maggio 1970 dalla Continental Distributing.\nAltre distribuzioni:\nPromozione.\nLa tagline \u00e8: \"Mickey Spillane. His Gut-Rupping!... Face Splattering!... Adventure Turns a Caribbean Paradise Into a Bullet-Riddled Island of Hell! \"."}
{"id": "4503337", "revid": "46931", "url": "https://it.wikipedia.org/wiki?curid=4503337", "title": "The Delta Factor", "text": ""}
{"id": "4503343", "revid": "76963", "url": "https://it.wikipedia.org/wiki?curid=4503343", "title": "Fernando de Valenzuela", "text": "Primo marchese di Villasierra, fu primo ministro e favorito o \"valido\" della regina Maria Anna d'Asburgo, reggente per conto del figlio Carlo II di Spagna.\nBiografia.\nPrimi anni.\nNato da don Gaspar de Valenzuela, capitano spagnolo di stanza a Napoli, dove aveva ottenuto il comando della piazza di Sant'Agata, e da Eleonora d'Enciso e Davila, alla morte del padre, nel 1640, ritorn\u00f2 in Spagna insieme alla madre.\nSi arruol\u00f2 nella fanteria presso la compagnia di Rodrigo D\u00edaz de Vivar G\u00f3mez de Sandoval y Mendoza, duca dell'Infantado, e lo segu\u00ec in Sicilia quando questi ne divenne vicer\u00e9 (1651)\nRientrato a Madrid nel 1659, due anni pi\u00f9 tardi spos\u00f2 Ucedo Ambrosia, cameriera della regina Maria Anna d'Asburgo, ricevendo in dote il titolo di cavaliere presso la corte. Alla morte del re Filippo IV, nel 1665, Valenzuela si avvicin\u00f2 alla regina vedova, reggente del regno durante la minore et\u00e0 del figlio, il re Carlo II.\nNel 1671 ottenne l'investitura a cavaliere dell'ordine di Santiago e la carica di ambasciatore. Ben presto Valenzuela, nonostante il disprezzo della corte, divenne a tal punto vicino alla reggente che questa gli confer\u00ec il titolo onorifico di \"primer caballerizo\", nonostante vi fossero altri candidati pi\u00f9 titolati di lui.\nAscesa al potere.\nA corte, Fernando de Valenzuela inizi\u00f2 a tessere un'intricata rete di interessi e favori, legando a s\u00e9 cortigiani e nobili in modo da ottenere sempre maggiore prestigio e potere.\nTale condotta ebbe successo, infatti, una volta ottenuto l'appoggio di influenti cortigiani e funzionari, quali ad esempio del conte di Penaranda, Gaspar de Bracamonte Guzman, presidente del Supremo consiglio d'Italia, alla caduta di Johann Eberhard Nidhard, nel 1669, divenne il favorito della regina.\nA differenza del predecessore, Nidhard, Valenzuela, govern\u00f2 con un programma d'azione politica basata su interventi in opere pubbliche, svalutazione della moneta e sulla garanzia di mantenere intatto il potere della monarchia rispetto alla corte.\nA causa, tuttavia, degli alti costi e dello stato disastroso delle finanze, Valenzuela fu costretto a ricorrere, come altri prima di lui, all'aumento della pressione fiscale e alla venalit\u00e0 degli uffici di corte.\nInoltre, la sua posizione risultava estremamente pi\u00f9 debole rispetto a quella di altri \"validos\" i quali, si pensi al duca di Lerma, al Conte Duca di Olivares o a Luis de Haro, erano membri di antica nobilt\u00e0 e quindi assai pi\u00f9 vicini, rispetto a Valenzuela alle famiglie nobili e quindi maggiormente capaci di tenerle sotto controllo.\nValenzuela, di conseguenza, tent\u00f2 di compensare lo scarso ascendente sulla nobilt\u00e0 tessendo una rete continua di intrighi allo scopo di allontanare il suo principale avversario, il fratellastro del re, vicer\u00e9 di Aragona, don Giovanni d'Austria, appoggiato dalla nobilt\u00e0 catalana e aragonese e con la promozione delle feste, balli e divertimenti, soprattutto teatrali, a corte per i quali divenne noto come \"el duende de palacio\".\nQuesta politica non ottenne i risultati sperati e progressivamente la fazione di don Giovanni d'Austria si rafforz\u00f2 sempre di pi\u00f9 specialmente quando si schierarono con lui il cardinale arcivescovo di Toledo, Luis Manuel Fern\u00e1ndez de Portocarrero, il duca d'Alba, il marchese di Castel Rodrigo e il principe di Astilliano i quali contribuirono non poco a far opera di propaganda in favore del vicer\u00e9 di Aragona.\nL'atmosfera di corte divenne incendiaria nel 1675, quando, pochi mesi prima della maggiore et\u00e0 del sovrano, la reggente decise di inviare don Giovanni d'Austria con un esercito in Sicilia per reprimere la rivolta di Messina.\nDon Giovanni, tuttavia, tergiversava, volendo restare il pi\u00f9 vicino possibile alla corte e al re, convinto che la di lui madre e Valenzuela stessero tramando per mantenere intatto il loro controllo sugli affari di stato.\nTali sospetti sembrarono confermarsi quando la reggente, con un decreto, datato al 3 novembre 1675, nomin\u00f2 Valenzuela marchese di Villasierra, grande di Spagna e gli confer\u00ec numerose propriet\u00e0 in Castiglia. Il suo ascendente divenne cos\u00ec elevato che poteva promulgare le prammatiche di consigli e ministeri, disporre bandi militari e attuare attivit\u00e0 diplomatica.\nIl successivo 6 novembre, quattordicesimo compleanno del re, don Giovanni d'Austria invi\u00f2 a tutta Madrid una lettera in cui annunziava che il fratello lo aveva invitato a corte per un colloquio, concluso il quale la reggente invi\u00f2 Juan de la Cerda, duca di Medinaceli con l'ordine di recarsi in Italia.\nPoco dopo la stessa reggente, nonostante la volont\u00e0 del figlio, Carlo II, con l'accordo del consiglio di Stato e del consiglio di Castiglia, ottenne una proroga di due anni dei suoi poteri di reggente e che il figlio avrebbe potuto sottoscrivere solo quei documenti approvati dallo stesso consiglio e dalla madre ovvero da Valenzuela, quale suo favorito.\nL'iniziativa incontr\u00f2 il pi\u00f9 netto contrasto della fazione di don Giovanni d'Austria che, con la forza dell'esercito reclutato per la campagna in Italia, si rifiut\u00f2 di recarsi in Sicilia ed impose alla reggente di allontanare Valenzuela.\nMaria Anna d'Austria, senza altre alternative, nomin\u00f2 Valenzuela ambasciatore a Venezia ma Valenzuela, grazie ai suoi intrighi, riusc\u00ec a restare e fu nominato capitano generale di Granada dove risiedette per un anno.\nNell'aprile del 1676, Villasierra pot\u00e9 far ritorno a corte e il 2 dicembre dello stesso anno la regina lo promosse a grande di Spagna di prima classe e gli confer\u00ec il titolo ufficiale di valido, \"intendente generale de l'hacienda\" e primo ministro.\nCaduta.\nCome primo ministro, Valenzuela tent\u00f2, sotto il pretesto del prestigio dello stato e della maggiore et\u00e0 del re, di riprendere la politica di feste e banchetti allo scopo di conciliarsi la nobilt\u00e0 ottenendo peraltro risultati modesti.\nPoco tempo dopo gli capit\u00f2 un grave incidente allorch\u00e9 Carlo II, per errore, lo fer\u00ec durante una partita di caccia cosa che gli imped\u00ec per un certo periodo di avere una presa sulle questioni pubbliche.\nLa situazione politica, nel frattempo inizi\u00f2 a peggiorare e la gran parte della nobilt\u00e0, irritata dal suo ascendente e dalla sua scalata sociale, inizi\u00f2 a protestare apertamente; il 15 dicembre cominci\u00f2 a circolare un manifesto pubblico, firmato da oltre ventiquattro grandi di Spagna che reclamava la separazione del re dalla madre, l'incarcerazione di Valenzuela e la sua sostituzione con don Giovanni d'Austria.\nL'impatto del manifesto sulla pubblica opinione fu assai ampio e don Giovanni d'Austria pot\u00e9 assumere il comando delle truppe d'Aragona e marciare verso la capitale senza incontrare resistenza alcuna.\nDon Giovanni entr\u00f2 nella capitale il 23 gennaio del 1677 pochi giorni dopo che la regina, il favorito e la corte l'avevano abbandonata per il monastero di San Lorenzo del Escorial, protetto dalla giurisdizione ecclesiastica.\nCi\u00f2 non fu sufficiente poich\u00e9 don Giovanni invi\u00f2 le truppe all'interno del recinto sacro per arrestare Valenzuela, ordinando nel contempo il pignoramento dei beni del rivale.\nFu quindi disposta un'inchiesta e attuato l'inventario dei beni del marchese di Villasierra il cui valore fu stimato attorno al milione di ducati.\nCondannato, per evitare la sentenza capitale, fu costretto all'esilio nelle Filippine dove trascorse dieci anni da solo, essendo la moglie e i figli rimasti a Toledo. Si trasfer\u00ec in Messico dove visse modestamente allevando cavalli e dove mor\u00ec, per una caduta di cavallo, il 7 febbraio del 1692. Solo dopo la sua morte Carlo II dispose la restituzione di parte delle sue propriet\u00e0 ai parenti superstiti."}
{"id": "4503345", "revid": "2184720", "url": "https://it.wikipedia.org/wiki?curid=4503345", "title": "A muso duro (artisti vari)", "text": "A muso duro \u00e8 un singolo benefico del supergruppo italiano Italia Loves Emilia, pubblicato il 13 novembre 2012.\nDescrizione.\nNel 2012, in seguito al terremoto dell'Emilia, il brano \"A muso duro\" di Pierangelo Bertoli viene eseguito in versione live da tredici artisti italiani al termine di \"Italia Loves Emilia\", concerto di iniziativa benefica tenutosi il 22 settembre a Campovolo.\nIn seguito, sempre nel 2012, il brano viene registrato in studio dagli artisti con l'inserimento finale di un cameo della voce di Pierangelo Bertoli. Viene estratto come singolo benefico per anticipare l'uscita del cofanetto \"Italia Loves Emilia. Il concerto\" (composto da 4 CD e 2 DVD), trasmesso in radio e commercializzato sulle piattaforme digitali al prezzo di 1,29 euro dal 13 novembre 2012.\nVideo musicale.\nIl videoclip \u00e8 stato diretto dal regista Riccardo Guernieri e si apre con una selezione di immagini delle conseguenze del terremoto dell'Emilia. A seguire, fotogrammi del concerto a Campovolo: dalla fase di allestimento a quella delle prove, dall'arrivo dei 150.000 spettatori all'esibizione dei tredici big sul palco."}
{"id": "4503348", "revid": "287204", "url": "https://it.wikipedia.org/wiki?curid=4503348", "title": "Marica (disambigua)", "text": ""}
{"id": "4503358", "revid": "347132", "url": "https://it.wikipedia.org/wiki?curid=4503358", "title": "Uditore", "text": ""}
{"id": "4503361", "revid": "767487", "url": "https://it.wikipedia.org/wiki?curid=4503361", "title": "Funerale a Los Angeles", "text": "Funerale a Los Angeles (\"Un homme est mort\") \u00e8 un film del 1972 diretto da Jacques Deray.\n\u00c8 un film d'azione a sfondo thriller italiano, francese, statunitense con Jean-Louis Trintignant, Ann-Margret e Roy Scheider.\nProduzione.\nIl film, diretto da Jacques Deray su una sceneggiatura di Jean-Claude Carri\u00e8re, Jacques Deray e Ian McLellan Hunter, fu prodotto da Jacques Bar per la Cit\u00e9 Films, la General Production Company, la Les Productions Artistes Associ\u00e9s e la Mondial Televisione Film e girato nel Beverly Hilton Hotel a Beverly Hills, nel Los Angeles International Airport e a Venice, Los Angeles, California, da inizio giugno a fine agosto 1972.\nDistribuzione.\nDistribuzioni:\nCritica.\nSecondo Leonard Maltin \u00e8 \"un film d'azione niente male interessante per il cast quanto per la sua qualit\u00e0 anticonvenzionale\"."}
{"id": "4503362", "revid": "46931", "url": "https://it.wikipedia.org/wiki?curid=4503362", "title": "Un homme est mort", "text": ""}
{"id": "4503363", "revid": "46931", "url": "https://it.wikipedia.org/wiki?curid=4503363", "title": "1.000 dollari per un Winchester", "text": ""}
{"id": "4503367", "revid": "15", "url": "https://it.wikipedia.org/wiki?curid=4503367", "title": "Biscayne Island", "text": ""}
{"id": "4503368", "revid": "15", "url": "https://it.wikipedia.org/wiki?curid=4503368", "title": "San Marco Island", "text": ""}
{"id": "4503369", "revid": "15", "url": "https://it.wikipedia.org/wiki?curid=4503369", "title": "Brickell Key", "text": ""}
{"id": "4503370", "revid": "15", "url": "https://it.wikipedia.org/wiki?curid=4503370", "title": "Watson Island (Miami)", "text": ""}
{"id": "4503371", "revid": "6923", "url": "https://it.wikipedia.org/wiki?curid=4503371", "title": "Parco Uditore", "text": "Il parco Uditore \u00e8 un parco urbano di Palermo, situato nell'omonimo quartiere ed inaugurato nel 2012.\nStoria.\nL'area attualmente occupata dal parco Uditore (o fondo Uditore) era nota nel XVIII secolo come fondo Murano e successivamente come fondo Morello. Arrivava fino all'attuale piazza Noce, ma la sua superficie si \u00e8 notevolmente ridotta durante tutta la prima met\u00e0 del XX secolo, a seguito dell'espansione edilizia della citt\u00e0. Durante la seconda guerra mondiale l'area attualmente occupata dal parco venne acquistata dall'AGIP che vi install\u00f2 grandi cisterne sotterranee per lo stoccaggio di carburante a distanza dal porto.\nIn tempi recenti l'area \u00e8 divenuta nota come il luogo in cui si pensava abitasse Salvatore Riina. La propriet\u00e0 dell'area \u00e8 della Regione Siciliana ed \u00e8 affidata al Corpo Forestale;. La Regione aveva inoltre in progetto la costruzione di un centro direzionale, dove raccogliere tutti i propri uffici attualmente sparsi per la citt\u00e0.\nA partire dal 2010, a seguito di un'iniziativa popolare \u00e8 stata richiesta una variante urbanistica per la creazione di un parco, variante ottenuta dopo una raccolta di firme. Nel gennaio 2012 sono iniziati i lavori in base ai progetti redatti da laureandi dall'universit\u00e0 e grazie all'apporto della nuova associazione di volontari, costituita per l'occasione e che inizialmente ha organizzato visite guidate per far conoscere il parco. Il parco \u00e8 stato aperto il 15 ottobre dello stesso anno e da allora la gestione \u00e8 completamente a carico dell'associazione. Il parco \u00e8 stato realizzato in assoluta economia con una spesa stimata di circa 100.000 euro. I lavori sono stati effettuati a titolo gratuito dai volontari dell'associazione Parco Uditore.\nIl parco.\nIl parco occupa un'area di oltre 9 ettari rendendolo il terzo parco cittadino per dimensione e facendo avanzare la citt\u00e0 dall'ultimo posto al quartultimo in Italia per verde fruibile. Si trova tra la via Uditore, la via Cimabue e il viale della Regione Siciliana. Al suo interno \u00e8 presente un'area fitness all'aperto, un'area cani ed un'area bimbi, oltre a varie aree dedicate alle colture arboree, dopo la donazione di alcune centinaia di alberi, in diverse occasioni, da parte di cittadini ed associazioni.\nGi\u00e0 durante la sua realizzazione ed a partire dal 18 febbraio del 2012, grazie alla collaborazione con l'istituto di cultura italiana a Londra il parco \u00e8 stato gemellato con il St. James's Park di Londra.\nL'associazione, che gestisce il parco, organizza eventi gratuiti con lo scopo di raccogliere fondi per consentire la manutenzione dell'area senza gravare sulla spesa pubblica: attivit\u00e0 per bambini, giovani ed adulti come mountain-bike, mercati biologici e altri."}
{"id": "4503372", "revid": "125544125", "url": "https://it.wikipedia.org/wiki?curid=4503372", "title": "Ottico", "text": "L'ottico, in Italia, \u00e8 una professione di servizi socio-sanitari con funzioni articolate. Con il termine ottico si intende l'abilitato in ottica oftalmica.\nLo scopo professionale principale ed esclusivo \u00e8 fabbricare e/o assemblare \"dispositivi medici su misura\" (pi\u00f9 in basso sono elencate le altre competenze). \nPer poter preparare i dispositivi medici su misura, l'ottico dev'essere in possesso della specifica abilitazione, conseguita dopo lo specifico esame di Stato (non si confonda questo esame con il pi\u00f9 comune esame di Stato della scuola secondaria, ex Maturit\u00e0), a seguito di un percorso formativo quinquennale nella scuola secondaria superiore (istituti statali o parificati) o posteriore alla scuola secondaria (programma biennale in istituti a conduzione privata con autorizzazione regionale).\nin Italia ci sono centri ottici in attivit\u00e0 continuativa sin dal XIX secolo. La prima regolamentazione inquadra l'ottico come \u201carte ausiliaria delle professioni sanitarie\u201d secondo il R.D. n. 1334 (proposto dal governo Mussolini, firmato da Vittorio Emanuele III di Savoia nel 1928; e inserito nel , per varie parti ancora vigente per varie figure sanitarie). All'articolo 12 si specifica: \"Gli ottici possono confezionare, apprestare e vendere direttamente al pubblico occhiali e lenti, soltanto su prescrizione del medico, a meno che si tratti di occhiali protettivi o correttivi dei difetti semplici di miopia e presbiopia, esclusi l'ipermetropia, l'astigmatismo e l'afachia. \u00c8 in ogni caso consentito ai suddetti esercenti di fornire direttamente al pubblico e riparare, anche senza prescrizione medica, lenti ed occhiali, quando la persona che ne d\u00e0 la commissione presenti loro le lenti o le parti delle medesime di cui chiede il ricambio o la riparazione. \u00c8 del pari consentito ai suddetti esercenti di ripetere la vendita al Pubblico di lenti od occhiali in base a precedenti prescrizioni mediche che siano conservate dall'esercente stesso, oppure esibite dall'acquirente.\" Come si nota, tale normativa configura un duplice ruolo: su prescrizione del medico oculista per difetti di vista implicitamente \"complessi\", oppure in autonomia per difetti di vista \"semplici\". Dal 1928, si sono aggiunte varie normative nel 1998, 2004, 2018 di prevalente interesse per gli operatori. \nL'attivit\u00e0 di ottico rispetta la direttiva europea sulla produzione e fornitura dei dispositivi medici, e assume solitamente la qualificazione di \"fabbricante e assemblatore di dispositivi medici su misura\", tuttavia la normativa \u00e8 in evoluzione con la nuova direttiva, parzialmente attiva e che entrer\u00e0 in completo vigore nel 2020.\nLe competenze dell'ottico sono in evoluzione, con una nuova normativa (2018-19). Generalmente parlando, al termine del corso di studi l'ottico \u00e8 in grado di:\nPoich\u00e9 l'ottico abilitato \u00e8 l'unico in Italia autorizzato alla vendita dei dispositivi medici ottici, la sua presenza \u00e8 richiesta in ogni punto vendita del settore per l'intero orario di apertura. \nA Longarone (BL) \u00e8 presente l'Istituto Italiano per la Certificazione dei Prodotti Ottici, Certottica, che grazie all'esperienza \u00e8 leader nel rilascio di attestati di conformit\u00e0 per la certificazione CE dei prodotti ottici.\nElementi di storia dell'Ottica oftalmica.\nLa storia dell'uso delle lenti per \"veder bene\" e della professione dell'ottico (oftalmico, ossia \"per gli occhi\") ha superato i 700 anni. Le prime tracce dell'uso di lenti ustorie sono del 423 a.C. nella commedia Le nuvole di Aristofane. Tuttavia l'uso di lenti per migliorare visione tarda molto, fino al XII secolo e non si conosce un vero \"inventore\" n\u00e9 il luogo preciso. Nel XIII secolo si posiziona un riferimento simbolico per l'invenzione degli occhiali (anno 1286) grazie a un sermone di un commiato in un convento di Pisa. La Repubblica di Venezia nel 1305 regolamenta precisamente la professione dei christalleri, segno di una diffusione di quest'attivit\u00e0. Nel XV secolo si attesta la consuetudine dell'uso di occhiali negativi (\"da la dilonga\" ossia da lontano, o da miope) oltre ai gi\u00e0 comuni occhiali positivi (\"da presso\" ossia da vicino o da presbite). \nNei secoli l'uso di lenti per correggere i difetti visivi \u00e8 variamente osteggiato, anche dalla professione medica, che preferisce altre strategie di trattamento causale. Si veda ad esempio la divulgazione di A. Scarpa in Igiene degli occhi del 1826. \nSecondo Cappa (2004), la legge che regolamenta l'ottico in Italia (il citato R.D. 1334 del 1928) attribuisce agli ottici un ruolo che era gi\u00e0 loro proprio sin almeno dal Rinascimento, e introduce probabilmente alcune limitazioni operative non presenti precedentemente.\nOttica e Optometria.\nOttica (oftalmica, ossia per gli occhi) e Optometria formano un ambito storicamente unitario ma operativamente differenziato nella maggioranza degli stati. La pratica dell'ottica \u00e8 storicamente precedente. La pratica dell'optometria prende forma tra la fine del XIX e inizio del XX secolo e tende a implicare una formazione terziaria o universitaria, pi\u00f9 legata alla visione e agli effetti visivi dei dispositivi. Nell'essenza le due professioni di ottico e optometrista differiscono per la possibilit\u00e0 di effettuare misure sulla persona o meno. L'ottico regolamentato in Italia ha le varie competenze gi\u00e0 citate, incluso l'esame della refrazione o misurazione della vista, seppur con limitazioni; pertanto, l'ottico \u00e8 capace di svolgere alcune funzioni di optometria (talvolta sensatamente ma impropriamente per la normativa \u00e8 definito ottico-optometrista). L'ottico operativo in Italia va differenziato dal dei paesi anglofoni (che non svolge esami visivi sulla persona, ma \u00e8 pi\u00f9 strettamente un ottico \"fornitore\"). L'optometrista ha formazione specifica. \nL'ambito tende ad essere indipendente oppure inquadrato come scienze in genere o scienze della salute o della vita.\nNel 2018 \u00e8 stato attivato dalla quasi totalit\u00e0 delle associazioni professionali nazionali un Registro per Optometristi e Ottici (TiOpto) per migliorare in Italia l'attivit\u00e0 delle due professioni.\nIn Europa.\nIn Europa la professione di ottico ha varie declinazioni, per titoli, formazione e operativit\u00e0. Le associazioni europee sono due, una con tipologia professionale, European Council of Optometry and Optics ECOO e l'altra di natura scientifica, European Academy of Optometry and Optics EAOO. \nIn Europa, la professione di ottico \u00e8 diffusa e solitamente differenziata da quella di optometrista, oppure pu\u00f2 essere unita come ottico-optometrista a seguito di specifici percorsi formativi. \nCondivisi a livello europeo, esistono due syllabus di riferimento per i contenuti formativi, le abilit\u00e0 e le competenze: ottico e optometrista. \nNel mondo.\nOttica e optometria sono rappresentate a livello mondiale del World Council of Optometry WCO. Il WCO \u00e8 membro dell'Organizzazione Mondiale della Sanit\u00e0."}
{"id": "4503373", "revid": "15", "url": "https://it.wikipedia.org/wiki?curid=4503373", "title": "Virginia Key", "text": ""}
{"id": "4503374", "revid": "161374", "url": "https://it.wikipedia.org/wiki?curid=4503374", "title": "Eretz haQodesh", "text": ""}
{"id": "4503376", "revid": "15", "url": "https://it.wikipedia.org/wiki?curid=4503376", "title": "Miami Design District", "text": ""}
{"id": "4503378", "revid": "15", "url": "https://it.wikipedia.org/wiki?curid=4503378", "title": "Lummus Park", "text": ""}
{"id": "4503380", "revid": "15", "url": "https://it.wikipedia.org/wiki?curid=4503380", "title": "Alameda (Miami)", "text": ""}
{"id": "4503381", "revid": "15", "url": "https://it.wikipedia.org/wiki?curid=4503381", "title": "Fairlawn (Miami)", "text": ""}
{"id": "4503383", "revid": "15", "url": "https://it.wikipedia.org/wiki?curid=4503383", "title": "Design District", "text": ""}
{"id": "4503385", "revid": "767487", "url": "https://it.wikipedia.org/wiki?curid=4503385", "title": "Wanani", "text": "Biografia.\nFiglia di padre cubano e di madre cinese, nel 1955 conosce il maestro Alberto Barberis, che dopo averla sentita cantare, la porta in Italia. Si esibisce in Francia, cantando anche all'Olympia di Parigi, ed ottiene il soprannome di \"Nuova Josephine Baker\". Dopo essersi trasferita in Italia, nel 1965 incide la canzone \"Vascello di Susi\" nella colonna sonora del film di Federico Fellini \"Giulietta degli spiriti\", curata da Nino Rota.\nNel 1966 realizza uno spettacolo teatrale con la regia di Luca Ronconi insieme a Marisa Fabbri e con le musiche di Leone Piccioni, basato su blues e spiritual nordamericani, con cui gira l'Italia in tour; nello stesso anno incide una sua versione di \"Io ti dar\u00f2 di pi\u00f9\" e \"El cangaceiro\". Passa poi alla Seven Records, con cui incide alcuni 45 giri; in questo periodo partecipa a Settevoci. Nel 1969 recita in Queimada, con la regia di Gillo Pontecorvo. Nel decennio successivo continua l'attivit\u00e0, diradandola a poco a poco."}
{"id": "4503400", "revid": "1386670", "url": "https://it.wikipedia.org/wiki?curid=4503400", "title": "Metzor\u00e0", "text": ""}
{"id": "4503401", "revid": "767487", "url": "https://it.wikipedia.org/wiki?curid=4503401", "title": "Betty to the Rescue", "text": "Betty to the Rescue \u00e8 un film muto del 1917 diretto da Frank Reicher che lo produsse per la Famous Players-Lasky Corporation; aveva come interpreti Jack Dean, Lillian Leighton, James Neill, Fannie Ward, Charles West.\nTrama.\nNessuno dice a Betty che la miniera d'oro ereditata non vale nulla. Affidata a John Kenwood e alla madre di lui dopo la morte di suo padre, la ragazza ignora anche che le spese del suo mantenimento per una lussuosa scuola sono a carico dello stesso Kenwood. Il quale rifiuta - per ragioni sentimentali - di vendere la miniera a tale Fleming, un ingegnere che tenta di mettervi su le mani perch\u00e9 vi ha trovato una ricca vena d'oro. Quando Kenwood perde il suo raccolto di arance a causa del gelo, andando cos\u00ec in rovina, Betty scopre la generosit\u00e0 del tutore e si sente in debito con lui. Riuscir\u00e0 a ripagarlo perch\u00e9 trover\u00e0 anche lei la vena d'oro, rendendosi conto, nel contempo di amare John.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla L. Lasky Feature Play Co., fu registrato il 10 gennaio 1917 con il numero LP9949.\nDistribuito dalla Paramount Pictures, il film usc\u00ec nelle sale cinematografiche statunitensi il 15 gennaio 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4503404", "revid": "256896", "url": "https://it.wikipedia.org/wiki?curid=4503404", "title": "Clinica del Lavoro Luigi Devoto", "text": ""}
{"id": "4503406", "revid": "256896", "url": "https://it.wikipedia.org/wiki?curid=4503406", "title": "Alleanza Israelitica Universale", "text": ""}
{"id": "4503409", "revid": "256896", "url": "https://it.wikipedia.org/wiki?curid=4503409", "title": "Associazione Nazionale Industrie Cinematografiche Audiovisive e Multimediali", "text": ""}
{"id": "4503411", "revid": "124996118", "url": "https://it.wikipedia.org/wiki?curid=4503411", "title": "Aoi Teshima", "text": "Ha debuttato come doppiatrice nel ruolo della protagonista nel film d'animazione dello Studio Ghibli \"I racconti di Terramare\" , realizzato da Gor\u014d Miyazaki figlio dell'animatore Hayao Miyazaki. Allo stesso tempo, ha debuttato nel mondo della musica lavorando con la casa discografica Yamaha Music, Il suo singolo d'esordio, \"Therru no Uta\", ha venduto oltre 220.000 copie.\nBiografia.\nNata nel 1987, fin da piccola ama guardare musical e i film animati della Disney e dello Studio Ghibli. Nel 2003 e nel 2004 partecipa al TEENS' MUSIC FESTIVAL a Fukuoka e nel marzo 2005 canta al Nikkan Slow Music no Sekai concert in Corea.\nToshio Suzuki, produttore di molti film Ghibli, l'ha nota ascoltandola in un suo CD demo datogli da un collaboratore della Yamaha Music. Il CD contiene \"Moon River\", \"La Vie en rose\" e \"The Rose\" di Bette Midler, e Toshio Suzuki ne \u00e8 cos\u00ec colpito che le chiede di cantare per il film d'animazione \"I racconti di Terramare\" diretto da Gor\u014d Miyazaki, che lo Studio Ghibli stava producendo. Per quel film Aoi Teshima doppia anche la protagonista femminile Terru e canta \"Therru no Uta\", brano ispirato ad una poesia giapponese intitolata 'Kokoro' (letteralmente \"Cuore\", ma inteso anche come spirito e anima) del poeta giapponese Hagiwara Sakutaro, mentre Gor\u014d Miyazaki stesso compose la melodia.\nAoi Teshima collabora nuovamente con Gor\u014d Miyazaki nel suo secondo film d'animazione , cantando , e oltre che doppiare il personaggio di Yuko ."}
{"id": "4503412", "revid": "339392", "url": "https://it.wikipedia.org/wiki?curid=4503412", "title": "AFIC - Associazione Festival Italiani di Cinema", "text": ""}
{"id": "4503413", "revid": "256896", "url": "https://it.wikipedia.org/wiki?curid=4503413", "title": "AFIC - Associazione festival italiani di cinema", "text": ""}
{"id": "4503420", "revid": "767487", "url": "https://it.wikipedia.org/wiki?curid=4503420", "title": "Sd.Kfz.", "text": ""}
{"id": "4503421", "revid": "58442747", "url": "https://it.wikipedia.org/wiki?curid=4503421", "title": "Barzagli", "text": ""}
{"id": "4503422", "revid": "767487", "url": "https://it.wikipedia.org/wiki?curid=4503422", "title": "Jules of the Strong Heart", "text": "Jules of the Strong Heart \u00e8 un film muto del 1918 diretto da Donald Crisp che ha come protagonista George Beban.\nIl soggetto \u00e8 tratto da un breve racconto, \"Jules of the Strong Heart\", di William Merriam Rouse apparso sul \"Collier's National Weekly\" il 25 dicembre 1915.\nTrama.\nUn allegro boscaiolo franco-canadese, Jules Lemaire, arriva al campo con un bambino. Il suo amore per il piccolo suscita il rispetto di Joy Farnsworth, la figlia del caposquadra, ma anche la gelosia di Burgess, il bullo del campo. Quando gli stipendi per i boscaioli non arrivano a causa di una tempesta, Burgess ne approfitta per incitare i lavoranti allo sciopero. Poi si unisce a Jules che si \u00e8 proposto per andare a recuperare il denaro delle paghe attraversando il fiume. In realt\u00e0, lo scopo di Burgess \u00e8 quello di aggredire Jules, legandolo e torturandolo per farsi dare i soldi.\nIntanto, al campo \u00e8 arrivato uno sconosciuto che racconta a Joy come Jules si sia incaricato di curarsi del suo bambino mentre lui era in Inghilterra. La ragazza e il nuovo venuto raggiungono Lemaire, catturano Burgess e poi lo consegnano al capo-squadra. Jules e Joy, che sono innamorati, possono cos\u00ec dichiararsi e progettare di sposarsi.\nProduzione.\nIl film fu prodotto dalla Famous Players-Lasky Corporation e dalla Jesse L. Lasky Feature Play Company. Venne girato in California, a Santa Cruz.\nDistribuzione.\nDistribuito dalla Paramount Pictures e dalla Famous Players-Lasky Corporation, usc\u00ec nelle sale cinematografiche statunitensi il 14 gennaio 1918."}
{"id": "4503424", "revid": "3831", "url": "https://it.wikipedia.org/wiki?curid=4503424", "title": "Seminario Maggiore di Bressanone", "text": ""}
{"id": "4503426", "revid": "767487", "url": "https://it.wikipedia.org/wiki?curid=4503426", "title": "The Song of Songs (film 1918)", "text": "The Song of Songs \u00e8 un film muto del 1918 diretto da Joseph Kaufman che ha come interprete Elsie Ferguson. Fu l'ultimo film diretto da Kaufman che mor\u00ec nel 1918, colpito dall'influenza spagnola.\nLa sceneggiatura si ispira al lavoro teatrale \"The Song of Songs\" di Edward Sheldon che, a sua volta, \u00e8 basato sul romanzo \"Das Hohe Lied\" (\"L' armonia dei suoni\") di Hermann Sudermann. Nel 1924, ne venne fatto un remake dal titolo \"Lily of the Dust\" che, diretto da Dimitri Buchowetzki, fu interpretato da Pola Negri. Nel 1933, Marlene Dietrich ne gir\u00f2 la versione sonora diretta da Rouben Mamoulian che, in Italia, prese il titolo de \"Il cantico dei cantici\".\nTrama.\nIl compositore Anselm Kardos lascia la moglie alcolizzata. Prima di andarsene, d\u00e0 a sua figlia Lily una sua composizione incompiuta dal titolo \"Il cantico dei cantici\", esortandola a tenere sotto controllo il suo temperamento artistico. Il lavoro di Lily la porta a viaggiare e, a Palm Beach e ad Atlantic City, la sua bellezza attira l'attenzione di molti uomini ricchi, finendo per sposare il potente senatore Calkins. Il matrimonio per\u00f2 entra presto in crisi perch\u00e9 Ann Markle, l'ex amante del senatore, gelosa di Lily, la fa cadere in una trappola facendo venire in camera sua un vicino di casa, Dick Laird, facendoli poi scoprire da Calkins che, irato, chiede il divorzio. Lily continua la sua relazione con Laird, ma lo lascia quando si innamora di Stephen Bennett, un musicista. Pur conoscendo il passato della donna, Bennett le chiede di sposarlo. Suo zio Phineas, per\u00f2, rimane sgomento a quella notizia e, per evitare quelle sgradite nozze, cerca di mettere in cattiva luce Lily agli occhi del nipote facendola ubriacare. Stephen, disgustato, parte per il West. Ma non riesce a dimenticare la donna amata. Ritorna indietro per sposarla, giungendo giusto in tempo per salvare Lily da un tentativo di suicidio.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 2 febbraio 1918 con il numero LP12024.\nDistribuito dalla Famous Players-Lasky Corporation / Artcraft Pictures Corporation, il film - presentato da Adolph Zukor - usc\u00ec nelle sale cinematografiche statunitensi il 18 febbraio oppure, secondo altre fonti, l'11 febbraio 1918.\nNon si conoscono copie ancora esistenti della pellicola (i cui diritti sono di pubblico dominio) che viene considerata presumibilmente perduta."}
{"id": "4503431", "revid": "1566286", "url": "https://it.wikipedia.org/wiki?curid=4503431", "title": "MC Lyte", "text": "Storia.\nLana Michelle \u00e8 nata a Brooklyn e ha iniziato a scrivere le sue prime rime all'et\u00e0 di dodici anni. Nel 1984, scrisse la sua prima canzone, \"I Cram to Understand U (Sam)\" che registr\u00f2 solo due anni dopo. Nel Settembre del 1988, pubblic\u00f2 il suo album di debutto, \"Lyte as a Rock\" e nel 1989 il suo secondo album \"Eyes on This\", con i singolo \"Cha Cha Cha\" e \"Cappucino\". Nel 1991, pubblic\u00f2 il suo terzo album, \"Act Like You Know\", avente un sound New jack swing. Il suo quarto disco, \"Ain't No Other\", uscito nel 1993, si guadagno il Disco d'oro. Il suo terzultimo album, \"Bad as I Wanna B\", usc\u00ec nel 1996 e fu prodotto da Sean Combs. Anche questo disco, come il precedente, si guadagno il Disco d'oro. Da qui \u00e8 stato pubblicato il singolo \"Cold Rock a Party\". \"Seven &amp; Seven\", il suo sesto album, uscito nel 1998 non ebbe molto successo, anche se MC Lyte ha pubblicato un altro album nel 2003, \"Da Undaground Heat, Vol. 1\"."}
{"id": "4503433", "revid": "287204", "url": "https://it.wikipedia.org/wiki?curid=4503433", "title": "Bernard Mitton", "text": "Carriera.\nIn carriera ha vinto 2 titoli in singolare e 9 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio agli Australian Open nel 1982, in coppia con l'americano Tim Gullikson.\nIn Coppa Davis ha giocato 9 partite, vincendone 2 e perdendone 7."}
{"id": "4503435", "revid": "857769", "url": "https://it.wikipedia.org/wiki?curid=4503435", "title": "Bernie Mitton", "text": ""}
{"id": "4503437", "revid": "599013", "url": "https://it.wikipedia.org/wiki?curid=4503437", "title": "The Song of Songs", "text": ""}
{"id": "4503442", "revid": "88812", "url": "https://it.wikipedia.org/wiki?curid=4503442", "title": "Virt\u00f9 dianoetiche", "text": ""}
{"id": "4503444", "revid": "1305772", "url": "https://it.wikipedia.org/wiki?curid=4503444", "title": "Architetture religiose della val di Susa", "text": "La valle di Susa, area di contatto tra Italia e Francia, \u00e8 contrassegnata dalla presenza di cinque grandi abbazie (S. Antonio di Ranverso: XII secolo, Sacra di San Michele: X secolo, San Giusto di Susa: XI secolo, SS.Pietro e Andrea di Novalesa: VIII secolo, Prevostura di San Lorenzo di Oulx: XI secolo), che insieme ad architetture minori e a una fitta trama di chiese e cappelle costituivano fondamentali punti di sosta lungo la Via Francigena.\nIl territorio \u00e8 infatti punteggiato da architetture religiose, qui costruite per la sua importanza quale via di transito per i pellegrini che si spostavano tra Francia e Italia e viceversa transitando attraverso il Colle del Moncenisio o il Colle del Monginevro. Fondamentale \u00e8 il concetto sviluppato a partire dagli studi dello storico Giuseppe Sergi di area di strada, cio\u00e8 un territorio di transito, per il controllo del quale vi \u00e8 competizione tra enti religiosi ed enti civili.\nElenco dei monumenti e luoghi d'interesse.\nSono numerose le strutture religiose che nell'arco dei secoli si sono occupate dei pellegrini in transito in valle di Susa, lasciando testimonianze evidenti e conosciute come la sacra di San Michele (che come un faro sorveglia dall'alto la valle di Susa) o artisticamente importanti come la precettoria di Sant'Antonio di Ranverso o l'abbazia di Novalesa. Vi sono anche siti meno conosciuti come l'abbazia di San Giusto, ora cattedrale di Susa, o le Certose di Montebenedetto e Banda, nel comune di (Villar Focchiardo) e luoghi da secoli sede di fede religiosa, come il santuario della Madonna del Rocciamelone.\nNumerosi ordini monastici ebbero qui sede, dopo gli eremiti (Giovanni Vincenzo): dai benedettini, con Novalesa e San Michele della Chiusa, ai francescani con il loro primo convento in Piemonte, ai Certosini che fondarono ben quattro certose in cinque secoli, i gerosolimitani con alcune case, gli antoniani, i cappuccini. Alcune abbazie sono ormai disabitate da centinaia d'anni, altre conservano l'architettura ma non la vita religiosa, altre ancora sono tuttora attive. Lo stile prevalente \u00e8 il romanico (a volte con rifacimenti barocchi in Bassa Valle). Interessante poi la religiosit\u00e0 diffusa, che vede soprattutto in Alta Valle Susa un gran numero di cappelle affrescate tra il XV e il XVIII secolo.\nNell'ordine, procedendo da Torino verso l'Alta Valle Susa si incontrano:\nAbbazie e architetture religiose della Bassa Val di Susa.\nLa Bassa Valle di Susa annovera parecchi luoghi d'interesse religioso, alcuni di valenza nazionale e internazionale.\nAbbazie e architetture religiose della Media Val di Susa.\nLa Media Valle di Susa vede tre poli maggiori dal punto di vista religioso. Il primo \u00e8 quello certosino di Villar Focchiardo, discosto dalle vie di comunicazione antiche e incentrato sulla pratica agricola montana. Il secondo \u00e8 quello di Susa che vede nelle fondazioni monastiche un rafforzamento dell'ospitalit\u00e0 della citt\u00e0 ai piedi del Moncenisio. Il terzo \u00e8 quello di Novalesa, che vede un ruolo di primo piano dell'Abbazia su tutta la sua Valle Cenischia. Sommersi dallo sbarramento artificiale del Moncenisio sono invece i pochi resti di un ente un tempo punto di riferimento per i pellegrini, come l'Ospizio del Moncenisio.\nAbbazie e architetture religiose dell'Alta Valle di Susa.\nL'Alta Valle di Susa si caratterizza per una presenza religiosa capillare, ma priva delle grandi fondazioni religiose della Bassa e Media Valle di Susa, con una sola grande eccezione: la Prevostura di Oulx, centro di riferimento per molte chiese non solo dell'Alta ma anche della Media e Bassa Valle di Susa. Molte le cappelle e le chiese affrescate, alcune delle quali con interessanti testimonianza della cultura e dei costumi dell'epoca.\nInteressante, infine, la presenza di una casa detta \"delle Lapidi\" a Bousson, probabile testimone di religiosit\u00e0 riformata.\nCollegamenti esterni.\nSchede sul sito della Provincia di Torino"}
{"id": "4503452", "revid": "2053694", "url": "https://it.wikipedia.org/wiki?curid=4503452", "title": "Lago Scanzano", "text": "Il lago Scanzano \u00e8 un lago artificiale sito in provincia di Palermo, Sicilia.\nIl lago rientra territorialmente al comune di Piana degli Albanesi e, solo in parte, a Monreale. Si trova nei pressi di Marineo e Mezzojuso ed \u00e8 visibile dal bosco di Ficuzza. Il piccolo lago \u00e8 formato dal torrente Scanzano, affluente dell'Eleuterio, che, sbarrato nel 1962, alimenta l'invaso artificiale.\nFlora.\nLa flora \u00e8 costituita da pini, margherite, ortiche, rose e tulipani rossi che circondano la riva del lago.\nFauna.\nLa fauna \u00e8 costituita da donnole mentre in acqua si trovano carpe ad altri pesci di lago."}
{"id": "4503455", "revid": "599013", "url": "https://it.wikipedia.org/wiki?curid=4503455", "title": "Samir Handanovi\u0107", "text": ""}
{"id": "4503461", "revid": "599013", "url": "https://it.wikipedia.org/wiki?curid=4503461", "title": "Jasmin Handanovi\u0107", "text": ""}
{"id": "4503466", "revid": "1776051", "url": "https://it.wikipedia.org/wiki?curid=4503466", "title": "Luigi Simonetta", "text": "Biografia.\nNato a Milano da Ernesto Simonetta e da Leopolda Galbiati si laurea in medicina. Nel 1899 diventa libero docente di Igiene sperimentale all'Universit\u00e0 di Siena.\nFu nominato per diversi mandati nel Consiglio superiore della pubblica istruzione (1906-1911, 1913-1917 e 1923-1928); fu membro del Consiglio direttivo dell'Istituto superiore di pratica e perfezionamento di Firenze (1914-1916, Membro del Comitato per la medicina del Consiglio nazionale delle ricerche, Presidente dell'Opera pia nazionale di assistenza per gli orfani dei sanitarii italiani di Perugia, Commissario dell'Opera pia nazionale di assistenza per gli orfani dei sanitarii italiani di Perugia, Presidente della Sezione patologica della Societ\u00e0 italiana per il progresso delle scienze, presidente onorario dell'Accademia dei Fisiocritici.\nIscritto alla Federazione di Perugia del Partito nazionale fascista dal febbraio 1923, venne nominato senatore il 18 settembre 1924. Del Senato fu anche segretario (1927-1929) e poi questore (1929-1934).\nRiconoscimenti e dediche.\nLuigi Simonetta fu nominato cittadino onorario di Perugia"}
{"id": "4503470", "revid": "287204", "url": "https://it.wikipedia.org/wiki?curid=4503470", "title": "Van Winitsky", "text": "Carriera.\nDopo una carriera giovanile ricca di soddisfazioni, che lo vide vincere nel 1974 il titolo under 16 al prestigioso Orange Bowl, quindi nel 1977 il titolo juniores a Wimbledon e agli US Open, Winitsky ha poi vinto nel circuito maggiore 3 titoli in singolare e 9 titoli di doppio. Nei tornei del Grande Slam ha ottenuto il suo miglior risultato raggiungendo la finale di doppio agli US Open nel 1983, in coppia con il connazionale Fritz Buehning."}
{"id": "4503472", "revid": "247222", "url": "https://it.wikipedia.org/wiki?curid=4503472", "title": "Color Outside the Lines", "text": ""}
{"id": "4503475", "revid": "287204", "url": "https://it.wikipedia.org/wiki?curid=4503475", "title": "Sh2-227", "text": "Sh2-227 \u00e8 una nebulosa a emissione visibile nella costellazione dell'Auriga.\nSi individua all'interno del grande pentagono che costituisce la costellazione, circa 1\u00b0 a sud della stella e a breve distanza dall'ammasso aperto NGC 1857; il periodo pi\u00f9 indicato per la sua osservazione nel cielo serale ricade fra i mesi di ottobre e marzo ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di una regione H II remota e scarsamente studiata, situata a circa 4300\u00a0parsec (circa 14000 anni luce) di distanza sul Braccio del Cigno, oltre le grandi associazioni OB dell'Auriga; la responsabile della sua ionizzazione sarebbe LS\u00a0V\u00a0+38\u00a012, una stella blu di sequenza principale con classe spettrale O9V. A questa nube sono associate due sorgenti di radiazione infrarossa, una delle quali presenta anche emissioni CO."}
{"id": "4503482", "revid": "101876077", "url": "https://it.wikipedia.org/wiki?curid=4503482", "title": "Pap\u00e0... \u00e8 Natale - Vol. 1", "text": "Pap\u00e0... \u00e8 Natale \u00e8 il primo album in studio del cantante napoletano Patrizio."}
{"id": "4503484", "revid": "287204", "url": "https://it.wikipedia.org/wiki?curid=4503484", "title": "Druh\u00e1 liga 2012-2013", "text": "La Druh\u00e1 liga 2012-2013 \u00e8 la 20\u00aa edizione della Druh\u00e1 liga. \u00c8 stata vinta dallo ."}
{"id": "4503488", "revid": "767487", "url": "https://it.wikipedia.org/wiki?curid=4503488", "title": "Egg (album)", "text": "Egg \u00e8 l'album di esordio della \"progressive band\" inglese Egg; fu registrato nel 1969 e pubblicato nel marzo del 1970 dall'etichetta Deram Nova, una sussidiaria della Decca.\nTracce.\nPubblicazione del 2004.\nNell'edizione in CD del febbraio 2004, pubblicata dalla Eclectic Discs, i brani originali furono rimasterizzati e furono aggiunte tre \"bonus track\": due erano quelle che componevano il singolo di esordio, e unico della band, \"Seven Is a Jolly Good Time/You Are All Princes\", mentre la terza fu l'inedita \"Third Movement\" di \"Symphony No. 2\", registrata insieme alle altre tracce originali ma non inclusa nell'album del 1970:"}
{"id": "4503491", "revid": "287204", "url": "https://it.wikipedia.org/wiki?curid=4503491", "title": "Alejandro Suarez", "text": ""}
{"id": "4503492", "revid": "300067", "url": "https://it.wikipedia.org/wiki?curid=4503492", "title": "\u00c1lvaro Mu\u00f1oz Borchers", "text": ""}
{"id": "4503493", "revid": "486946", "url": "https://it.wikipedia.org/wiki?curid=4503493", "title": "Jose Pozas", "text": ""}
{"id": "4503494", "revid": "666668", "url": "https://it.wikipedia.org/wiki?curid=4503494", "title": "\u00c1lvaro Mu\u00f1oz", "text": ""}
{"id": "4503495", "revid": "287204", "url": "https://it.wikipedia.org/wiki?curid=4503495", "title": "Alvaro Munoz", "text": ""}
{"id": "4503496", "revid": "300067", "url": "https://it.wikipedia.org/wiki?curid=4503496", "title": "Andrij Malysh", "text": ""}
{"id": "4503497", "revid": "287204", "url": "https://it.wikipedia.org/wiki?curid=4503497", "title": "Andrij Malys", "text": ""}
{"id": "4503500", "revid": "1543377", "url": "https://it.wikipedia.org/wiki?curid=4503500", "title": "'O figlio d' 'o marsigliese - Vol. 2", "text": "'O figlio d' 'o marsigliese \u00e8 il secondo album in studio del cantante napoletano Patrizio."}
{"id": "4503505", "revid": "599013", "url": "https://it.wikipedia.org/wiki?curid=4503505", "title": "\u00c1lex Hern\u00e1ndez", "text": ""}
{"id": "4503506", "revid": "287204", "url": "https://it.wikipedia.org/wiki?curid=4503506", "title": "Alex Hernandez", "text": ""}
{"id": "4503509", "revid": "300067", "url": "https://it.wikipedia.org/wiki?curid=4503509", "title": "Ruslan Otverchenko", "text": ""}
{"id": "4503510", "revid": "287204", "url": "https://it.wikipedia.org/wiki?curid=4503510", "title": "Ruslan Otvercenko", "text": ""}
{"id": "4503511", "revid": "88740", "url": "https://it.wikipedia.org/wiki?curid=4503511", "title": "Peugeot NE", "text": "La sigla Peugeot NE identifica una piccola famiglia di motori a scoppio prodotti dal 1920 al 1931 dalla Casa automobilistica francese Peugeot.\nCaratteristiche.\nSi tratta di una famiglia di motori di semplice progettazione, in quanto concepiti nell'immediato primo dopoguerra, quando le risorse economiche della maggior parte delle aziende (Peugeot compresa) non erano molto esuberanti. I motori NE hanno debuttato sotto il cofano della Peugeot Type 161, presentata a Bruxelles nel 1920 e da l\u00ec hanno proseguito per oltre dieci anni, finendo per equipaggiare anche altri modelli della casa, ma tutti di fascia bassa o medio-bassa. Si sono anche diversificati in tre livelli di cilindrata, ma tutti caratterizzati da modeste prestazioni, consone al carattere \"essenziale\" del tipo di vetture che dovevano andare a muovere.\nDi seguito vengono sintetizzate le caratteristiche dei motori della famiglia \"NE\":\nNella sua prima versione, quella da 667\u00a0cm\u00b3, il motore NE erogava una potenza massima di 9.5 CV a 2000 giri/min. Le applicazioni di questo motore, come gi\u00e0 detto, si limitano ai modelli di fascia bassa prodotti durante gli anni venti del secolo scorso e sono cos\u00ec riassumibili:"}
{"id": "4503513", "revid": "643494", "url": "https://it.wikipedia.org/wiki?curid=4503513", "title": "Rosso San Valentino", "text": "Rosso San Valentino \u00e8 stata una serie televisiva italiana trasmessa in 6 puntate dal 23 aprile all'8 maggio 2013 su Rai 1.\nTrama.\nLaura Argenti vive a Parigi da molti anni, ma \u00e8 originaria della Liguria. Quando le condizioni di salute dell'amato padre Pietro si aggravano, lei riparte subito per l'Italia. All'aeroporto di Genova Laura, per un caso fortuito, incontra un ragazzo che si mostra immediatamente interessato a lei, Giovanni Danieli. Sembra, per\u00f2, che i due debbano dirsi addio all'uscita dall'aerostazione. Infatti la giovane va in ospedale, dove ritrova il padre in fin di vita e il fratello minore Simone, e Giovanni torna nella sua immensa casa, dalla famiglia. Il padre Guido \u00e8 a capo della rinomata azienda di cosmetici Danieli. Poi ci sono Giorgio, il fratello pi\u00f9 grande, sposato in seconde nozze con la seducente Daria, da cui \u00e8 nato Giacomo, di otto anni. Dal primo matrimonio, Giorgio ha avuto la sedicenne Flavia. Infine, ad aspettare Giovanni ci sono la promessa sposa, Sofia Da Varano, dirigente marketing dell'azienda, e il fratello Lorenzo, migliore amico di Danieli.\nDopo la morte del padre, Laura decide di trattenersi e di non tornare in Francia. Inaspettatamente, Guido la assume nella sua azienda. Il padre Pietro provoc\u00f2 un disastro durante la creazione del profumo \"Rosso San Valentino\", ma Laura \u00e8 un \"naso\", cio\u00e8 \u00e8 in grado di distinguere perfettamente gli odori e quindi di riprodurre il \"RSV\", di cui conosceva le essenze. Mentre la sua passione con Giovanni, che ha reincontrato, si fa sempre pi\u00f9 intensa, nonostante le nozze imminenti (che per\u00f2, ad un certo punto, il ragazzo manda a monte), qualcuno vuole accaparrarsi la Danieli Cosmetici.\nSi tratta di Giorgio (furioso col padre perch\u00e9 ha nominato dirigente non lui ma il fratello minore), di Daria (disinnamorata del marito, dura e priva di attenzioni verso il figlio piccolo, ma che vuole l'azienda per arricchirsi) e di Lorenzo (che ha lasciato un segno indelebile nel passato di Laura e che \u00e8 pronto a vendicarsi di Guido per oscure ragioni). Insieme convincono Alberto Mariani, rivale e amico a un tempo del patriarca dei Danieli, a rendersi complice del piano. Al fine di vincere le sue iniziali reticenze, la sensualit\u00e0 di Daria scende in campo, portandolo agevolmente dalla loro parte.\nProduzione.\nLa serie \u00e8 stata prodotta da Rai Fiction, di Eleonora Andreatta, in collaborazione con Endemol Italia. La regia \u00e8 stata affidata a Fabrizio Costa.\nLe riprese, durate cinque mesi, sono state effettuate sia in Liguria, a Finale Ligure (Finalmarina, Finalborgo e Finalpia), a Noli, all'Ospedale di Santa Corona di Pietra Ligure, all'aeroporto di Genova; e sia nel centro storico di Nettuno e nel Villaggio del fanciullo / Repubblica dei ragazzi di Civitavecchia."}
{"id": "4503515", "revid": "287204", "url": "https://it.wikipedia.org/wiki?curid=4503515", "title": "Jose Angel Antelo", "text": ""}
{"id": "4503516", "revid": "447535", "url": "https://it.wikipedia.org/wiki?curid=4503516", "title": "Sophi Antipolis", "text": ""}
{"id": "4503517", "revid": "767487", "url": "https://it.wikipedia.org/wiki?curid=4503517", "title": "Miguel Lorenzo", "text": ""}
{"id": "4503520", "revid": "287204", "url": "https://it.wikipedia.org/wiki?curid=4503520", "title": "Ivan Garcia Casado", "text": ""}
{"id": "4503521", "revid": "149485", "url": "https://it.wikipedia.org/wiki?curid=4503521", "title": "Ivan Garcia", "text": ""}
{"id": "4503522", "revid": "88740", "url": "https://it.wikipedia.org/wiki?curid=4503522", "title": "CySEC", "text": "La Cyprus Securities and Exchange Commission (\"\u0395\u03c0\u03b9\u03c4\u03c1\u03bf\u03c0\u03ae \u039a\u03b5\u03c6\u03b1\u03bb\u03b1\u03b9\u03b1\u03b3\u03bf\u03c1\u03ac\u03c2\"), meglio conosciuta come CySEC, \u00e8 l'authority di vigilanza di Cipro.\nDa quando Cipro \u00e8 diventata membro dell'Unione europea nel 2004, CySEC \u00e8 diventata parte della direttiva europea MiFID, dando quindi alle societ\u00e0 registrate a Cipro l'accesso ai mercati di tutti i paesi Europei. Questo ha fatto s\u00ec che un gran numero di societ\u00e0 offshore si registrino a Cipro, per trarre vantaggio del suo regime di regolamentazione.\n\u00c8 davvero notevole il numero di broker specializzati nel forex che sono riusciti ad ottenere l'accreditazione presso la CySEC; queste societ\u00e0 infatti vedono Cipro come un modo facile per ottenere una licenza, senza dover per\u00f2 raggiungere i criteri pi\u00f9 stringenti che sarebbero richiesti da altre authority Europee, e nonostante ci\u00f2, avere il via libera per operare in tutta Europa sotto la direttiva MiFID.\nStoria.\nCySEC \u00e8 stata fondata nel 2001, come una societ\u00e0 pubblica, grazie alla sezione 5 della \"Cyprus Securities and Exchange Commission (Establishment and Responsibilities) Law of 2001\".\nL'ingresso di Cipro nella Unione Europea nel 2004 e l'adozione dell'Euro nel 2008 hanno significativamente cambiato il panorama di regolamentazione finanziaria che la CySEC controllava, che era precedentemente considerato un paradiso fiscale.\nIl 3 maggio 2012, la CySEC ha annunciato un cambiamento sulla sua politica riguardante la classificazione delle opzioni binarie, ritenendole ora degli strumenti finanziari. L'effetto fu che i siti web di opzioni binarie basati a Cipro (che costituiscono la maggior parte di questi siti) dovevano essere regolamentati e vigilati. Questo evento rese la CySEC la prima authority/organo di vigilanza al mondo a riconoscere le opzioni binarie come strumenti finanziari.\nResponsabilit\u00e0.\nLa CySEC ha le seguenti responsabilit\u00e0:\nStruttura.\nCySEC \u00e8 governata da un consiglio di cinque membri, composto da Chairman e Vice-Chairman (impiegati a tempo pieno), pi\u00f9 altri tre membri. Inoltre, il Governatore della Banca Centrale di Cipro \u00e8 rappresentato da un membro non votante.\nI membri del consiglio sono nominati dal Consiglio dei Ministri, a seguito di una proposta del Ministero delle Finanze; il mandato dei membri dura 5 anni.\nCollegamenti esterni.\nIl sito ufficiale di CySEC tradotto in lingua inglese."}
{"id": "4503523", "revid": "37401", "url": "https://it.wikipedia.org/wiki?curid=4503523", "title": "Priority Ceiling", "text": ""}
{"id": "4503525", "revid": "287204", "url": "https://it.wikipedia.org/wiki?curid=4503525", "title": "Sh2-228", "text": "Sh2-228 \u00e8 una nebulosa a emissione visibile nella costellazione dell'Auriga.\nSi individua all'interno del grande pentagono che costituisce la costellazione, circa 1\u00b0 a sud della stella ; il periodo pi\u00f9 indicato per la sua osservazione nel cielo serale ricade fra i mesi di ottobre e marzo ed \u00e8 notevolmente facilitata per osservatori posti nelle regioni dell'emisfero boreale terrestre.\nSh2-228 \u00e8 una regione H II situata sul Braccio di Perseo a circa 3500\u00a0parsec (circa 11410 anni luce) di distanza; possiede una forma asimmetrica ed \u00e8 situata vicino alla grande associazione Auriga\u00a0OB1. Si tratta di una vasta regione in cui \u00e8 attiva la formazione stellare, come \u00e8 ben evidenziato dalla presenza, al suo interno, di un giovane ammasso aperto piuttosto compatto noto come CC\u00a001, formato da alcune stelle blu intrinsecamente molto luminose accompagnate da una numerosa popolazione di stelle pi\u00f9 deboli; la loro et\u00e0 \u00e8 stimata attorno a 1-2 milioni di anni al massimo e rappresentano una generazione di stelle successiva rispetto alle stelle circostanti, che mostrano invece un'et\u00e0 di circa 5-6 milioni di anni. La massa totale dell'ammasso si aggira sulle 1800\u00a0M\u2299. Nel Catalogo Avedisova la nebulosa \u00e8 associata anche ad alcune sorgenti di onde radio.\nDa notare infine che studi basati sulle emissioni alle onde radio hanno fornito per Sh2-228 una distanza nettamente superiore, attorno ai 7900\u00a0parsec (oltre 25000 anni luce)."}
{"id": "4503528", "revid": "120297937", "url": "https://it.wikipedia.org/wiki?curid=4503528", "title": "Defiance (videogioco)", "text": "Defiance \u00e8 un videogioco MMORPG sparatutto in terza persona pubblicato nel 2013 dalla Trion Worlds.\nProdotto parallelamente all'omonima serie televisiva, con cui condivide lo stesso universo fittizio e la cui trama \u00e8 direttamente intrecciata, \"Defiance\" \u00e8 ambientato in un mondo post-apocalittico in cui gli esseri umani convivono sulla Terra insieme a diverse altre razze aliene.\nIl 24 Febbraio 2021 viene annunciata la chiusura definitiva del videogioco, avvenuta il 29 aprile dello stesso anno alle ore 11 (Cest).\nTrama.\nIl gioco \u00e8 ambientato nella San Francisco Bay Area, trentatr\u00e9 anni dopo l'arrivo sulla Terra di sette diverse razze aliene, provenienti da un lontano sistema solare andato distrutto, le quali furono coinvolte in una violenta guerra con gli umani, che si erano rifiutati di accoglierle. Le potenti tecnologie usate dagli alieni sconvolsero la superficie terrestre, dando origine a processi di terraformazione. Dopo anni di battaglia, venne raggiunta un'intesa per un cessate il fuoco. Nel presente, le sette razze aliene convivono tra di loro e con gli umani, anche se non del tutto pacificamente. I giocatori sono arrualati come \"ark hunter\" da Karl Von Bach, CEO delle Von Bach Industries, allo scopo di andare alla ricerca di preziose tecnologie aliene nelle navicelle che occasionalmente cadono al suolo dall'orbita terrestre, nella quale erano state abbondonate poich\u00e9 erano state danneggiate. I giocatori possono anche intraprendere missioni extra per guadagnare soldi o sfidare altri \"ark hunter\".\nModalit\u00e0 di gioco.\nArkfall.\nTra gli elementi principali del gioco vi sono gli \"arkfall\", eventi dinamici che consistono nella caduta al suolo di navicelle aliene rimaste abbandonate nell'orbita terrestre. Tali navicelle, ricche di varie tecnologie aliene, alcune delle quali molto potenti e preziose, sono un'attrattiva non solo per decine di \"ark hunter\", ma anche pericolose creature aliene.\nPersonalizzazione dei personaggi.\nA differenza di altri MMO, \"Defiance\" non ha classi di giocatori, che si suddividono solo in base all'\"originale\" scelta. L'origine non limita in alcun modo le abilit\u00e0, le armi o i vestiari che si possono acquistare.\nPer quanto riguarda l'aspetto fisico, i giocatori possono scegliere se essere umani o Irathient; per poi essere in grado di personalizzare il proprio corpo, cambiando acconciatura, vestiti o tatuaggi.\nLe armi disponibili sono molto varie e personalizzabili, mentre i personaggi impersonati dai giocatori sono dotati di un EGO (Environmental Guardian Online), un impianto neuro-muscolare sviluppato dalla Von Bach Industries. L'impianto aiuta i giocatori nell'esplorare la San Francisco Bay Area e ad accedere a particolari abilit\u00e0. Per i giocatori sono disponibili anche bonus e personalizzazioni extra sbloccabili attraverso appositi codici, denominati \"arkfall code\", nascosti in blog e video ufficiali."}
{"id": "4503529", "revid": "120841111", "url": "https://it.wikipedia.org/wiki?curid=4503529", "title": "Pablo Almaz\u00e1n", "text": ""}
{"id": "4503530", "revid": "287204", "url": "https://it.wikipedia.org/wiki?curid=4503530", "title": "Pablo Almazan", "text": ""}
{"id": "4503534", "revid": "767487", "url": "https://it.wikipedia.org/wiki?curid=4503534", "title": "Rai L\u00f3pez", "text": ""}
{"id": "4503535", "revid": "287204", "url": "https://it.wikipedia.org/wiki?curid=4503535", "title": "Rai Lopez", "text": ""}
{"id": "4503538", "revid": "125725792", "url": "https://it.wikipedia.org/wiki?curid=4503538", "title": "Riccardo Rossi (scultore)", "text": "Biografia.\nSi diplom\u00f2 all'Istituto d'arte \"Felice Palma\" di Massa nel 1930 e successivamente frequent\u00f2 l'accademia di belle arti di Carrara, dove conobbe Carlo Fontana, Alterige Giorgi, Carlo Sergio Signori, Cesare Poli, Felice Vatteroni e Aldo Buttini.\nCome sottotenente di fanteria, combatt\u00e9 in Africa Orientale e nella seconda guerra mondiale. Nel 1950 si laure\u00f2 al magistero d'arte di Firenze.\nFu titolare della cattedra di \"plastica, ornato e figura\", con direzione dei laboratori di marmo, legno e ferro battuto, presso l'istituto d'arte di Perugia, successivamente fu titolare delle cattedre di \"plastica, disegno professionale e storia dell'arte\" presso l'istituto d'arte di Massa fino al 1976. Negli anni settanta inoltre gli fu assegnata provvisoriamente la cattedra di \"scultura\" nell'accademia di belle arti di Carrara.\nHa lavorato inoltre come scultore e medaglista, realizzando sia ritratti, sia gruppi scultorei pubblici e bassorilievi monumentali.\n\u00c8 stato insignito dei titoli di commendatore e di cavaliere del Cardo e ha ottenuto riconoscimenti e premi per la sua attivit\u00e0 di scultore.\nCritica.\nLa sua arte \u00e8 tutta frutto del suo talento, non avendo avuto un maestro di riferimento che aiutasse con il consiglio la maturazione del suo genio o che gli sapesse indicare, fin dagli esordi, uno stile su cui declinare la sua ispirazione. Forse per questo non si pu\u00f2 individuare nell'opera di Rossi un unico filo conduttore che possa dar conto e spiegare la sua abbondante produzione: dagli esordi intrisi ancora di retorica e celebrativi delle glorie dell'Impero, alla ritrattistica anche della committenza ecclesiastica con interpretazioni di straordinaria suggestione sia della figura umana, in particolare volti e mani, da lui amatissime, all'astratto degli anni sessanta, interpretato con grande originalit\u00e0 e mai trasceso ad un ermetismo estraneo al suo mondo pi\u00f9 elementare e godibile, alle opere finali percorse da un brivido di angoscia anticipatore di uno spirito di morte.\nL'idea madre che ha nutrito le sue numerosissime opere \u00e8 forse la certezza che umano e divino si incontrano continuamente nella vita, e, in questo connubio, danno luogo a momenti di intensa creativit\u00e0 permeata di fede sincera. L'approdo alla fede fu tuttavia in lui piano e sereno, anche perch\u00e9 il cristianesimo gli si presentava nei suoi aspetti pi\u00f9 umani e quotidiani, senza visioni mistiche e bigottismi, ma con interpretazioni tratte dalle pi\u00f9 comuni incombenze ed atteggiamenti popolari. La sua cultura artistica, prima scolastica poi di autodidatta, mai prevalse sull'invenzione e sulla osservazione degli umili, degli animali domestici, degli oggetti dell'uso quotidiano trasformati in strumenti della pi\u00f9 alta espressione artistica e nella cifra della sua opera. Fervido lettore di Virgilio e di Pascoli, i cui versi citava spesso a memoria, in molte delle sue opere, medaglie, bassorilievi o statue a tutto tondo, amava raccontare storie tratte dal mito, dall'agiografia, dalla cronaca con occhio ironico ma con una bonomia che \u00e8 partecipazione empatica ed interpretazione artistica di originale valore. [pareri critici senza fonti: da riportare solo con fonti adeguate]--&gt;"}
{"id": "4503539", "revid": "149485", "url": "https://it.wikipedia.org/wiki?curid=4503539", "title": "Campionati europei di judo 2013", "text": "I Campionati europei di judo 2013 sono stati la 24\u00aa edizione della competizione organizzata dalla European Judo Union.Si sono svolti a Budapest, in Ungheria, dal 25 al 28 aprile 2013."}
{"id": "4503540", "revid": "300067", "url": "https://it.wikipedia.org/wiki?curid=4503540", "title": "Jos\u00e9 Antonio Marco", "text": ""}
{"id": "4503541", "revid": "287204", "url": "https://it.wikipedia.org/wiki?curid=4503541", "title": "Jose Antonio Marco", "text": ""}
{"id": "4503544", "revid": "599013", "url": "https://it.wikipedia.org/wiki?curid=4503544", "title": "Bill Willis", "text": "Carriera professionistica.\nCleveland Browns.\nConosciuto per la sua velocit\u00e0 e forza malgrado la piccola statutra, Willis fu uno dei difensori pi\u00f9 dominanti del football professionistico tra gli anni quaranta e l'inizio degli anni cinquanta. Fu inserito nella formazione ideale della stagione All-Pro in ogni annata della sua carriera e fu convocato per il Pro Bowl in tre delle quattro stagioni disputate nella NFL. Le sue tecniche e il suo stile di gioco furono emulati dalle altre squadra e la sua versatilit\u00e0 sia come \"pass-rusher\" che come marcatore contribuirono a sviluppare il ruolo di linebacker com'\u00e8 inteso ai giorni nostri. Quando si ritir\u00f2, il leggendario allenatore di Cleveland Paul Brown lo defin\u00ec \"uno dei migliori uomini della linea difensiva della storia del football\". Willis fu anche uno dei primi due giocatori afroamericani (insieme a Marion Motley, sempre dei Browns) della storia moderna del football, un anno prima che Jackie Robinson rompesse le barriere razziali nella Major League Baseball firmando coi Brooklyn Dodgers.\nDopo vinto il campionato NCAA con gli Ohio State Buckeyes nel 1942, il primo della storia dell'istituto, Willis firm\u00f2 coi Browns della nuova AAFC, vincendo tutti i campionati disputati dalla lega dal 1946 al 1949, prima che i Browns confluissero nella pi\u00f9 stabile NFL. Nella nuova lega, Willis e i Browns continuarono i loro successi, vincendo il campionato del 1950. Bill si ritir\u00f2 dopo la stagione 1953."}
{"id": "4503552", "revid": "861126", "url": "https://it.wikipedia.org/wiki?curid=4503552", "title": "Shahar", "text": ""}
{"id": "4503559", "revid": "861126", "url": "https://it.wikipedia.org/wiki?curid=4503559", "title": "Se\u0161et", "text": ""}
{"id": "4503560", "revid": "1851848", "url": "https://it.wikipedia.org/wiki?curid=4503560", "title": "Qi Guangpu", "text": "Biografia.\nOriginario della provincia cinese dello Jiangsu, ha debuttato in Coppa del Mondo il 9 dicembre 2006 a Beida Lake (21\u00ba), ha ottenuto il primo podio il 20 dicembre 2009 a Changchun (2\u00ba) e la prima vittoria il 19 dicembre 2010 nella localit\u00e0 dell'esordio.\nIn carriera ha partecipato a quattro edizioni dei Giochi olimpici invernali, (7\u00ba nei salti), (4\u00ba nei salti), (7\u00ba nei salti) e (1\u00ba nei salti e 2\u00ba nei salti a squadre), e a cinque dei Campionati mondiali vincendo quattro medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4503568", "revid": "693426", "url": "https://it.wikipedia.org/wiki?curid=4503568", "title": "Anton I Didi", "text": ""}
{"id": "4503569", "revid": "6923", "url": "https://it.wikipedia.org/wiki?curid=4503569", "title": "Brownlow Cecil, IV marchese di Exeter", "text": "Biografia.\nInfanzia.\nEra il figlio di William Cecil, III marchese di Exeter, e di sua moglie, Lady Georgina Pakenham, figlia di Thomas Pakenham, II conte di Longford.\nCarriera politica.\n\u00c8 stato eletto alla Camera dei Comuni per North Northamptonshire nel 1877, carica che mantenne fino al 1895. Serv\u00ec, durante il governo di Lord Salisbury come vice ciambellano (1891-1892). Nel 1895 successe al padre nel marchesato e prese il suo posto nella Camera dei lord.\nRicopr\u00ec la carica di capitano delle Grenadier Guards e fu colonnello del 3\u00ba e 4\u00ba reggimento Northamptonshire e vice tenente Lincolnshire.\nMatrimonio.\nSpos\u00f2, il 7 settembre 1875, Isabella Whichcote (?-12 luglio 1917), figlia di Sir Thomas Whichcote, VII Baronetto ed Isabella Elizabeth Montgomery. Ebbero un figlio:\nMorte.\nMor\u00ec il 9 aprile 1898, all'et\u00e0 di soli 48 anni."}
{"id": "4503575", "revid": "1522738", "url": "https://it.wikipedia.org/wiki?curid=4503575", "title": "Riserva Naturale (Pok\u00e9mon)", "text": ""}
{"id": "4503577", "revid": "4252", "url": "https://it.wikipedia.org/wiki?curid=4503577", "title": "Centomila martiri di Tbilisi", "text": "I centomila martiri di Tbilisi () sono dei santi venerati dalla Chiesa ortodossa georgiana. Secondo una fonte georgiana del XIV secolo, chiamata \"Cronaca di cento anni\", furono messi a morte per non aver rinnegato la fede cristiana a seguito della presa di Tbilisi da parte dello sci\u00e0 corasmio Jalal al-Din nel 1227. La Chiesa ortodossa georgiana li commemora il 13 novembre (31 ottobre del calendario giuliano).\nStoria.\nLe strade di Jalal al-Din e del Regno di Georgia si incrociarono per la prima volta nel 1225, quando l'esercito corasmio inflisse una pesante sconfitta ai georgiani nella citt\u00e0 di Garni, ponendo fine al periodo di massimo splendore della Georgia medievale. Nel 1227 Jalal al-Din torn\u00f2 alla carica. Nel primo giorno di battaglia l'esercito georgiano riusc\u00ec a respingere la presa di Tbilisi. La notte seguente, tuttavia, un gruppo di persiani apr\u00ec segretamente le porte della citt\u00e0 consentendo agli invasori di entrare. Nella \"Cronaca di cento anni\" il giorno dell'invasione viene descritto come il pi\u00f9 terribile momento della storia georgiana. In tale manoscritto anonimo si legge: \"le parole sono incapaci di illustrare la distruzione provocata dal nemico: strappando i neonati dal grembo delle madri, sbatterono le loro teste contro il ponte, osservando i loro occhi cadere dai crani..\". Gli storici musulmani Ibn al-Athir e Muhammad al-Nasawi (segretario e biografo dello sci\u00e0) confermano l'uccisione dei cristiani che si rifiutarono di accettare l'Islam e gli ordini di Jalal al-Din. Secondo la fonte georgiana il sovrano invasore impose la distruzione della cupola della cattedrale Sioni, al fine di far costruire il proprio trono. Per suo ordine le icone raffiguranti Ges\u00f9 e la Vergine Maria furono portate sul ponte di Metekhi, affinch\u00e9 i cristiani venissero costretti a sputargli sopra. Coloro che lo fecero si videro la vita risparmiata, mentre gli altri furono decapitati. La cronaca georgiana indica il numero delle vittime con il termine \u10d0\u10d7\u10dc\u10d8 \u10d1\u10d4\u10d5\u10e0\u10dc\u10d8 \"(at'ni bevri)\". La prima parte del numerale, \"at'ni\", significa \"dieci\". La seconda parte, \"bevr-i\", in georgiano moderno significa \"molti\", ma \u00e8 anche un termine obsoleto per indicare \"diecimila\". Nel 1768 il Catholicos Patriarca e noto storico della Chiesa georgiana Antonio I, basandosi sulla cronaca medievale, compose l'opera agiografica \"Lode e narrazione\", dedicata alle vittime del massacro, e la incluse nella raccolta \"Martirika\", contenente altri diciannove racconti di santi martiri georgiani."}
{"id": "4503586", "revid": "1573940", "url": "https://it.wikipedia.org/wiki?curid=4503586", "title": "Vagiphantes vaginatus", "text": "Vagiphantes vaginatus () \u00e8 un ragno appartenente alla famiglia Linyphiidae.\n\u00c8 l'unica specie nota del genere Vagiphantes.\nDistribuzione.\nLa specie \u00e8 stata rinvenuta in Asia centrale, sui monti Tien Shan, al confine fra Kazakistan e Uzbekistan.\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Lepthyphantes vaginatus\" .\nDal 2004 non sono stati esaminati esemplari.."}
{"id": "4503592", "revid": "1573940", "url": "https://it.wikipedia.org/wiki?curid=4503592", "title": "Circus maurus", "text": "Lalbanella nera (Circus maurus ()) \u00e8 un raro uccello rapace della famiglia degli Accipitridi originario di Sudafrica e Namibia.\nDescrizione.\nDimensioni.\nMisura 44-50 cm di lunghezza; l'apertura alare \u00e8 di 105-115 cm.\nAspetto.\nQuesto sorprendente rapace nidifica nel peculiare e incredibilmente diversificato \"habitat\" del \"fynbos\" del Sudafrica: un \"habitat\" minacciato dalle attivit\u00e0 umane. Gli esemplari adulti di albanella nera hanno un piumaggio nero con strisce bianche sulla coda, il groppone bianco e zone bianche sulle ali ben evidenti. Le femmine sono pi\u00f9 grandi dei maschi, e i giovani si possono riconoscere per il loro piumaggio marrone scuro, pesantemente screziato e striato. Il nome del genere cui l'albanella nera appartiene, \"Circus\", si riferisce al volo circolare delle parate aeree acrobatiche del maschio, eseguite per impressionare la femmina durante il corteggiamento.\nBiologia.\nQuesto predatore aereo si nutre prevalentemente di roditori, piccoli uccelli e, occasionalmente, di rettili, ma mangia anche uova, insetti e, molto raramente, carogne. L'albanella nera sorvola a bassa quota la vegetazione in cerca di prede, spesso fermandosi a mezz'aria in un volo stazionario prima di tuffarsi in picchiata e afferrare la preda.\nCome altre albanelle, l'albanella nera effettua un volo di corteggiamento ondulato che precede l'accoppiamento. Si riproduce soprattutto durante la stagione delle piogge, e la deposizione delle uova \u00e8 stata segnalata nel periodo che va da luglio a settembre. Tre o quattro coppie diverse possono nidificare a breve distanza, costruendo ognuna un disordinato nido fatto di erba alla base di steli, canne o erbe alte. Le tre o quattro uova deposte vengono covate per circa 34 giorni, e i nidiacei si involano dopo 36-41 giorni. In inverno, le albanelle nere migrano a nord verso le aride steppe e praterie delle regioni meridionali di Namibia, Botswana e Transvaal.\nDistribuzione e habitat.\n\u00c8 diffusa in Africa meridionale, in particolare nelle province sudafricane del Capo Occidentale, del Capo Orientale e del Free State, nel Botswana meridionale e nel Lesotho. Una ridottissima popolazione isolata \u00e8 presente anche nella Namibia meridionale. L'albanella nera nidifica nel \"fynbos\" della Regione floristica del Capo e nelle adiacenti boscaglie e distese erbose del Karoo. Al di fuori della stagione riproduttiva si dirige a nord verso un \"habitat\" pi\u00f9 arido costituito da distese erbose, boscaglie e steppe.\nConservazione.\nNonostante l'albanella nera sia ancora localmente comune, \u00e8 vulnerabile al degrado dell\"'habitat\", in quanto i suoi terreni di nidificazione sono limitati alla regione del \"fynbos\". Gran parte della vegetazione del \"fynbos\" \u00e8 andata perduta a vantaggio dell'agricoltura, della vegetazione aliena invasiva e dell'urbanizzazione, e l'albanella nera ha perso pi\u00f9 del 50% dei suoi territori di nidificazione nel corso dell'ultimo secolo. La diversificata vegetazione spontanea della regione \u00e8 stata rimpiazzata da un mare di cereali, e le prove raccolte finora indicano che anche se le albanelle nere vanno in cerca di preda nei terreni agricoli, generalmente non nidificano in questo \"habitat\" cos\u00ec alterato. Inoltre, le albanelle nere sono vulnerabili agli effetti dell'uso di pesticidi e rodenticidi, che potrebbero accumularsi all'interno del loro corpo o ridurre la disponibilit\u00e0 di prede."}
{"id": "4503597", "revid": "31886", "url": "https://it.wikipedia.org/wiki?curid=4503597", "title": "Vagiphantes", "text": ""}
{"id": "4503613", "revid": "76963", "url": "https://it.wikipedia.org/wiki?curid=4503613", "title": "Jerry Wasserman", "text": "Nativo dell Ohio, Wasserman ha ricevuto una laurea in letteratura inglese alla Cornell University ed in seguito \u00e8 diventato docente del dipartimento di teatro e film alla Universit\u00e0 della Columbia Britannica. In patria \u00e8 particolarmente noto per le frequenti collaborazioni con Don S. Davis."}
{"id": "4503637", "revid": "679060", "url": "https://it.wikipedia.org/wiki?curid=4503637", "title": "Wadi el-Jarf", "text": ""}
{"id": "4503639", "revid": "729019", "url": "https://it.wikipedia.org/wiki?curid=4503639", "title": "Rijksweg 13", "text": "La Rijksweg 13 (o A13) olandese parte da Rijswijk, fino ad arrivare a Rotterdam. L'autostrada \u00e8 lunga 17\u00a0km."}
{"id": "4503645", "revid": "682087", "url": "https://it.wikipedia.org/wiki?curid=4503645", "title": "Monitoraggio oculare", "text": ""}
{"id": "4503647", "revid": "287204", "url": "https://it.wikipedia.org/wiki?curid=4503647", "title": "Campionati del mondo Ironman del 2013", "text": "L'edizione dei Campionati del Mondo di Ironman del 2013 si \u00e8 tenuta in data 12 ottobre a Kailua-Kona, Hawaii.\nTra gli uomini ha vinto il belga Frederik Van Lierde, mentre tra le donne si \u00e8 laureata campionessa del mondo \"ironman\" per la seconda volta l'australiana Mirinda Carfrae.\nSi \u00e8 trattata della 37\u00aa edizione dei campionati mondiali di Ironman, che si tengono annualmente dal 1978 con una competizione addizionale che si \u00e8 svolta nel 1982. I campionati sono organizzati dalla World Triathlon Corporation (WTC).\nGare di qualifica.\nPer poter gareggiare all'Ironman Hawaii del 2013, gli atleti amatori dovranno ottenere una delle qualifiche messe in palio nelle gare Ironman sparse per il mondo e in alcune competizioni selezionate di Ironman 70.3. Un certo numero di slot viene messo a disposizione dei residenti alle Hawaii o attraverso una lotteria o mediante un'asta di beneficenza pubblicata su eBay. La World Triathlon Corporation pu\u00f2, inoltre, invitare direttamente alcuni atleti.\nPer i triatleti professionisti, la stagione dei Campionati del 2013 \u00e8 il terzo anno in cui viene stabilito un sistema a punti che determina quali atleti si potranno qualificare alla gara dei Campionati del mondo di Ironman. Per qualificarsi, i punti vengono attribuiti dalla WTC ad ogni competizione su quelle gare selezionate nel corso dell'anno su distanza Ironman e Ironman 70.3. Per i campionati del 2013, il periodo preso in considerazione va dal 1\u00ba settembre 2012 al 31 agosto 2013.\nI primi 50 professionisti uomini e le prime 35 professioniste donne nella classifica a punti, alla fine di ogni anno, si qualificano per la gara di Kona alle Hawaii.\nI Campioni del mondo delle precedenti edizioni si qualificano automaticamente alla gara valida per i campionati del mondo, per un periodo di cinque anni dalla loro vittoria, a condizione che si trovino a competere in almeno una gara su distanza Ironman durante l'anno di qualifica.\nLa serie di gare Ironman nel 2013 consiste in 27 competizioni, oltre alla gara dei Campionati del mondo dell'anno precedente (2012) - che garantisce essa stessa un certo numero di slot per i Campionati del mondo dell'anno 2013."}
{"id": "4503650", "revid": "132266", "url": "https://it.wikipedia.org/wiki?curid=4503650", "title": "Isola di Ugliano", "text": ""}
{"id": "4503651", "revid": "986213", "url": "https://it.wikipedia.org/wiki?curid=4503651", "title": "Concistori di papa Alessandro VI", "text": "Questa voce raccoglie l'elenco completo dei concistori ordinari pubblici per la creazione di nuovi cardinali presieduti da papa Alessandro VI, con l'indicazione di tutti i cardinali creati.\nIn dieci concistori, Alessandro VI cre\u00f2 43 cardinali, provenienti da 8 nazioni: 16 italiani, 16 spagnoli, 6 francesi, 1 inglese, 1 polacco, 1 cipriota, 1 ungherese e 1 tedesco.\n31 agosto 1492.\nIl 31 agosto 1492, durante il suo primo concistoro, papa Alessandro VI cre\u00f2 un solo nuovo cardinale, figlio di suo cugino:\n20 settembre 1493.\nIl 20 settembre 1493, durante il suo secondo concistoro, papa Alessandro VI cre\u00f2 dodici nuovi cardinali, compreso il suo stesso figlio, ai quali confer\u00ec i titoli e le diaconie il 23 settembre. I dodici nuovi porporati furono:\nmaggio 1494.\nNel maggio 1494, durante il suo terzo concistoro, papa Alessandro VI cre\u00f2 un solo nuovo cardinale, riservato \"in pectore\":\n16 gennaio 1495.\nIl 16 gennaio 1495, durante il suo quarto concistoro, papa Alessandro VI cre\u00f2 un solo nuovo cardinale, al quale confer\u00ec il titolo il 19 gennaio:\n21 gennaio 1495.\nIl 21 gennaio 1495, durante il suo quinto concistoro, papa Alessandro VI cre\u00f2 un solo nuovo cardinale, al quale confer\u00ec il titolo il 12 febbraio:\n19 febbraio 1496.\nIl 19 febbraio 1496, durante il suo sesto concistoro, papa Alessandro VI pubblic\u00f2 il cardinale riservato \"in pectore\" nel concistoro del maggio 1494 e cre\u00f2 quattro nuovi cardinali, tutti spagnoli e nativi di Valencia, ai quali confer\u00ec i titoli e le diaconie il 24 febbraio. I quattro nuovi porporati furono:\n17 settembre 1498.\nIl 17 settembre 1498, durante il suo settimo concistoro, papa Alessandro VI cre\u00f2 un solo nuovo cardinale:\n20 marzo 1500.\nIl 20 marzo 1500, durante il suo ottavo concistoro, papa Alessandro VI cre\u00f2 tre nuovi cardinali, tutti riservati \"in pectore\". I tre nuovi porporati furono:\n28 settembre 1500.\nIl 28 settembre 1500, durante il suo nono concistoro, papa Alessandro VI pubblic\u00f2 i cardinali riservati \"in pectore\" nel concistoro del 20 marzo precedente e cre\u00f2 nove nuovi cardinali, pubblicati il 2 ottobre, ai quali confer\u00ec i titoli e le diaconie il 5 ottobre. I nove nuovi porporati furono:\nIn questo concistoro, inoltre, cre\u00f2 anche un cardinale riservato \"in pectore\":\n31 maggio 1503.\nIl 31 maggio 1503, durante il suo decimo ed ultimo concistoro, papa Alessandro VI cre\u00f2 nove nuovi cardinali, pubblicati il 2 giugno, ai quali confer\u00ec i titoli e le diaconie il 12 giugno. I nove nuovi porporati furono:\nAltri cardinali creati.\nNell'Annuario Pontificio del 1936, si fa menzione di altri tre cardinali, nominati in segreto:"}
{"id": "4503652", "revid": "237256", "url": "https://it.wikipedia.org/wiki?curid=4503652", "title": "Vladimir Anatolievi\u010d Barjatinskij", "text": ""}
{"id": "4503657", "revid": "6923", "url": "https://it.wikipedia.org/wiki?curid=4503657", "title": "Maserati Ghibli", "text": ""}
{"id": "4503671", "revid": "682087", "url": "https://it.wikipedia.org/wiki?curid=4503671", "title": "Eye tracking", "text": ""}
{"id": "4503674", "revid": "599013", "url": "https://it.wikipedia.org/wiki?curid=4503674", "title": "Yahia K\u00e9b\u00e9", "text": ""}
{"id": "4503688", "revid": "300067", "url": "https://it.wikipedia.org/wiki?curid=4503688", "title": "Copa Argentina 2012-2013", "text": "La Copa Argentina 2012-2013 \u00e8 la 4\u00aa edizione del trofeo. Il torneo \u00e8 iniziato il 23 ottobre 2012, e vi partecipano 224 squadre del campionato argentino di calcio.\nIl trofeo \u00e8 stato vinto dall'Estudiantes (LP) che ha sconfitto per 3-0 il San Lorenzo nella finale. La vincitrice del torneo si \u00e8 qualificata per la Copa Libertadores 2014 e per la Supercopa Argentina 2013.\nClassifica marcatori.\nFonte:"}
{"id": "4503691", "revid": "287204", "url": "https://it.wikipedia.org/wiki?curid=4503691", "title": "Sh2-230", "text": "Sh2-230 \u00e8 una grande nebulosa a emissione visibile nella costellazione dell'Auriga.\nSi individua nella parte centromeridionale della costellazione, in una regione molto ricca di campi stellari a met\u00e0 strada fra le stelle e ; il periodo pi\u00f9 indicato per la sua osservazione nel cielo serale ricade fra i mesi di ottobre e marzo ed \u00e8 notevolmente facilitata per osservatori posti nelle regioni dell'emisfero boreale terrestre.\nSh2-230 possiede delle dimensioni apparenti molto grandi, estendendosi per almeno 5\u00b0 in una regione gi\u00e0 di per s\u00e9 particolarmente ricca di nebulose, fra le quali spiccano IC 405 e IC 410, Sh2-237 e numerosi addensamenti minori. Le stime sulla sua distanza si basano sulle misurazioni delle emissioni molecolari legate alla sorgente di radiazioni infrarosse IRAS\u00a005197+3355, che hanno fornito un valore di 3200\u00a0parsec (10430 anni luce), facendo rientrare cos\u00ec questa nebulosa nel Braccio di Perseo, assieme a tutte le altre nubi visibili nei dintorni, probabilmente nelle vicinanze dell'associazione Auriga\u00a0OB2. Tuttavia, sia Sharpless che Avedisova indicano che la nebulosa potrebbe essere legata alla pi\u00f9 vicina associazione Auriga\u00a0OB1, situata attorno ai 2000\u00a0parsec; sempre Avedisova riporta come stelle ionizzatrici della nebulosa la stella subgigante azzurra HD\u00a035633, di classe spettrale B0.5IV, la stella azzurra di sequenza principale HD\u00a035653 (classe B0.5V), e la gigante brillante HD\u00a036212 (classe B3II). Da notare che invece Sharpless indica che le prime due stelle sono le responsabili della ionizzazione della vicina Sh2-234. Il catalogo Avedisova associa Sh2-230 all'ammasso aperto NGC 1907 e a diverse sorgenti di onde radio.\nLa situazione delle associazioni OB in direzione dell'Auriga sembrerebbe essere pi\u00f9 complessa di quanto creduto inizialmente: infatti le due principali associazioni individuate, gi\u00e0 di per s\u00e9 allineate una dietro l'altra, sarebbero entrambe formate dalla somma di due distinti gruppi stellari. Sotto la definizione di Auriga\u00a0OB1 sono comprese due associazioni distinte situate rispettivamente a 1100 e a 2000\u00a0parsec; Auriga\u00a0OB2 comprende a sua volta due associazioni, la pi\u00f9 vicina delle quali sarebbe situata a 3000\u00a0parsec, in una regione quindi prossima a Sh2-230, mentre l'associazione pi\u00f9 remota si trova a ben 6000\u00a0parsec, in corrispondenza del Braccio del Cigno."}
{"id": "4503692", "revid": "237256", "url": "https://it.wikipedia.org/wiki?curid=4503692", "title": "Sof'ja Osipovna Apraskina", "text": ""}
{"id": "4503714", "revid": "300067", "url": "https://it.wikipedia.org/wiki?curid=4503714", "title": "Jan Mart\u00edn", "text": "Figlio di Fernando Mart\u00edn, primo giocatore spagnolo a militare nella NBA, \u00e8 stato il primo giocatore spagnolo a giocare nella Ligat Winner (Superliga di Pallacanestro di Israele). Nella stagione 2010-11 nelle file di Maccabi Ashdod B.C. \u00e8 stato nominato giocatore rivelazione dell'anno.\nCarriera da giocatore.\nFiglio del primo giocatore spagnolo a giocare nel NBA, Fernando Mart\u00edn, e della modella tedesco-israeliano Petra Sonneborn, \u00e8 nipote del giocatore di basket Antonio Mart\u00edn Espina.\nIn Spagna.\nIl giocatore si \u00e8 formato nelle formazioni giovanili del Maccabi Haifa BC e del Real Canoe Nataci\u00f3n Club, ed ha esordito giocando nel campionato EBA con il Real Canoe Nataci\u00f3n Club nelle stagioni 2000-01 e 2001-02. Nel 2002-03 e 2003-04 \u00e8 passato al CB Estudiantes, dove ha disputato anche 4 partite del campionato ACB.\nNella stagione 2004-05 ha fatto parte del Baloncesto Fuenlabrada, con cui ha conseguito la promozione in ACB. Nella stagione 2005-06 ha giocato per il Pamesa Castell\u00f3n in LEB mettendo a referto una media di 12,4 punti, 6,2 rimbalzi e 1,1 assist.\nNel 2006-07 \u00e8 passato al Real Madrid Baloncesto disputando la LEB Plata, e risultando il giocatore pi\u00f9 impiegato (29.5 minuti giocati di media), il miglior realizzatore (12.3 punti di media) e ottenendo la seconda valutazione media pi\u00f9 alta. Ha giocato tre partite in ULEB Cup, il primo di questi incontri era contro PAOK Salonicco. Ha debuttato in ACB con la maglia della Real Madrid Baloncesto, canotta che aveva gi\u00e0 vestito il padre, il 4 febbraio 2007 nella partita contro il CB Granada.\nNella stagione successiva \u00e8 tornato nella squadra B del Real Madrid nella lega LEB Bronzo, dove \u00e8 stato il vero leader della sua squadra, con pi\u00f9 minuti giocati (31,2) risultando ancora il miglior realizzatore (15,7), il miglior rimbalzista (6,9) e il giocatore con la valutazione pi\u00f9 alta (14,8). In questa stagione ha guidato la sua squadra ai play-off con 15,5 punti, 6,7 rimbalzi, 1,6 assist e 0,9 stoppate.\nNella stagione 2008-09 \u00e8 arrivato al CB Illescas LEB Oro dove ha iniziato la stagione con buone risultati (6,5 punti di media con il 50% T2, T3 37% e il 88% TL) e 3,4 rimbalzi in 18,1 minuti.\nIn Israele.\nNel 2009 ha sostenuto il provino per il Maccabi Tel Aviv B.C.. Il provino ha avuto esito positivo e la squadra ha deciso di tesserarlo salvo poi cederlo all'Elitzur Yavne. In questa squadra ha giocato da Ala piccola realizzando in media 15,8 punti, 5,1 rimbalzi e 1,5 assist.\nCome ricompensa nel 2010-11 ha giocato nella prima divisione israeliana nel Maccabi Ashdod, insieme a Meir Tapiro, nazionale israeliano da diversi anni, e Niv Berkowitz, figlio del leggendario Miki Berkovich.\nNella stagione 2011-12 ha firmato per l'Hapoel Gilboa Galil Elyon, squadra della prima divisione israeliana, riuscendo a conquistare l' International League Balkan. La sua ultima tappa in Israele \u00e8 stata nel 2012 all'Hapoel Eilat B.C..\nRitorno in Spagna.\nNel 2013 \u00e8 ritornato in Spagna per vestire la maglia del Club Basket Bilbao Berri durante la pre-season di ACB, in sostituzione di Germ\u00e1n Gabriel, impegnato con nazionale spagnola negli Europei. Nell'ultima partita disputata con questa squadrea \u00e8 risultato uno dei migliori in campo, realizzando 10 punti contro il Cajasol di A\u00edto Garc\u00eda Reneses.\nNel settembre 2013 si accorda con il Club Deportivo Estudio per giocare nel Gruppo B del campionato EBA. Nella decima giornata della stagione risulta essere il miglior giocatore della settimana con 17 punti, 16 rimbalzi, 5 assist, 4 palle rubate e 2 stoppate per un 34 di valutazione.\nNazionale spagnola.\nInternazionale con la juniores spagnola Nazionale e U20, ha giocato con Rudy Fern\u00e1ndez e Marc Gasol. Ha esordito con la squadra juniores nel Torneo Internazionale di Corf\u00f9 nel 2001 segnando 7 punti e catturando 4 rimbalzi e diventando ben presto un punto di riferimento della squadra.\nVice-campione nel Torneo Albert Schweitzer 2002, \u00e8 stato un riferimento assoluto all'interno della squadra come dimostrato nella prima partita segnando 29 punti contro la Jugoslavia.\nPremi e realizzazioni.\nSelezione spagnola.\n Medaglia d'argento nel Torneo Albert Schweitzer 2002."}
{"id": "4503718", "revid": "716642", "url": "https://it.wikipedia.org/wiki?curid=4503718", "title": "Berkay Dabanl\u0131", "text": "Carriera.\nInizia a giocare nel settore giovanile del , con cui gioca anche un campionato nella squadra riserve; dopo un'altra stagione da titolare nella squadra riserve del , passa ai turchi del , con cui gioca 8 partite in massima serie. La stagione seguente, dopo aver giocato altre 2 partite di campionato viene acquistato dal , con cui giocava 13 partite in Bundesliga. Torna poi in Turchia al , con cui nell'arco di un triennio totalizza complessivamente 20 presenze ed una rete nella prima divisione turca e 3 presenze in seconda divisione; dopo due brevi parentesi nella terza divisione tedesca gioca nuovamente nella seconda divisione turca, al e nuovamente all'Eskisehirspor, prima di andare a giocare all', club della prima divisione austriaca, che nel gennaio del 2022 dopo complessive 40 presenze lo cede al , club della seconda divisione turca."}
{"id": "4503719", "revid": "58447689", "url": "https://it.wikipedia.org/wiki?curid=4503719", "title": "Cucina della Croazia", "text": ""}
{"id": "4503720", "revid": "47767", "url": "https://it.wikipedia.org/wiki?curid=4503720", "title": "Segunda Divisi\u00f3n B (Spagna)", "text": ""}
{"id": "4503721", "revid": "300067", "url": "https://it.wikipedia.org/wiki?curid=4503721", "title": "Alberto Corbacho", "text": ""}
{"id": "4503727", "revid": "1573940", "url": "https://it.wikipedia.org/wiki?curid=4503727", "title": "Segunda Divisi\u00f3n B 1928-1929 (Spagna)", "text": ""}
{"id": "4503728", "revid": "1573940", "url": "https://it.wikipedia.org/wiki?curid=4503728", "title": "Segunda Divisi\u00f3n B 1977-1978 (Spagna)", "text": ""}
{"id": "4503729", "revid": "1573940", "url": "https://it.wikipedia.org/wiki?curid=4503729", "title": "Segunda Divisi\u00f3n B 1978-1979 (Spagna)", "text": ""}
{"id": "4503730", "revid": "1573940", "url": "https://it.wikipedia.org/wiki?curid=4503730", "title": "Segunda Divisi\u00f3n B 1979-1980 (Spagna)", "text": ""}
{"id": "4503731", "revid": "1573940", "url": "https://it.wikipedia.org/wiki?curid=4503731", "title": "Segunda Divisi\u00f3n B 1980-1981 (Spagna)", "text": ""}
{"id": "4503732", "revid": "1573940", "url": "https://it.wikipedia.org/wiki?curid=4503732", "title": "Segunda Divisi\u00f3n B 1981-1982 (Spagna)", "text": ""}
{"id": "4503733", "revid": "2107151", "url": "https://it.wikipedia.org/wiki?curid=4503733", "title": "Corte (Piove di Sacco)", "text": "Corte \u00e8 una frazione di 3 003 abitanti del comune di Piove di Sacco in provincia di Padova.\nStoria.\nLa storia della frazione \u00e8 pressoch\u00e9 la stessa del comune di Piove di Sacco, con un passato romano.\nNella storia recente, per la precisione nel dopoguerra, il campanile venne colpito da un fulmine e due anni dopo ricostruito interamente; per questo avvenimento \u00e8 stata affissa una targa commemorativa sul fianco dello stesso.\nIl 18 maggio 2018 pass\u00f2 per la frazione la tredicesima tappa del Giro D'Italia.\nGeografia fisica.\nTerritorio.\nCorte si trova nella zona est del comune di Piove di Sacco, a circa 2 Km dal centro citt\u00e0. La frazione di Corte viene attraversata dallo scolo consortile \"Fiumicello\" e la zona pi\u00f9 a est si trova direttamente sull'argine del fiume Brenta. Attorno alla frazione si trovano vari campi di coltivazione, attualmente usati da agricoltori locali."}
{"id": "4503738", "revid": "1573940", "url": "https://it.wikipedia.org/wiki?curid=4503738", "title": "Segunda Divisi\u00f3n B 1986-1987 (Spagna)", "text": ""}
{"id": "4503740", "revid": "1186766", "url": "https://it.wikipedia.org/wiki?curid=4503740", "title": "Cattedrali in Burundi", "text": "Questa \u00e8 una lista delle cattedrali in Burundi."}
{"id": "4503741", "revid": "300067", "url": "https://it.wikipedia.org/wiki?curid=4503741", "title": "Jonathan Rousselle", "text": "Carriera.\nDal 2011 milita nello Stade Olympique Maritime Boulonnais; ha militato in Pro A per tre stagioni dal 2008 con il Gravelines Dunkerque, con cui ha vinto la Leaders Cup.\nNel suo palmar\u00e8s figura la medaglia d'oro ai FIBA EuroBasket Under-20 2010."}
{"id": "4503742", "revid": "767487", "url": "https://it.wikipedia.org/wiki?curid=4503742", "title": "Ra\u00fal Mena", "text": ""}
{"id": "4503745", "revid": "300067", "url": "https://it.wikipedia.org/wiki?curid=4503745", "title": "Lens Aboudou", "text": "Carriera.\nDal 2009 milita nel JDA Dijon in Pro A. In precedenza ha vestito le maglie del Paris-Levallois Basket e del Levallois.\nNel suo palmar\u00e8s figura la medaglia d'oro ai FIBA EuroBasket Under-20 2010."}
{"id": "4503746", "revid": "716642", "url": "https://it.wikipedia.org/wiki?curid=4503746", "title": "Max Arnold", "text": "Caratteristiche tecniche.\nGioca prevalentemente come centrocampista centrale ma grazie alla sua duttilit\u00e0 pu\u00f2 essere schierato anche da trequartista il suo piede preferito \u00e8 il sinistro, bravo tecnicamente possiede un buon tiro dalla distanza ed \u00e8 abile negli inserimenti senza palla.\nCarriera.\nClub.\nFa il suo esordio in Bundesliga nella stagione 2011-2012, nella quale gioca 2 partite senza mai segnare; l'anno seguente gioca invece 6 partite, segnando anche un gol all'Hoffenheim, uno al Werder Brema ed uno al Borussia M\u00f6nchengladbach. Nella stagione 2013-2014 disputa invece 28 partite segnando 7 gol.\nNazionale.\nCompie tutta la trafila delle nazionali giovanili tedesche, fino a giocare con l'Under-21 tedesca, squadra di cui diventa anche capitano nel biennio 2015-2017. Viene convocato per gli Europei Under-21 di categoria (2015 e 2017).\nIl 13 maggio 2014, alla prima convocazione, ha esordito nella nazionale maggiore in un'amichevole disputata contro la Polonia subentrando al 77\u00ba minuto al posto del collega Max Meyer.\nDopo quella volta non viene pi\u00f9 convocato per altri 7 anni, tornando in lista il 9 novembre 2021 a seguito della positivit\u00e0 al COVID-19 di Niklas S\u00fcle.\nStatistiche.\nPresenze e reti nei club.\n\"Statistiche aggiornate al 26 maggio 2020.\""}
{"id": "4503747", "revid": "107223441", "url": "https://it.wikipedia.org/wiki?curid=4503747", "title": "Oohkotokia horneri", "text": "Oohkotokia horneri \u00e8 un dinosauro erbivoro appartenente agli anchilosauri. Visse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Nordamerica (Montana, Usa).\nDescrizione.\nQuesto animale \u00e8 noto per alcuni scheletri incompleti, tra i quali l'olotipo comprendente un cranio parziale, alcune vertebre e parte dell'armatura. Altri resti includono due ulteriori crani, l'anello dell'armatura cervicale e una coda con tanto di mazza caudale. I resti permettono di ricostruire un dinosauro corazzato di dimensioni medie, lungo circa 4-5 metri, con grandi corna triangolari sul cranio e osteodermi triangolari lisci. Doveva pesare circa 1,2 tonnellate. \nClassificazione.\n\"Oohkotokia\" \u00e8 stato descritto per la prima volta nel 2013, sulla base di resti fossili ritrovati nella formazione Two Medicine nel Montana (USA). \u00c8 considerato un tipico rappresentante degli anchilosauridi, i dinosauri corazzati tipici del Cretaceo superiore e dotati di mazza caudale. Questo animale si distingueva da altri anchilosauridi del Campaniano del Nordamerica a causa della presenza di una piastra nasale mediana sulla superficie mediana del rostro, un condilo occipitale piuttosto piccolo, la superficie liscia degli osteodermi, e osteodermi laterali di forma triangolare. Altri anchilosauri del Campaniano (\"Euoplocephalus\", \"Scolosaurus\", \"Dyoplosaurus\") sono distinti da questo animale non solo per dettagli dell'armatura, del cranio e delle vertebre, ma anche per la diversa distribuzione stratigrafica. \nSignificato del nome.\nIl nome generico deriva dalla parola indiana Blackfoot \"ooh'kotoka\", che significa \"figlio della pietra\", con riferimento alla sua notevole corazza. L'epiteto specifico, \"horneri\", \u00e8 in onore di John R. Horner, il paleontologo che ritrov\u00f2 l'esemplare. "}
{"id": "4503748", "revid": "22356", "url": "https://it.wikipedia.org/wiki?curid=4503748", "title": "Oohkotokia", "text": ""}
{"id": "4503750", "revid": "300067", "url": "https://it.wikipedia.org/wiki?curid=4503750", "title": "Maxime Courby", "text": "Carriera.\nDal 2012 milita nel Rouen in Pro B. In precedenza ha vestito le maglie del Olympique d'Antibes e del Gravelines; con quest'ultima squadra ha disputato 10 partite in Pro A.\nNel suo palmar\u00e8s figura la medaglia d'oro ai FIBA EuroBasket Under-20 2010."}
{"id": "4503759", "revid": "287204", "url": "https://it.wikipedia.org/wiki?curid=4503759", "title": "Raul Mena", "text": ""}
{"id": "4503760", "revid": "767487", "url": "https://it.wikipedia.org/wiki?curid=4503760", "title": "Behind Green Lights", "text": "Behind Green Lights \u00e8 un film del 1946 diretto da Otto Brower.\n\u00c8 un film drammatico a sfondo giallo e noir statunitense con Carole Landis, William Gargan e Richard Crane.\nTrama.\nLunga notte in un commissariato di polizia di una citt\u00e0 americana.\nLa prima persona ad essere sospettata per l'omicidio dell'investigatore privato Walter Bard, trovato morto nella sua auto con un colpo di rivoltella in corpo, \u00e8 Janet Bradley, figlia di un noto politico locale che avrebbe concorso alle elezioni di l\u00ec a pochi giorni. Janet, convocata al commissariato, racconta di essersi recata quella sera stessa presso Walter Bard, e, dopo l'offerta di un drink, di avergli sottratto, minacciandolo con la sua stessa pistola (che poi aveva lasciato nell'auto di Bard), documenti compromettenti tramite i quali la vittima avrebbe ricattato un amico/a di lei. Le impronte digitali di Janet, nel frattempo, sono state rilevate sull'arma e su un bicchiere rinvenuto a casa di Bard.\nA Max Calvert, editore di un giornale politicamente avverso al padre di Janet, farebbe comodo se Janet fosse accusata dell'omicidio, e quando apprende dal dottor Yager, di stanza alla stazione di polizia, che la causa della morte di Bard sarebbe avvelenamento, e non un colpo d'arma da fuoco, induce il disonesto medico a sostituire il cadavere di Bard con un altro, in modo che l'esame medico ufficiale non potesse rilevare l'avvelenamento.\nNora Bard, la moglie della vittima, racconta di essere andata anche lei quella sera dal marito, con il quale non conviveva da lungo tempo, per convincerlo a concederle il divorzio (in una situazione storico-legislativa in cui ci\u00f2 non era un diritto): si era nascosta in un'altra stanza mentre il marito riceveva una persona (verosimilmente Janet), e, in seguito, uscita dal nascondiglio, aveva visto il marito morire, accasciato su una sedia dopo aver bevuto un cocktail.\nL'avvocato Arthur Templeton, fidanzato di Nora Bard, che intende sposare, confessa di essere andato, poche ore prima, a casa della vittima, e di averne visto uscire dal portone Nora: penetrato nell'appartamento aveva visto il cadavere di Bard, aveva sospettato un avvelenamento, e, per difendere Nora, che appariva essere l'assassina, racconta di aver trasportato il corpo nella sua (di Bard) auto, e, trovandovi la sua rivoltella, di avergli sparato, per allontanare gli eventuali sospetti sulla fidanzata.\nLa sostituzione dei cadaveri non va a buon fine: il corpo di Bard viene rinvenuto, e l'avvelenamento come causa di morte \u00e8 appurato.\nAnche l'anziana venditrice di fiori Flossie ammette di essere andata alla casa di Bard, la stessa sera, per riscuotere il suo credito di un dollaro e sessanta; racconta di non avercelo trovato, di essersi appostata in prossimit\u00e0 dell'entrata della casa della vittima, e di aver visto il dottor Yager - delle cui attivit\u00e0 illecite e contrarie alla deontologia professionale la vittima aveva le prove \u2013 entrare, trafficando con un mazzo di chiavi, ed uscire di l\u00ec a poco dalla casa della vittima.\nTutti hanno dei moventi, pi\u00f9 o meno importanti, ciascuno pu\u00f2 aver mentito, ma una sola persona sar\u00e0 scoperta come colpevole.\n\u00c8 l'alba.\nProduzione.\nIl film, diretto da Otto Brower su una sceneggiatura di Scott Darling e Charles G. Booth, fu prodotto da Robert Bassler per la Twentieth Century Fox Film Corporation e girato nei 20th Century Fox Studios a Century City, Los Angeles, California, dal 13 settembre a met\u00e0 ottobre 1945. Il titolo di lavorazione fu \"Precinct 33\".\nDistribuzione.\nIl film fu distribuito negli Stati Uniti dal 15 febbraio 1946 dalla Twentieth Century Fox. \u00c8 stato distribuito anche in Brasile con il titolo \"Aud\u00e1cia de Criminoso\"."}
{"id": "4503763", "revid": "767487", "url": "https://it.wikipedia.org/wiki?curid=4503763", "title": "\u00d6zkan Y\u0131ld\u0131r\u0131m", "text": "Carriera.\nClub.\nEsordisce in Bundesliga nella stagione 2012-2013, nella quale gioca 8 partite senza mai segnare.\nNazionale.\nA partire dal 2008 ha giocato diverse partite amichevoli con le varie Nazionali giovanili tedesche, fino all'Under-21, con cui nel 2013 ha giocato anche tre partite di qualificazione agli Europei di categoria.\nStatistiche.\nPresenze e reti nei club.\n\"Statistiche aggiornate al 15 dicembre 2013.\""}
{"id": "4503771", "revid": "322321", "url": "https://it.wikipedia.org/wiki?curid=4503771", "title": "Agostino Gormaz Velasco", "text": ""}
{"id": "4503775", "revid": "125207229", "url": "https://it.wikipedia.org/wiki?curid=4503775", "title": "Nacho Mart\u00edn", "text": "\u00c8 il figlio di Jos\u00e9 \u00c1ngel Mart\u00edn de Francisco, anche lui cestista."}
{"id": "4503784", "revid": "124808", "url": "https://it.wikipedia.org/wiki?curid=4503784", "title": "Joshua Dallas", "text": ""}
{"id": "4503792", "revid": "1573940", "url": "https://it.wikipedia.org/wiki?curid=4503792", "title": "Segunda Divisi\u00f3n B 1987-1988 (Spagna)", "text": ""}
{"id": "4503794", "revid": "1573940", "url": "https://it.wikipedia.org/wiki?curid=4503794", "title": "Segunda Divisi\u00f3n B 1988-1989 (Spagna)", "text": ""}
{"id": "4503796", "revid": "1573940", "url": "https://it.wikipedia.org/wiki?curid=4503796", "title": "Segunda Divisi\u00f3n B 1989-1990 (Spagna)", "text": ""}
{"id": "4503797", "revid": "1573940", "url": "https://it.wikipedia.org/wiki?curid=4503797", "title": "Segunda Divisi\u00f3n B 1990-1991 (Spagna)", "text": ""}
{"id": "4503800", "revid": "1573940", "url": "https://it.wikipedia.org/wiki?curid=4503800", "title": "Segunda Divisi\u00f3n B 1993-1994 (Spagna)", "text": ""}
{"id": "4503801", "revid": "1573940", "url": "https://it.wikipedia.org/wiki?curid=4503801", "title": "Segunda Divisi\u00f3n B 1994-1995 (Spagna)", "text": ""}
{"id": "4503802", "revid": "1573940", "url": "https://it.wikipedia.org/wiki?curid=4503802", "title": "Segunda Divisi\u00f3n B 1995-1996 (Spagna)", "text": ""}
{"id": "4503804", "revid": "1573940", "url": "https://it.wikipedia.org/wiki?curid=4503804", "title": "Segunda Divisi\u00f3n B 1997-1998 (Spagna)", "text": ""}
{"id": "4503805", "revid": "1573940", "url": "https://it.wikipedia.org/wiki?curid=4503805", "title": "Segunda Divisi\u00f3n B 1998-1999 (Spagna)", "text": ""}
{"id": "4503806", "revid": "1573940", "url": "https://it.wikipedia.org/wiki?curid=4503806", "title": "Segunda Divisi\u00f3n B 1999-2000 (Spagna)", "text": ""}
{"id": "4503807", "revid": "1573940", "url": "https://it.wikipedia.org/wiki?curid=4503807", "title": "Segunda Divisi\u00f3n B 2000-2001 (Spagna)", "text": ""}
{"id": "4503809", "revid": "1573940", "url": "https://it.wikipedia.org/wiki?curid=4503809", "title": "Segunda Divisi\u00f3n B 2001-2002 (Spagna)", "text": ""}
{"id": "4503810", "revid": "82249069", "url": "https://it.wikipedia.org/wiki?curid=4503810", "title": "Vater", "text": ""}
{"id": "4503811", "revid": "1963073", "url": "https://it.wikipedia.org/wiki?curid=4503811", "title": "Cattedrale di Ertatsminda", "text": "La cattedrale di Ertatsminda () \u00e8 una cattedrale ortodossa della municipalit\u00e0 di Kaspi, in Georgia. Si trova al centro del villaggio di Ertatsminda. Fu costruita nel XIII secolo ed \u00e8 stilisticamente simile ad altri edifici georgiani di epoca medievale come la chiesa di Ikorta, la chiesa di Tsughrughasheni, il monastero di Pitareti, il monastero di Betania e quello di Kvatakhevi. Nel XVII secolo fu affidata alla gestione della famiglia Tarkhan-Mouravi. Vi fu sepolto, tra gli altri, Paata, il figlio di Giorgi Saakadze ucciso per volere dello sci\u00e0 'Abbas I. \u00c8 dedicata a Eustazio di Mtskheta, un santo ucciso dai persiani nel 550 circa per aver rinnegato lo zoroastrismo."}
{"id": "4503812", "revid": "1573940", "url": "https://it.wikipedia.org/wiki?curid=4503812", "title": "Segunda Divisi\u00f3n B 2002-2003 (Spagna)", "text": ""}
{"id": "4503813", "revid": "1573940", "url": "https://it.wikipedia.org/wiki?curid=4503813", "title": "Segunda Divisi\u00f3n B 2003-2004 (Spagna)", "text": ""}
{"id": "4503814", "revid": "1573940", "url": "https://it.wikipedia.org/wiki?curid=4503814", "title": "Segunda Divisi\u00f3n B 2004-2005 (Spagna)", "text": ""}
{"id": "4503815", "revid": "1573940", "url": "https://it.wikipedia.org/wiki?curid=4503815", "title": "Segunda Divisi\u00f3n B 2005-2006 (Spagna)", "text": ""}
{"id": "4503816", "revid": "1573940", "url": "https://it.wikipedia.org/wiki?curid=4503816", "title": "Segunda Divisi\u00f3n B 2006-2007 (Spagna)", "text": ""}
{"id": "4503817", "revid": "1573940", "url": "https://it.wikipedia.org/wiki?curid=4503817", "title": "Segunda Divisi\u00f3n B 2007-2008 (Spagna)", "text": ""}
{"id": "4503824", "revid": "767487", "url": "https://it.wikipedia.org/wiki?curid=4503824", "title": "Wake Up and Dream (film 1946)", "text": "Wake Up and Dream \u00e8 un film del 1946 diretto da Lloyd Bacon.\n\u00c8 un film drammatico statunitense con John Payne, June Haver e Charlotte Greenwood. \u00c8 basato sul romanzo del 1936 \"The Enchanted Voyage\" di Robert Nathan.\nProduzione.\nIl film, diretto da Lloyd Bacon su una sceneggiatura di Elick Moll con il soggetto di Robert Nathan (autore del romanzo), fu prodotto da Walter Morosco per la Twentieth Century Fox Film Corporation e girato da inizio maggio ai primi di agosto 1945. I titoli di lavorazione furono \"The Enchanted Voyage\" e \"Give Me the Simple Life\".\nDistribuzione.\nIl film fu distribuito negli Stati Uniti dal 2 dicembre 1946 dalla Twentieth Century Fox Film Corporation.\nAltre distribuzioni:\nPromozione.\nLa tagline \u00e8: \"The Thrill of Young Love! \"."}
{"id": "4503825", "revid": "1226", "url": "https://it.wikipedia.org/wiki?curid=4503825", "title": "Wake Up and Dream", "text": ""}
{"id": "4503828", "revid": "1442080", "url": "https://it.wikipedia.org/wiki?curid=4503828", "title": "Swedish Open 2004 - Qualificazioni singolare", "text": "Le qualificazioni del singolare dello Swedish Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Swedish Open 2004 prevedevano 32 partecipanti di cui 4 sono entrati nel tabellone principale."}
{"id": "4503829", "revid": "599013", "url": "https://it.wikipedia.org/wiki?curid=4503829", "title": "Amin Younes", "text": "Biografia.\nYounes \u00e8 nato in Germania da madre tedesca e padre libanese. Quest'ultimo \u00e8 stato a sua volta un calciatore.\nCaratteristiche tecniche.\nDi ruolo trequartista, dispone di buon dribbling e visione di gioco.\nCarriera.\nClub.\nGiovanili e Borussia Monchengladbach.\nNato a D\u00fcsseldorf, inizia a giocare a calcio nell'Unterrath insieme al fratello maggiore Philip. Nel 2000 viene acquistato per dieci mila euro dal con cui, dopo la trafila nelle giovanili e nella squadra riserve, esordisce in Bundesliga contro l' (partita persa 2-1) il primo aprile 2012, subentrando nel finale a Tony Jantschke. Nei 2 anni seguenti disputa in totale 27 partite: 25 in Bundesliga (nelle quali segna anche il suo primo gol, contro il ) e 2 in Europa League, entrambe nell'edizione 2012-2013.\nDato lo scarso impiego, viene girato in prestito oneroso (100.000 euro) al in seconda divisione. Il 17 ottobre 2014 segna il suo primo gol con la nuova squadra, realizzando la rete del pareggio contro l' (1-1). Si ripete poi nella sfida esterna vinta per 1-3 sul campo del . Complice un infortunio, per la seconda parte di stagione viene spesso relegato in panchina. Conclude l'esperienza con 2 reti in 15 partite totali.\nAjax.\nIl 16 luglio 2015 viene ceduto in cambio di \u20ac 2,5 milioni all', con cui firma un contratto triennale. Dopo un infortunio, che lo ha tenuto fuori per l'inizio del campionato, il 26 settembre esordisce da titolare contro il (2-0). La settimana seguente trova la sua prima rete con la maglia dei \"Lancieri\", contro il (persa 1-2). Col passare delle settimane, il tedesco trova continuit\u00e0 e conclude la sua prima stagione con 8 reti e 9 assist in 35 partite totali. Il 20 ottobre 2016 segna il suo primo gol nelle competizioni UEFA realizzando una rete al (2-2) in Europa League. A fine stagione gioca interamente la finale di Europa League persa contro il . Nel corso della competizione \u00e8 stato il calciatore ad avere effettuato il maggior numero di dribbling. Nella seconda parte della stagione 2017-2018 finisce fuori rosa per aver rifiutato una sostituzione.\nNapoli ed Eintracht Francoforte.\nNel luglio 2018 si trasferisce a titolo gratuito al . Causa infortunio, debutta in Serie A l'8 dicembre nel 4-0 contro il . La prima rete in maglia azzurra (che coincide anche con la sua prima rete in carriera in Serie A) arriva il 17 marzo 2019, nella vittoria casalinga per 4-2 contro l'.\nIl 3 ottobre 2020 viene ceduto in prestito biennale all'. Dopo avere trovato spazio nell'arco della prima stagione, nella seconda viene messo ai margini della rosa, tanto che il 18 gennaio 2022 il prestito viene risolto anticipatamente.\nAl-Ettifaq.\nIl 23 gennaio 2022 viene ceduto a titolo definitivo all', squadra saudita con cui sottoscrive un contratto fino al 2024.\nNazionale.\nDopo varie partite con le nazionali giovanili, ha esordito in nazionale maggiore il 6 giugno 2017 nell'amichevole contro la . Quattro giorni pi\u00f9 tardi ha giocato la sua prima partita da titolare contro il , segnando anche la sua prima rete. Viene convocato per la Confederations Cup dove contribuisce alla vittoria della sua nazionale con due partite ed un gol contro il Messico.\nStatistiche.\nPresenze e reti nei club.\n\"Statistiche aggiornate al 18 gennaio 2022.\""}
{"id": "4503830", "revid": "1442080", "url": "https://it.wikipedia.org/wiki?curid=4503830", "title": "Swiss Open Gstaad 2004 - Qualificazioni singolare", "text": "Le qualificazioni del singolare dello Swiss Open Gstaad 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Swiss Open Gstaad 2004 prevedevano 32 partecipanti di cui 4 sono entrati nel tabellone principale."}
{"id": "4503833", "revid": "1442080", "url": "https://it.wikipedia.org/wiki?curid=4503833", "title": "Hall of Fame Tennis Championships 2004 - Qualificazioni singolare", "text": "Le qualificazioni del singolare dell'Hall of Fame Tennis Championships 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Hall of Fame Tennis Championships 2004 prevedevano 32 partecipanti di cui 4 sono entrati nel tabellone principale."}
{"id": "4503835", "revid": "104458", "url": "https://it.wikipedia.org/wiki?curid=4503835", "title": "Tucepa", "text": ""}
{"id": "4503855", "revid": "161273", "url": "https://it.wikipedia.org/wiki?curid=4503855", "title": "C/2013 F1 Boattini", "text": " C/2013 F1 (Boattini) \u00e8 una cometa non periodica con orbita iperbolica, \u00e8 la ventiduesima cometa scoperta dall'astronomo italiano Andrea Boattini."}
{"id": "4503862", "revid": "767487", "url": "https://it.wikipedia.org/wiki?curid=4503862", "title": "Dimmi addio", "text": "Dimmi addio (\"Repeat Performance\") \u00e8 un film del 1947 diretto da Alfred L. Werker.\n\u00c8 un film noir a sfondo giallo e fantastico (la trama vede un salto indietro nel tempo) statunitense con Louis Hayward, Joan Leslie, Virginia Field, Tom Conway, Richard Basehart e Natalie Schafer. \u00c8 tratto dal romanzo del 1942 \"Repeat Performance\" di William O'Farrell. \u00c8 un remake di \"Turn Back the Clock\" del 1933 e nel 1989 ne \u00e8 stato prodotto un altro remake televisivo, \"Un minuto a mezzanotte\".\nTrama.\nCapodanno 1947. Sheila Page si trova davanti al cadavere di suo marito Barney con una pistola in mano. Va nel panico e si rivolge ad alcuni suoi amici. Ad un certo punto desidera intensamente che ci\u00f2 che \u00e8 accaduto non fosse mai successo e di poter rivivere l'anno appena finito.\nMagicamente il suo desiderio viene esaudito e viene trasportata, in un viaggio a ritroso nel tempo, di nuovo all'inizio del 1946 con suo marito. Sheila tenta di rivivere l'anno senza fare gli errori che ha commesso e che poi alla fine hanno portato alla morte del coniuge.\nLa storia culmina nuovamente alla vigilia di Capodanno del 1947 e tutti gli avvenimenti sembrano portare, inesorabilmente, alla stessa conclusione.\nProduzione.\nIl film, diretto da Alfred L. Werker su una sceneggiatura di Walter Bullock con il soggetto di William O'Farrell, fu prodotto da Aubrey Schenck per la Aubrey Schenck Productions e girato da fine dicembre 1946 a fine febbraio 1947.\nDistribuzione.\nIl film fu distribuito con il titolo \"Repeat Performance\" negli Stati Uniti dal 22 maggio 1947 dalla Eagle-Lion Films.\nAltre distribuzioni:\nCritica.\nSecondo Fantafilm \"la storia funziona bene e si sviluppa come un insolito noir da una fantasiosa situazione di salto nel tempo\" anche se diverse valutazioni sottolineano l'interpretazione della Hayward che non sarebbe all'altezza."}
{"id": "4503868", "revid": "106801222", "url": "https://it.wikipedia.org/wiki?curid=4503868", "title": "Sequela (teologia)", "text": "La sequela, termine di origine tardo-latina che deriva da \"sequi\" (\u00abseguire\u00bb), esprime nel contesto teologico un atteggiamento di dedizione e obbedienza nei riguardi di Dio, con particolare attenzione e aderenza alla condotta di Ges\u00f9 Cristo, sul modello degli apostoli e dei primi discepoli, che accolsero la chiamata diretta di Ges\u00f9 (cf. : \u00abDisse loro: \"Seguitemi, vi far\u00f2 diventare pescatori di uomini\". E subito, lasciate le reti, lo seguirono\u00bb).\nMettersi alla sequela di Cristo significa accoglierne pienamente la parola e seguirne con fede l'esempio, secondo gli insegnamenti del Vangelo, fino al sacrificio di s\u00e9, alla passione e alla croce. Ogni cristiano \u00e8 chiamato a ci\u00f2 (cf. : \u00abChi non prende la sua croce e non mi segue, non \u00e8 degno di me\u00bb).\nNell'ambito della teologia del XX secolo, il concetto di sequela risulta centrale nel pensiero di Dietrich Bonhoeffer, oppositore e vittima del nazismo. La sua opera pi\u00f9 diffusa, \"Vita comune\" (1939), descrive gli elementi che contraddistinguono l'esistenza quotidiana del cristiano, entro la prospettiva di una \u00abteologia della sequela\u00bb. Inoltre, nell'opera \"Sequela\" (1937), egli parla di \u00abgrazia a caro prezzo (\"teure Gnade\"), perch\u00e9 chiama alla sequela (\"Nachfolge\")\u00bb."}
{"id": "4503869", "revid": "271907", "url": "https://it.wikipedia.org/wiki?curid=4503869", "title": "Stella Vecchio Vaia", "text": ""}
{"id": "4503870", "revid": "547992", "url": "https://it.wikipedia.org/wiki?curid=4503870", "title": "Clely Fiamma", "text": "Biografia.\nNata a Milano, in una famiglia di artisti dello spettacolo, il padre Bruno Cantalamessa era cantante e attore del Variet\u00e0, il nonno Berardo Cantalamessa (Napoli, 26 settembre 1858 - Buenos Aires, 17 marzo 1917) famoso macchiettista di Caf\u00e8 Chantant, debutta da bambina in una serie di spettacoli accanto al padre, esibendosi anche all'estero a Parigi in particolare.\nIn Italia negli anni 30 diviene una soubrette molto richiesta dalle Compagnie di spettacoli leggeri e nell'avanspettacolo, lavorando con Tot\u00f2, Guglielmo Inglese, i Fratelli De Rege e successivamente con Mario Riva, Riccardo Billi, Carlo Dapporto e Tino Scotti.\nNel 1947 la Rai la scrittura per la Compagnia del Teatro Comico Musicale di Roma, dove avr\u00e0 come compagni attori come Renato Turi, Isa Bellini, Raffaele Pisu, Elio Pandolfi, Wanda Tettoni, Rina Franchetti, Antonella Steni e registi come Silvio Gigli, Nunzio Filogamo, Riccardo Mantoni, nei vari programmi di variet\u00e0 radiofonici degli anni quaranta, cinquanta e sessanta.\nIl debutto nel cinema avviene nel 1940 quando Carlo Ludovico Bragaglia la fa scritturare dal produttore Giuseppe Amato per la parte di Anna nella pellicola \"Una famiglia impossibile\"; in seguito sar\u00e0 presente in altri film, anche se l'impegno nel mondo della celluloide sar\u00e0 ridotto al decennio successivo, dopo il quale la Fiamma sar\u00e0 impegnata principalmente alla radio e in teatro.\nNel 1954 inizia a recitare anche per la Rai, in lavori di prosa e in alcuni sceneggiati."}
{"id": "4503872", "revid": "443105", "url": "https://it.wikipedia.org/wiki?curid=4503872", "title": "Hip\u00f3lito Bouchard", "text": ""}
{"id": "4503877", "revid": "182396", "url": "https://it.wikipedia.org/wiki?curid=4503877", "title": "Ovilava", "text": ""}
{"id": "4503878", "revid": "111424798", "url": "https://it.wikipedia.org/wiki?curid=4503878", "title": "Drei Chinesen mit dem Kontrabass", "text": "Drei Chinesen mit dem Kontrabass (in italiano \"Tre cinesi con il contrabbasso\") \u00e8 una nota filastrocca nonsense scritta in lingua tedesca; infatti la canzone, a partire dal XX secolo \u00e8 molto conosciuta dai popoli germanofoni.\n\"Drei Chinesen mit dem Kontrabass\" racconta di tre cinesi aventi l'abilit\u00e0 di suonare bene il contrabbasso; questi ultimi tuttavia, dopo essersi seduti su una strada, vengono fermati da un poliziotto curioso di sapere cosa stia succedendo. La filastrocca presenta la tipica struttura di ogni nonsense: infatti il primo verso presenta i personaggi (in questo caso i tre cinesi) mentre l'ultimo riprende il primo (infatti il primo e il quarto verso sono uguali).\nSulla filastrocca \u00e8 stato perfino basato un gioco: esso propone di ripetere il nonsense sostituendo tutte le vocali con uno degli otto monottonghi presenti nella lingua tedesca.\nMelodia.\nDi seguito la melodia pi\u00f9 utilizzata per la riproduzione della filastrocca:\nTuttavia nella Svizzera tedesca ed in alcune parti della Germania e dell'Austria la filastrocca viene cantata in un modo lievemente differente dall'originario.\nTesto e regole del gioco.\nDi seguito il testo originario della filastrocca:\nSulla filastrocca \u00e8 stato perfino basato un gioco. Esso propone di ripetere la poesia sostituendo ogni vocale con uno degli otto monottonghi presenti nella lingua tedesca (A, E, I, O, U, \u00c4, \u00d6 ed \u00dc) oppure perfino con un dittongo.\nChi commette un errore, vale a dire chi si dimentica di sostituire una vocale, deve ripetere secondo la convenzione un verso, l'intero brano oppure viene eliminato.\nIn base a tali norme, la filastrocca pu\u00f2 essere cantata in questo modo:\nIn un modo simile a questa poesia esiste un gioco basato sulla celebre filastrocca \"Garibaldi fu ferito, fu ferito ad una gamba\" in cui bisogna sostituire ogni vocale con uno dei cinque monottonghi italiani (A, E, I, O ed U)."}
{"id": "4503882", "revid": "271907", "url": "https://it.wikipedia.org/wiki?curid=4503882", "title": "Sequela", "text": ""}
{"id": "4503888", "revid": "36426", "url": "https://it.wikipedia.org/wiki?curid=4503888", "title": "Dittico dei Duchi d'Urbino", "text": ""}
{"id": "4503889", "revid": "110157", "url": "https://it.wikipedia.org/wiki?curid=4503889", "title": "UseModWiki", "text": "UseModWiki \u00e8 un software wiki scritto in linguaggio di programmazione Perl. Il programma \u00e8 stato licenziato sotto GNU General Public License. Le pagine scritte in UseModWiki sono disposte in un database normale e non secondo un database relazionale. L'interfaccia \u00e8 simile a quella di MediaWiki secondo la skin classica.\nStoria.\nClifford Adams bas\u00f2 UseModWiki sul codice della AtisWiki di Marcus Denker, che a sua volta era basata sul codice CvWiki di Peter Merel. CvWiki \u00e8 stato il primo programma wiki basato su licenza GNU, derivante da WikiBase, il motore wiki di WikiWikiWeb di Ward Cunningham.\nIl primo utilizzo di UseModWiki fu in usemod.com, wiki di Adams, a base del \"Use\"net \"Mod\"eration Project (Usemod) che venne utilizzato da AtisWiki dall'11 ottobre 1999. Il secondo utilizzo di UseModWiki, in MeatballWiki di Adams e Sunir Shah, dedicato alle comunit\u00e0 online, venne installato in usemod.com il 24 aprile 2000.\nDal 15 gennaio 2001 fino agli inizi del 2002, UseModWiki venne usato per la prima edizione di Wikipedia che venne poi traslata al software MediaWiki (allora chiamato ancora \"Phase II\"). Per alcune versioni di wikipedia, UseModWiki rimase in servizio anche oltre il 2002, p.es. la versione italiana migr\u00f2 a MediaWiki agli inizi di dicembre 2003.\nIl programma parente di WikiWikiWeb, , partito nel luglio 2005, girava anch'esso su UseModWiki.\nUseMod venne utilizzato anche da Peter Harrison, capo del Festiniog Railway Heritage Group, per far girare la sua wiki, che non aveva un nome ed era conosciuta come \"FestWiki\". Nel 2006, Harrison modific\u00f2 profondamente una copia di UseMod 1.0 per far girare il suo sito. La versione modificata venne chiamata sempre FestWiki, ed aveva un aspetto simile al MediaWiki del tempo. Il sito utilizz\u00f2 FestWiki fino al 2010, quando fu migrato su MediaWiki."}
{"id": "4503890", "revid": "887364", "url": "https://it.wikipedia.org/wiki?curid=4503890", "title": "Cattedrali in Giamaica", "text": "Questa \u00e8 una lista delle cattedrali in Giamaica."}
{"id": "4503891", "revid": "767487", "url": "https://it.wikipedia.org/wiki?curid=4503891", "title": "Trasportato per ferrovia", "text": "Trasportato per ferrovia (\"Railroaded!\") \u00e8 un film del 1947 diretto da Anthony Mann.\n\u00c8 un film poliziesco a sfondo drammatico e noir statunitense con John Ireland, Sheila Ryan e Hugh Beaumont.\nProduzione.\nIl film, diretto da Anthony Mann su una sceneggiatura di John C. Higgins con il soggetto di Gertrude Walker, fu prodotto da Charles Reisner per la Producers Releasing Corporation e girato da fine aprile all'inizio di maggio 1947. Il titolo di lavorazione fu \"Tomorrow You Die\".\nDistribuzione.\nIl film fu distribuito con il titolo \"Railroaded!\" negli Stati Uniti dal 25 settembre 1947 dalla Eagle-Lion Films. \u00c8 stato poi redistribuito in TV con il titolo \"Uncertain Guilt\".\nAltre distribuzioni:\nCritica.\nSecondo Leonard Maltin il film \u00e8 un \"film noir a basso budget\".\nPromozione.\nLe tagline sono:"}
{"id": "4503892", "revid": "63727", "url": "https://it.wikipedia.org/wiki?curid=4503892", "title": "Peugeot Type 177", "text": "Le Type 177 \u00e8 un'autovettura di fascia media prodotta dal 1924 al 1929 dalla casa automobilistica francese Peugeot.\nProfilo e caratteristiche.\nAnticipata dalla Type 173 S lanciata nel 1923 e prodotta solo per un paio di anni, la \"Type 177\" ribad\u00ec la forte presenza della Casa francese nel settore delle vetture di fascia media. La \"Type 177\" si present\u00f2 come una semplice evoluzione del modello precedente, ma and\u00f2 a sostituire di fatto soprattutto la Type 163, in produzione gi\u00e0 dal 1919. Proposta inizialmente nell'allestimento B ed in quattro varianti di carrozzeria (berlina, torpedo, torpedo commerciale e camionetta), la \"Type 177\" era equipaggiata con lo stesso motore della famiglia PG montato sulla \"Type 173 S\", da cui differiva sostanzialmente per lo schema della distribuzione, che tornava al pi\u00f9 convenzionale sistema a valvole laterali in luogo delle pi\u00f9 innovative valvole in testa con bilancieri presenti nel modello precedente. Rimasero quindi invariate le caratteristiche di cilindrata (1525 cm\u00b3) , mentre la potenza massima era di 28.6 CV a 1900 giri/min, sufficienti per spingere la vettura ad una velocit\u00e0 massima di 70\u00a0km/h. La trasmissione avveniva mediante un cambio manuale a 4 marce. La produzione della Type 177 B fu avviata nell'allora giovane impianto di Sochaux (oggi il principale nodo produttivo del Gruppo PSA che fa capo proprio alla Peugeot).\nNel 1925, con la definitiva uscita dai listini della \"Type 173 S\", la \"Type 177\" rimase l'unica rappresentante Peugeot del segmento di mercato intorno al litro e mezzo. In quell'anno la gamma si sdoppi\u00f2: la \"Type 177 B\" lasci\u00f2 cos\u00ec il posto ai modelli 177 BH e 177 BL, differenti tra loro per alcune caratteristiche di allestimento. Anche rispetto alla \"177 B\" uscente cambiarono pochi dettagli, tra cui le ruote di maggior diametro e la rapportatura del cambio. Invariata anche la gamma di carrozzerie.\nNel 1926, al Salone di Parigi, le due versioni vennero a loro volta sostituite da un'unica versione, la Type 177 M, caratterizzata dal ridisegnamento della carrozzerie, ora rese pi\u00f9 moderne, e soprattutto dall'arrivo di un nuovo motore, direttamente derivato dal precedente, ma con cilindrata ridotta a 1393\u00a0cm\u00b3, a fronte di prestazioni pressoch\u00e9 invariate. Un'altra \"chicca\" degna di nota tra quelle introdotte dalla \"177 M\" stava nel tetto trasparente, disponibile nella nuova variante di carrozzeria denominata \"Trasformabile luminosa\". Dall'anno seguente la gamma si estese con l'arrivo di una vera cabriolet a cielo aperto e di una versione con carrozzeria sport. Per contro, la gamma non incluse pi\u00f9 alcuna versione commerciale.\nNel 1928 la \"177 M\" si evolse nella Type 177 R, caratterizzata dalla presenza di un nuovo propulsore da 1615\u00a0cm\u00b3, sempre della famiglia \"PG\". La sua produzione cess\u00f2 alla fine del 1928, ma gli ultimi esemplari furono smaltiti solo nel 1929.\nL'eredit\u00e0 della \"Type 177\"' fu ripresa solo tre anni dopo dalla Peugeot 301."}
{"id": "4503893", "revid": "36426", "url": "https://it.wikipedia.org/wiki?curid=4503893", "title": "Oratorio di San Francesco Poverino", "text": ""}
{"id": "4503894", "revid": "46931", "url": "https://it.wikipedia.org/wiki?curid=4503894", "title": "Railroaded!", "text": ""}
{"id": "4503906", "revid": "767487", "url": "https://it.wikipedia.org/wiki?curid=4503906", "title": "Io non t'inganno, t'amo!", "text": "Io non t'inganno, t'amo! (\"I Love Trouble\") \u00e8 un film del 1948 diretto da S. Sylvan Simon.\n\u00c8 un film noir a sfondo giallo statunitense con Franchot Tone, Janet Blair e Janis Carter. \u00c8 basato sul romanzo del 1943 \"The Double Take\" di Roy Huggins. Il personaggio di Stuart Baily fu poi interpretato da Efrem Zimbalist Jr. nella serie televisiva \"77 Sunset Strip\".\nProduzione.\nIl film, diretto da S. Sylvan Simon su una sceneggiatura e un soggetto di Roy Huggins (autore del romanzo), fu prodotto da S. Sylvan Simon per la Columbia Pictures Corporation e la Cornell Pictures e girato, tra le altre location, anche al Westwood Village, Westwood, Los Angeles, California, dal 14 maggio al 19 giugno 1947. Il titolo di lavorazione fu \"The Double Take\".\nDistribuzione.\nIl film fu distribuito con il titolo \"I Love Trouble\" negli Stati Uniti dal 10 gennaio 1948 dalla Columbia Pictures.\nAltre distribuzioni:\nCritica.\nSecondo Leonard Maltin il film \u00e8 un \"frivolo mystery\".\nPromozione.\nLe tagline sono:"}
{"id": "4503910", "revid": "339392", "url": "https://it.wikipedia.org/wiki?curid=4503910", "title": "Numero semi-intero", "text": ""}
{"id": "4503911", "revid": "599013", "url": "https://it.wikipedia.org/wiki?curid=4503911", "title": "NHL Supplemental Draft 1992", "text": "L'NHL Supplemental Draft 1992 si \u00e8 tenuto il 19 giugno 1992. Essa fu la settima edizione del Supplemental Draft. Due fra i giocatori scelti militarono nella National Hockey League.\nScopo.\nIl Supplemental Draft fu utilizzato dalle franchigie della NHL per selezionare i giocatori provenienti dalle universit\u00e0 statunitensi e canadesi altrimenti non eleggibili per l'Entry Draft. A differenza dell'Entry Draft la maggioranza dei giocatori non milit\u00f2 mai nella squadra dalla quale furono selezionati, tuttavia dodici di essi superarono le 100 presenze in NHL. Il Supplemental Draft fu abbandonato dopo la firma del nuovo contratto collettivo fra i giocatori e i proprietari delle squadre nel 1995."}
{"id": "4503912", "revid": "599013", "url": "https://it.wikipedia.org/wiki?curid=4503912", "title": "I Love Trouble", "text": ""}
{"id": "4503915", "revid": "298229", "url": "https://it.wikipedia.org/wiki?curid=4503915", "title": "Cattedrali ad Antigua e Barbuda", "text": "Questa \u00e8 una lista delle cattedrali ad Antigua e Barbuda."}
{"id": "4503917", "revid": "123962915", "url": "https://it.wikipedia.org/wiki?curid=4503917", "title": "Jean-Aim\u00e9 Toupane", "text": "Biografia.\n\u00c8 padre di Axel Toupane, cestista NBA."}
{"id": "4503918", "revid": "1634976", "url": "https://it.wikipedia.org/wiki?curid=4503918", "title": "Giuseppe Tuntar", "text": "Biografia.\nGiuseppe Tuntar nacque in Istria nel 1882 da una famiglia di contadini poveri. Studia in seminario a Capodistria, e dopo il liceo frequent\u00f2 l'Universit\u00e0 a Graz. Nel 1905 si iscrisse al Partito Socialdemocratico Austriaco e inizi\u00f2 a collaborare con giornali della sinistra quali \"Il Lavoratore\" di Trieste e \"Il Proletario\" di Pola. Dal 1908 al 1910 fu segretario dei socialisti istriani, dopodich\u00e9 si trasfer\u00ec a lavorare alla Cassa Ammalati di Gorizia. Qui divenne molto popolare nella base socialista, fu il primo presidente della Federazione socialista friulana e uno dei principali animatori del settimanale \"Il Socialista Friulano\".\nDurante la Prima guerra mondiale Tuntar, che viveva sfollato a Trieste in condizioni di gravi ristrettezze economiche, perse un figlio e si ammal\u00f2 egli stesso di asma, patologia che si sarebbe trascinato per il resto della vita. Nel 1919 venne eletto presidente del Comitato Politico Provinciale di Trieste e di quello di Gorizia, e al Congresso di Bologna venne eletto nella Direzione nazionale del PSI. Nel 1920 ader\u00ec alla frazione comunista e nel gennaio successivo partecip\u00f2 al XVII Congresso socialista e alla seguente fondazione del Partito Comunista d'Italia.\nAlle elezioni politiche del 1921 fu il primo goriziano a venire eletto Deputato del Regno d'Italia. Tra i suoi numerosi interventi alla Camera, si ricorda la denuncia, il 20 luglio 1921, dei soprusi delle contro le popolazioni slave della Venezia Giulia. La sua attivit\u00e0 politica venne sabotata sia dai socialisti che, in accordo con i rappresentanti dei padroni, lo fecero licenziare dal suo posto di lavoro alla Cassa Ammalati di Gorizia, sia dai fascisti che lo aggredirono pi\u00f9 volte e in una occasione lo ferirono a colpi di pistola.\nNel 1924, povero, ammalato e preso di mira sia dai fascisti che dalla polizia, lasci\u00f2 l'Italia per Buenos Aires, dove milit\u00f2 nel Partito comunista argentino, venendo pi\u00f9 volte licenziato per rappresaglia ed arrestato.\nNegli ultimi anni della propria vita lavor\u00f2 come giornalista-bibliotecario presso il giornale \"Cr\u00edtica\". Mor\u00ec nel 1940."}
{"id": "4503924", "revid": "767487", "url": "https://it.wikipedia.org/wiki?curid=4503924", "title": "Open Secret", "text": "Open Secret \u00e8 un film del 1948 diretto da John Reinhardt.\n\u00c8 un film poliziesco a sfondo drammatico statunitense con John Ireland, Jane Randolph e Sheldon Leonard.\nProduzione.\nIl film, diretto da John Reinhardt su una sceneggiatura di Max Wilk, Henry Blankfort e John Bright con il soggetto di Ted Murkland e dello stesso Wilk, fu prodotto da Frank Satenstein per la Harry Brandt Productions e la Marathon Pictures e girato da met\u00e0 agosto a fine agosto 1947 nei Motion Pictures Center Studios. Il film doveva originariamente essere diretto da Peter Maher.\nDistribuzione.\nIl film fu distribuito negli Stati Uniti dal 14 febbraio 1948 (premi\u00e8re a New York il 31 gennaio) dalla Eagle-Lion Films.\nCritica.\nIl \"New York Times\" lo defin\u00ec \"dilettantesco, privo di tatto e incredibilmente mal interpretato\".\nPromozione.\nLa tagline \u00e8: \"Dynamite Drama!...will smash you right between the eyes! \"."}
{"id": "4503934", "revid": "46931", "url": "https://it.wikipedia.org/wiki?curid=4503934", "title": "Photographing Fairies", "text": ""}
{"id": "4503939", "revid": "767487", "url": "https://it.wikipedia.org/wiki?curid=4503939", "title": "Luigi Faroppa", "text": "Biografia.\nFratello maggiore del calciatore e poi allenatore Vittorio, divenne avvocato e dirigente del Piemonte Football Club.\nDal 29 luglio 1911 divenne consigliere della FIGC.\nDal 22 dicembre 1912 al 15 luglio dell'anno seguente fece parte della commissione tecnica della nazionale di calcio dell'Italia.\nNella stagione 1914-1915 allen\u00f2 l'Associazione del Calcio Ligure, ottenendo con i liguri l'ultimo posto del Girone A del Torneo Maggiore."}
{"id": "4503941", "revid": "861929", "url": "https://it.wikipedia.org/wiki?curid=4503941", "title": "Anselmo Marabini", "text": "Biografia.\nAder\u00ec alla sezione italiana della Prima Internazionale e fu tra i fondatori del Partito Socialista Italiano al Congresso di Genova del 1892. Eletto alla Camera nel 1919, al XVII Congresso del PSI partecip\u00f2 alla scissione della frazione comunista e alla successiva fondazione del PCd'I.\nRieletto alle elezioni del 1921, fu costretto all'esilio dal fascismo, per rientrare in Italia nel 1945. Dal 1923 al 1945 visse in URSS. A quel tempo, era un membro del Comitato Esecutivo del Soccorso Rosso Internazionale. Nel 1927 scrisse il libro: \u00ab\u0424\u0430\u0448\u0438\u0441\u0442\u0441\u043a\u0430\u044f \u0418\u0442\u0430\u043b\u0438\u044f\u00bb (\u00abL'Italia fascista\u00bb).\nIl figlio, Andrea, fu eletto nelle file del Partito Comunista Italiano alla Camera dei deputati e successivamente al Senato, nelle prime tre legislature della Repubblica."}
{"id": "4503944", "revid": "300067", "url": "https://it.wikipedia.org/wiki?curid=4503944", "title": "Th\u00e9o L\u00e9on", "text": ""}
{"id": "4503945", "revid": "287204", "url": "https://it.wikipedia.org/wiki?curid=4503945", "title": "Theo Leon", "text": ""}
{"id": "4503947", "revid": "1573940", "url": "https://it.wikipedia.org/wiki?curid=4503947", "title": "Monastero di Santo Spirito di Zannone", "text": "Il Monastero di Santo Spirito di Zannone ha avuto due sedi storiche, originariamente posizionato nell'arcipelago pontino \u00e8 stato in seguito trasferito sulla terraferma.\nStoria.\nSanto Spirito di Zannone (all'isola Zannone).\nIl primo monastero benedettino sull'isola di Zannone venne costruito nel 504 e abbandonato nel 813 per evitare le incursioni dei pirati saraceni. \nI benedettini ritornarono sull'isola nel 1213 seguendo la Regola di Gioacchino da Fiore, in seguito nel 1246 il monastero divenne abbazia cistercense. Verso la fine del secolo, a causa del rinnovarsi delle scorrerie dei pirati, i monaci chiesero di ritornare sulla terraferma ed il monastero isolano venne definitivamente abbandonato.\nSanto Spirito di Zannone in Gaeta.\nIl monastero testimonia la presenza dei monaci cistercensi nel territorio gaetano. La struttura religiosa fu inaugurata nel 1295. I monaci al ritorno sulla terraferma individuarono nella fertile piana d'Arzano un luogo sicuro dove risiedere . Qui i religiosi, sui resti di una precedente costruzione di epoca romana, edificarono il monastero e la chiesa che dedicarono allo Spirito Santo, alla Vergine Maria e a san Giovanni evangelista. Il complesso monastico fu attivo fino al 1750.\nLa zona dove sorgono i resti del monastero e della chiesa di Santo Spirito \u00e8 all'interno dell'area dell'ex raffineria. Il complesso, diroccato e originariamente recintato da mura, \u00e8 costituito dall'edificio monastico cui \u00e8 affiancata la chiesa gotica, di grandi dimensioni.\nNon \u00e8 possibile visitare la struttura religiosa, ormai in stato di abbandono.\nCon seduta del 2 febbraio 2021, il Comune di Gaeta ha deliberato l'acquisizione del complesso a titolo gratuito nel patrimonio comunale"}
{"id": "4503949", "revid": "599013", "url": "https://it.wikipedia.org/wiki?curid=4503949", "title": "NHL Supplemental Draft 1993", "text": "L'NHL Supplemental Draft 1993 si \u00e8 tenuto nel mese di giugno del 1993. Essa fu l'ottava edizione del Supplemental Draft. Due fra i giocatori scelti militarono nella National Hockey League.\nScopo.\nIl Supplemental Draft fu utilizzato dalle franchigie della NHL per selezionare i giocatori provenienti dalle universit\u00e0 statunitensi e canadesi altrimenti non eleggibili per l'Entry Draft. A differenza dell'Entry Draft la maggioranza dei giocatori non milit\u00f2 mai nella squadra dalla quale furono selezionati, tuttavia dodici di essi superarono le 100 presenze in NHL. Il Supplemental Draft fu abbandonato dopo la firma del nuovo contratto collettivo fra i giocatori e i proprietari delle squadre nel 1995."}
{"id": "4503957", "revid": "300067", "url": "https://it.wikipedia.org/wiki?curid=4503957", "title": "Ma\u00ebl Lebrun", "text": ""}
{"id": "4503961", "revid": "767487", "url": "https://it.wikipedia.org/wiki?curid=4503961", "title": "Schiavo della furia", "text": "Schiavo della furia (\"Raw Deal\") \u00e8 un film del 1948 diretto da Anthony Mann.\nNoir statunitense con Dennis O'Keefe, Claire Trevor e Marsha Hunt protagonisti in fuga che danno vita ad un triangolo sentimentale teso al pari della vicenda poliziesca.\nTrama.\nJoe Sullivan evade dal carcere con l'aiuto della sua ragazza Pat Cameron, senza sapere che il gangster Rick Coyle, che gli deve 50.000 $, ha s\u00ec organizzato la fuga ma nella convinzione che lui non ne sarebbe uscito vivo.\nCon grande abililit\u00e0 e grazie al coraggio di Pat, l'evasione ha invece successo, mentre nella fuga viene fatta ostaggio l'assistente sociale Ann Martin che, innamorata di Joe, d\u00e0 vita ad uno strano triangolo sentimentale, con riflessi inattesi sull'intera vicenda. Ann, infatti, inizialmente chiama la polizia, poi coinvolta nella fuga aiuta Joe fino ad uccidere il sicario mandato da Rick ad eliminarlo.\nA questo punto, per correttezza, Joe lascia libera Ann e decide di seguire il piano di fuga escogitato da Pat, che ha gi\u00e0 i biglietti per una nave che salper\u00e0 da San Francisco per il Sud America.\nPat riceve una telefonata nella quale Rick minaccia di fare del male ad Ann se Joe non andr\u00e0 ad affrontarlo. Si tratta di una trappola e Pat non vuole perdere il suo Joe, proprio ora che stanno per coronare il loro legame. Ma un attimo prima che la nave sulla quale sono gi\u00e0 a bordo, salpi, Pat si sente in dovere di dire la verit\u00e0 al suo uomo che, conscio del pericolo, non esita un attimo a recarsi da Rick per sistemare i conti in sospeso e salvare la sua Ann.\nCon l'aiuto della nebbia, Joe supera tutti gli ostacoli che lo separavano da Rick, affrontandolo finalmente di persona. I due si feriscono a vicenda con le rispettive armi, poi in un corpo a corpo \u00e8 Joe ad avere la meglio e a scaraventare Rick da una finestra. Ann \u00e8 libera e accorre dal suo uomo che per\u00f2 muore tra le sue braccia. Pat, commentatrice fuori campo, afferma di aver fatto la cosa giusta perch\u00e9 Joe avrebbe voluto questo.\nProduzione.\nIl film, diretto da Anthony Mann su una sceneggiatura di Leopold Atlas, John C. Higgins con il soggetto di Arnold B. Armstrong e Audrey Ashley, fu prodotto da Edward Small per la Edward Small Productions e girato da met\u00e0 novembre a met\u00e0 dicembre 1947. Il titolo di lavorazione fu \"Corkscrew Alley\".\nPromozione.\nLa tagline \u00e8: \"Bullets! Women! -- Can't Hold a Man Like This! \".\nDistribuzione.\nIl film fu distribuito con il titolo \"Raw Deal\" negli Stati Uniti dal 26 maggio 1948 (premi\u00e8re a Los Angeles il 21 maggio 1948) dalla Eagle-Lion Films.\nAltre distribuzioni:\nAccoglienza.\nCritica.\nSecondo \"il Morandini\" \u00e8 \"uno dei film migliori del periodo pre-western di Mann\" caratterizzato da un'ottima fotografia, solide interpretazioni e un finale \"indimenticabile\". Secondo Leonard Maltin il film \u00e8 una \"cupa storia noir splendidamente realizzata\". Maltin segnala l'interpretazione di Burr nel ruolo del \"cattivo sadico\""}
{"id": "4503964", "revid": "121701623", "url": "https://it.wikipedia.org/wiki?curid=4503964", "title": "Wilfried Yeguete", "text": ""}
{"id": "4503965", "revid": "8660", "url": "https://it.wikipedia.org/wiki?curid=4503965", "title": "Matt Elam", "text": "Carriera professionistica.\nBaltimore Ravens.\nElam era considerato una delle migliori safety selezionabili nel Draft NFL 2013. Il 25 aprile fu scelto come 32\u00ba assoluto dai Baltimore Ravens. Il 18 luglio 2013 Elam firm\u00f2 un contratto quadriennale del valore di 6,76 milioni di dollari (5,4 milioni garantiti) di cui 3,3 milioni di bonus alla firma.\nElam debutt\u00f2 come professionista nella settimana 1, mettendo a segno un tackle contro i Denver Broncos. La settimana successiva part\u00ec per la prima volta come titolare, facendo registrare 5 tackle nella vittoria contro i Cleveland Browns. Nel Monday Night Football della settimana 15 contro i Detroit Lions guid\u00f2 la sua squadra con 10 dieci tackle e mise a segno il primo intercetto in carriera ai danni di Matthew Stafford. La sua stagione da rookie si concluse disputando tutte le 16 partite, 15 delle quali come titolare, con 77 tackle, 1 intercetto e 3 passaggi deviati.\nVittorie e premi.\n\"Nessuno\""}
{"id": "4503966", "revid": "287204", "url": "https://it.wikipedia.org/wiki?curid=4503966", "title": "Mael Lebrun", "text": ""}
{"id": "4503967", "revid": "181699", "url": "https://it.wikipedia.org/wiki?curid=4503967", "title": "Associazione Calcio Femminile Firenze 2007-2008", "text": "Questa voce raccoglie le informazioni riguardanti l'Associazione Calcio Femminile Firenze nelle competizioni ufficiali della stagione 2007-2008.\nMaglie e sponsor.\nLe tenute di gioco ripropongono i colori della maschile, con tenuta casalinga completamente viola. Lo sponsor principale era Il Gioiello.\nOrganigramma societario.\nTratto dal sito \"Football.it\".\nArea amministrativa\nArea tecnica\nRosa.\nRosa e ruoli tratti dal sito \"Football.it\"."}
{"id": "4503983", "revid": "767487", "url": "https://it.wikipedia.org/wiki?curid=4503983", "title": "Christophe L\u00e9onard", "text": ""}
{"id": "4503985", "revid": "110157", "url": "https://it.wikipedia.org/wiki?curid=4503985", "title": "Dansai bunri no crime edge", "text": " \u00e8 una serie manga giapponese, scritta e illustrata da Tatsuhiko Hikagi. Una serie televisiva anime adattamento del manga prodotta dallo Studio Gokumi ha iniziato la sua messa in onda su Tokyo MX e altre reti il 4 aprile 2013. Al termine dei titoli di coda del tredicesimo episodio, \u00e8 stata annunciata tramite una PV la produzione di una seconda stagione. L'anime \u00e8 disponibile anche in streaming su Crunchyroll con sottotitoli in inglese.\nTrama.\nLa storia ruota attorno a Kiri Haimura, un ragazzo che ama acconciare e tagliare i capelli delle ragazze. Egli incontra Iwai Mushanok\u014dji, una ragazza dai fluenti capelli, conosciuta come \"la regina dai capelli\", la sua chioma \u00e8 maledetta e di conseguenza quei capelli non possono essare tagliati. Ma Kiri possiede delle forbici davvero speciali \u2013 le Dansai Bunri no Crime Edge \u2013 che hanno l'abilit\u00e0 mistica di tagliare anche i capelli maledetti della ragazza. Cos\u00ec Kiri si ritrover\u00e0 a difendere Iwai dalla calata dei vendicativi e sanguinari \u201cDei Uccisori\u201d.\nMedia.\nAnime.\nLa serie televisiva anime \u00e8 diretta da Y\u016bji Yamaguch e prodotta dallo Studio Gokumi con le musiche di Yasuharu Takanashi. Ha iniziato la sua messa in onda su Tokyo MX il 4 aprile 2013. La serie \u00e8 inoltre trasmessa in streaming da Crunchyroll con sottotitoli in lingua inglese. La sigla di apertura \u00e8 di Aimi Terakawa, mentre quella di chiusura \u00e8 di uri*Kari Yurika End\u014d e Karin Takahashi."}
{"id": "4503986", "revid": "287204", "url": "https://it.wikipedia.org/wiki?curid=4503986", "title": "Christophe Leonard", "text": ""}
{"id": "4503988", "revid": "1543377", "url": "https://it.wikipedia.org/wiki?curid=4503988", "title": "Tyler Eifert", "text": "Carriera professionistica.\nCincinnati Bengals.\nEifert era considerato il miglior tight end selezionabile nel Draft NFL 2013. Il 25 aprile fu scelto come 20\u00ba assoluto dai Cincinnati Bengals. Il 15 luglio firm\u00f2 un contratto quadriennale del valore di 8,256 milioni di dollari di cui 4,38 milioni di bonus alla firma. Debutt\u00f2 come professionista partendo come titolare nella sconfitta della settimana 1 contro i Chicago Bears in cui ricevette 5 passaggi per 47 yard. Il primo touchdown lo segn\u00f2 nella vittoria della settimana 7 sui Detroit Lions e il secondo nella settimana 15 contro i Pittsburgh Steelers. La sua prima stagione regolare si concluse con 445 yard ricevute e 2 touchdown in 15 presenze, tutte come titolare. I Bengals vinsero la propria division ma furono eliminati nel primo turno di playoff dai San Diego Chargers.\nNella prima partita della stagione 2014 contro i Tennessee Titans, Eifert si slog\u00f2 una spalla nel primo quarto, non facendo pi\u00f9 ritorno in campo. Il 10 settembre fu inserito in lista infortunati, perdendo tutto il resto dell'annata.\nEifert torn\u00f2 in campo nel primo turno della stagione 2015, in cui segn\u00f2 due touchdown nella vittoria sui Raiders. Con tre TD nella vittoria del nono turno sui Browns, giunse a quota nove, pareggiando il record di franchigia per un tight end. A fine stagione fu convocato per il primo Pro Bowl in carriera dopo avere guidato tutti i pari ruolo della lega con 13 touchdown.\nNel quarto turno della stagione 2018 Eifert sub\u00ec un grave infortunio lasciando il campo in barella.\nJacksonville Jaguars.\nIl 26 marzo 2020 Eifert firm\u00f2 con i Jacksonville Jaguars."}
{"id": "4503989", "revid": "729019", "url": "https://it.wikipedia.org/wiki?curid=4503989", "title": "Peugeot PG", "text": "La sigla Peugeot PG identifica una piccola famiglia di motori a scoppio prodotti dal 1923 al 1929 dalla Casa automobilistica francese Peugeot.\nCaratteristiche.\nSi tratta di una famiglia di motori a 4 cilindri dalle soluzioni tutto sommato abbastanza convenzionali, in quanto sono caratterizzati dalla distribuzione a valvole laterali, tranne il primo di questi motori a debuttare, che invece montava un pi\u00f9 moderno schema a valvole in testa con asse a camme laterale e bilanciere. Proposto come soluzione sperimentale, questa variante venne poi pensionata rapidamente pe far spazio ad unit\u00e0 motrici di tipo pi\u00f9 tradizionale. In ogni caso, i motori \"PG\" derivano direttamente dai motori NG, di cui conservano diverse componenti. Durante la loro produzione, la gamma dei motori \"PG\" si \u00e8 diversificata in tre differenti livelli di cilindrata: partendo dal primo motore da 1525 cm\u00b3, si \u00e8 passati all'unit\u00e0 da 1615 cm\u00b3 ed infine a quella da 1393 cm\u00b3.&lt;br&gt;\nDi seguito vengono mostrate le differenze tra una versione e l'altra, nonch\u00e9 le applicazioni di tali motori:"}
{"id": "4503991", "revid": "1318658", "url": "https://it.wikipedia.org/wiki?curid=4503991", "title": "Cattedrale di Samtavisi", "text": "La cattedrale di Samtavisi () \u00e8 una cattedrale ortodossa della municipalit\u00e0 di Kaspi, in Georgia. Si trova nei pressi del villaggio di Igoeti. Nel 2007 \u00e8 stata inserita tra i siti georgiani candidati all'ingresso nella lista dei patrimoni dell'umanit\u00e0 dell'UNESCO.\nStoria e descrizione.\nLa cattedrale sorge sulla riva sinistra del fiume Lekhura, ad 11 chilometri da Kaspi e 45 circa dalla capitale Tbilisi. Secondo una tradizione georgiana il primo monastero in questo sito fu fondato dal missionario assiro Isidoro nel 572 e poi fu ricostruito nel X secolo. Tuttavia nessuna di queste antiche architetture \u00e8 sopravvissuta. Le prime strutture tuttora esistenti risalgono all'XI secolo.\nLa cattedrale fu costruita nel 1030, come rivelato da un'iscrizione su pietra andata perduta. La costruzione fu voluta dal vescovo locale e la sua progettazione fu affidata all'abile architetto Hilarion Samtavneli. Gravemente danneggiata da una serie di terremoti, la cattedrale fu parzialmente ricostruita nel XV e nel XIX secolo. La facciata orientale magistralmente decorata \u00e8 l'unica ad aver conservato la fisionomia originaria.\nLa cattedrale \u00e8 caratterizzata da una particolare struttura cruciforme che costitu\u00ec un esempio per altre architetture religiose della Georgia medievale. In contrasto con le chiese georgiane di epoca precedente, il tamburo della cupola \u00e8 pi\u00f9 alto e sormontato da un tetto conico. Oltre alla cattedrale, il complesso di Samtavisi comprende la residenza vescovile a due piani gravemente danneggiata, una piccola chiesa e un campanile. Tutte queste strutture risalgono al XVII-XVIII secolo."}
{"id": "4503993", "revid": "108060166", "url": "https://it.wikipedia.org/wiki?curid=4503993", "title": "Naim Araidi", "text": "Studi.\nNaim Araidi ha studiato presso la scuola elementare di Maghar e successivamente si trasfer\u00ec ad Haifa per completare la sua istruzione secondaria.\nQui guadagn\u00f2 due titoli di Bachelor of Arts: il primo in Lingua Ebraica e Scienze Politiche e l'altro in Letteratura Ebraica e Letteratura Comparata.\nNaim Araidi, successivamente, consegu\u00ec un Master of Arts in Letteratura Ebraica e Letteratura Comparata all'Universit\u00e0 di Haifa, ed ha continuato a conseguire un dottorato di ricerca in Letteratura Ebraica all'Universit\u00e0 Bar-Ilan.\nHa lavorato come insegnante e docente presso le Universit\u00e0 di Haifa e Bar-Ilan prima di passare al Gordon College of Education e l'Universit\u00e0 Araba per l'Educazione in Israele di Haifa.\nCarriera lavorativa.\nAttualmente \u00e8 il Direttore del Centro di Letteratura per bambini presso il Collegio Arabo e il Coordinatore di Studi per gli studenti non ebrei del Gordon College. Oltre ad insegnare, Naim Araidi, \u00e8 attivo anche nel giornalismo e presenta due programmi settimanali su Channel 2: un programma per bambini e un programma di notizie.\nPer quanto riguarda il suo lavoro editoriale, ha partecipato alla redazione della rivista dell'Unione degli Scrittori Ebrei \"Mifgash\". Ha fondato ed \u00e8 stato direttore della rivista Al-Aswar.\nI suoi lavori, che originariamente sono stati scritti in ebraico e in arabo, sono stati tradotti in molte altre lingue. Le sue opere comprendono scritti nel campo della letteratura per bambini, critica, poesia e ricerca.\nNel 2009 \u00e8 stato ospite in Italia a Roma, al Centro Culturale Francese, premiato al Teranova Festival.\nPer la prima volta in Italia una antologia delle sue poesie viene pubblicata dalla Seam Edizioni e in poco pi\u00f9 di tre mesi viene ristampata. La prima edizione viene presentata durante il gemellaggio poetico romano con Ottobre in Poesia nel 2013. La seconda edizione \u00e8 motivo di un tour lombardo organizzato dalla stessa editrice e dai poeti Uke Bucpapaj, Beppe Costa, Stefania Battistella; che lo hanno tradotto.\nNissan Festival.\nNaim Araidi ha ideato e fondato il \"Nissan Festival\" nel 1999, nell'occasione della seconda Intifada e con l'intenzione di stabilire in canale di comunicazione fra le diverse religioni che popolano il Medio Oriente.\nNomina ambasciatore.\nNell'aprile del 2012 Naim Araidi \u00e8 stato candidato per il ruolo d'ambasciatore israeliano in Nuova Zelanda. Nel mese di giugno tale decisione \u00e8 stata modificata, ed \u00e8 stato nominato ambasciatore d'Israele in Norvegia."}
{"id": "4503994", "revid": "767487", "url": "https://it.wikipedia.org/wiki?curid=4503994", "title": "Un sudista del Nord", "text": "Un sudista del Nord (\"A Southern Yankee\") \u00e8 un film del 1948 diretto da Edward Sedgwick. Il film \u00e8 conosciuto in Italia anche con il titolo Il sudista del nord.\n\u00c8 una commedia di guerra statunitense con Red Skelton, Brian Donlevy e Arlene Dahl ambientata nel 1865 nel contesto della guerra civile americana. \u00c8 uno spin-off di \"Come vinsi la guerra\" del 1926.\nTrama.\nDurante la guerra di Secessione, un fattorino si sostituisce a una spia sudista penetrata a Saint Louis (Missouri) e, appresi numerosi segreti militari, \u00e8 inviato dai nordisti al quartier generale nemico per carpire ulteriori informazioni. Smascherato, rischia la pena capitale, ma \u00e8 salvato dalla notizia della resa sudista.\nProduzione.\nIl film, diretto da Edward Sedgwick su una sceneggiatura di Harry Tugend e Buster Keaton (quest'ultimo, non accreditato, fu autore solo di qualche gag) con il soggetto di Melvin Frank e Norman Panama, fu prodotto da Paul Jones per la Metro-Goldwyn-Mayer e girato nei Metro-Goldwyn-Mayer Studios a Culver City, California, da met\u00e0 gennaio a fine febbraio 1948. Il titolo di lavorazione fu \"The Spy\".\nDistribuzione.\nIl film fu distribuito con il titolo \"A Southern Yankee\" negli Stati Uniti dal 5 agosto 1948 dalla Metro-Goldwyn-Mayer.\nAltre distribuzioni:\nPromozione.\nLe tagline sono:"}
{"id": "4503995", "revid": "119451701", "url": "https://it.wikipedia.org/wiki?curid=4503995", "title": "Paul Levi", "text": "Biografia.\nDopo l'uccisione di Rosa Luxemburg e Karl Liebknecht divenne uno dei principali esponenti del Partito Comunista Unificato di Germania, da cui venne espulso nel 1921 per aver violato la disciplina di partito criticando l'\"azione di marzo\". Ader\u00ec allora al Partito Socialdemocratico Indipendente. Quando questo si fuse con il Partito Socialdemocratico di Germania, divenne uno dei leader della sua ala sinistra."}
{"id": "4503996", "revid": "46931", "url": "https://it.wikipedia.org/wiki?curid=4503996", "title": "Il sudista del nord", "text": ""}
{"id": "4503997", "revid": "46931", "url": "https://it.wikipedia.org/wiki?curid=4503997", "title": "A Southern Yankee", "text": ""}
{"id": "4503998", "revid": "1305772", "url": "https://it.wikipedia.org/wiki?curid=4503998", "title": "Stanno suonando la nostra canzone", "text": ""}
{"id": "4504000", "revid": "300067", "url": "https://it.wikipedia.org/wiki?curid=4504000", "title": "Tanguy Ramassamy", "text": ""}
{"id": "4504001", "revid": "599013", "url": "https://it.wikipedia.org/wiki?curid=4504001", "title": "Il ribaltone", "text": ""}
{"id": "4504003", "revid": "436907", "url": "https://it.wikipedia.org/wiki?curid=4504003", "title": "The Cherrytree Sessions", "text": ""}
{"id": "4504005", "revid": "767487", "url": "https://it.wikipedia.org/wiki?curid=4504005", "title": "Antoine Gomis", "text": ""}
{"id": "4504008", "revid": "695564", "url": "https://it.wikipedia.org/wiki?curid=4504008", "title": "Swiss Music Charts", "text": ""}
{"id": "4504009", "revid": "235890", "url": "https://it.wikipedia.org/wiki?curid=4504009", "title": "Petrucci Music Library", "text": ""}
{"id": "4504012", "revid": "84184", "url": "https://it.wikipedia.org/wiki?curid=4504012", "title": "Giovanni Battista Ciampoli", "text": ""}
{"id": "4504020", "revid": "339392", "url": "https://it.wikipedia.org/wiki?curid=4504020", "title": "Eerie, Indiana", "text": ""}
{"id": "4504025", "revid": "144796", "url": "https://it.wikipedia.org/wiki?curid=4504025", "title": "Sem\u00ebn Romanovi\u010d Voroncov", "text": "Biografia.\nEra il secondo figlio di Roman Illarionovi\u010d Voroncov (1707-1783), e di sua moglie, Marfa Ivanovna Surmina (1718-1745), figlia di un mercante.\nStudi\u00f2 a Kapcevo, sotto la supervisione di suo nonno, e poi nella casa di suo zio, il cancelliere Michail Illarionovi\u010d Voroncov.\nCarriera.\nSi distinse durante la prima guerra russo-turca nelle battaglie di Larga e Kagul, nel 1770.\nNel 1783, fu nominato ambasciatore a Vienna, ma nel 1785 \u00e8 stato trasferito a Londra. Ben presto raggiunse una grande influenza e autorit\u00e0 in Gran Bretagna.\nDurante la seconda guerra russo-turca (1787-1792) ha contribuito a realizzare il disarmo della flotta inglese, che era stata allestita per assistere i turchi, e nel 1793 hanno ottenuto un rinnovo del trattato commerciale tra la Gran Bretagna e Russia.\nCon l'ascesa di Paolo I nel 1796, fu elevato al rango di ambasciatore straordinario e ministro plenipotenziario ed \u00e8 stato premiato con immense tenute in Finlandia.\nQuando l'imperatore stesso ha iniziato ad essere pi\u00f9 vicino alla Francia cominci\u00f2 a considerare Voroncov come incompetente a servire la Russia in Inghilterra, e nel febbraio 1800 tutti i suoi beni furono confiscati.\nNel 1806 si dimise dalla sua carica.\nMassone, fu membro della Loggia \"Modestia\" nel 1786. \nMatrimonio.\nNell'agosto del 1780 spos\u00f2 Ekaterina Alekseevna Senjavina (1761-1784), figlia del famoso ammiraglio Aleksej Naumovi\u010d Senjavin e damigella d'onore di Caterina II. Ma ben presto la giovane moglie mor\u00ec di tubercolosi, lasciandolo con due bambini piccoli:\nMorte.\nDa allora ha vissuto quasi sempre a Londra fino alla sua morte, avvenuta il 9 giugno 1832."}
{"id": "4504026", "revid": "767487", "url": "https://it.wikipedia.org/wiki?curid=4504026", "title": "Fernando Raposo", "text": ""}
{"id": "4504031", "revid": "1305772", "url": "https://it.wikipedia.org/wiki?curid=4504031", "title": "Hi-fi (disambigua)", "text": ""}
{"id": "4504035", "revid": "287204", "url": "https://it.wikipedia.org/wiki?curid=4504035", "title": "Justin Pugh", "text": "Carriera professionistica.\nNew York Giants.\nPugh era considerato uno dei migliori offensive tackle selezionabili nel Draft NFL 2013. Il 25 aprile fu scelto come 19\u00ba assoluto dai New York Giants. Il 25 luglio firm\u00f2 un contratto quadriennale con la franchigia. Debutt\u00f2 come professionista partendo come titolare nella settimana 1 contro i Dallas Cowboys. La sua stagione da rookie si concluse disputando tutte le 16 partite come titolare concedendo solamente tre sack agli avversari.\nArizona Cardinals.\nIl 17 marzo 2018, Pugh firm\u00f2 un contratto quinquennale del valore di 45 milioni di dollari con gli Arizona Cardinals."}
{"id": "4504036", "revid": "830939", "url": "https://it.wikipedia.org/wiki?curid=4504036", "title": "Giovanni Mirabassi", "text": "Biografia.\nAutodidatta, ha appreso ascoltando Bud Powell, Art Tatum e Oscar Peterson. Egli \u00e8 stato fortemente influenzato da Enrico Pieranunzi. A diciassette anni ha avuto alcune esperienze importanti in Italia (ha suonato con Chet Baker nel 1987, e con Steve Grossman nel 1988), e successivamente si \u00e8 stabilito a Parigi nel 1992.\nNel 1996, ha debuttato il suo primo album con Pierre-St\u00e9phane Michel al contrabbasso e Flavio Boltro alla tromba, e ha ottenuto il \"Grand Prix\" e il premio come miglior solista al Concours International de Jazz di Avignone, presieduto da Daniel Humair.\nNel 2001 Mirabassi ha pubblicato il suo primo album da solista, \"Avanti!\", una raccolta di canzoni a tema rivoluzione, che aveva elaborato per anni. Questo disco \u00e8 stato una tappa importante nella sua carriera (\"Django d'Or\" dei migliori giovani talenti e un \"Victoires du Jazz\" nel 2002). Mirabassi inizi\u00f2 a viaggiare regolarmente, sia come parte di un trio sia da solo. \u00c8 diventato molto popolare, soprattutto in Giappone.\nAlla fine del 2005 ha pubblicato un CD, \"Prima o poi\", come parte di un trio e di un quartetto, sotto l'etichetta Minio. Un anno dopo ha pubblicato un altro disco di \"chanson\" francese, \"Cantopiano\", che ha riunito i suoi due universi musicali preferiti. Quei due CD, ancora acclamati da pubblico e media, restano ancorati in una posizione inconsueta nel mondo del jazz. Nell'arco di dieci anni, Giovanni Mirabassi ha prodotto una dozzina di CD e DVD (alcuni dei quali relativi a concerti pubblicati solo in Giappone) e dato concerti in tutto il mondo.\nNel 2008 il pianista ha pubblicato un nuovo CD come parte di un trio con pianoforte, \"Terra furiosa\"."}
{"id": "4504041", "revid": "767487", "url": "https://it.wikipedia.org/wiki?curid=4504041", "title": "D.J. Hayden", "text": "Carriera professionistica.\nOakland Raiders.\nHayden era considerato uno dei migliori cornerback selezionabili nel Draft NFL 2013 seppur condizionato dal suo bruttissimo infortunio quasi mortale accaduto nel novembre 2012 durante un allenamento dei Cougars. In uno scontro fortuito con il proprio compagno di squadra sub\u00ec a causa della forte contusione al torace lo strappo della vena cava.\nIl 25 aprile fu scelto al primo giro dagli Oakland Raiders. Tra il 23 e il 24 maggio venne ricoverato e successivamente operato nell'addome per rimuovere del tessuto cicatriziale dalla sua ferita precedente. Il 25 luglio firm\u00f2 un contratto quadriennale del valore di 10,32 milioni di dollari di cui 5,89 milioni di bonus alla firma.\nHayden debutt\u00f2 come professionista nella settimana 1 contro gli Indianapolis Colts in cui mise a segno 3 tackle. Il primo intercetto in carriera lo fece registrare nella settimana 5 su Philip Rivers dei San Diego Chargers nella propria endzone. Nella settimana successiva contro gli imbattuti Kansas City Chiefs forz\u00f2 il suo primo fumble in carriera sulle 9 yard proprie ai danni di Donnie Avery, poi recuperato dal compagno di squadra Charles Woodson. Dopo aver saltato due partite per un infortunio al bacino, il 20 novembre venne inserito nella lista infortunati per sottoporsi ad un'operazione a un'ernia. Chiuse la stagione con 8 partite di cui 2 da titolare, 25 tackle totali, un intercetto e un fumble forzato.\nNel 2014, Hayden perse tutta la prima met\u00e0 della stagione per infortunio. Torn\u00f2 in campo nella settimana 8 contro i Cleveland Browns e alla fine disput\u00f2 dieci partite, di cui otto come titolare, con 47 tackle, 10 passaggi deviati e un intercetto nella settimana 10 su Peyton Manning dei Denver Broncos.\nDetroit Lions.\nIl 10 marzo 2017, Hayden firm\u00f2 con i Detroit Lions.\nJacksonville Jaguars.\nNel 2018 Hayden pass\u00f2 ai Jacksonville Jaguars."}
{"id": "4504048", "revid": "287204", "url": "https://it.wikipedia.org/wiki?curid=4504048", "title": "Sylvester Williams (giocatore di football americano)", "text": "Carriera professionistica.\nDenver Broncos.\nConsiderato uno dei migliori defensive tackle selezionabili nel Draft NFL 2013, Williams fu scelto come 28\u00ba assoluto dai Denver Broncos. Il 25 luglio firm\u00f2 un contratto quadriennale con la franchigia. Debutt\u00f2 come professionista nella prima gara della stagione vinta contro i Baltimore Ravens mettendo a segno un tackle. La sua prima stagione regolare termin\u00f2 con 19 tackle e 2 sack in 13 presenze, 4 delle quali come titolare. Part\u00ec come titolare nel Super Bowl XLVIII contro i Seattle Seahawks ma i Broncos furono battuti in maniera netta per 43-8. Torn\u00f2 a disputare come titolare la finalissima due anni dopo, dove mise a segno due tackle nella vittoria per 24-10 sui Carolina Panthers nel Super Bowl 50.\nTennessee Titans.\nIl 10 marzo 2017, Williams firm\u00f2 un contratto triennale con i Tennessee Titans."}
{"id": "4504050", "revid": "1543377", "url": "https://it.wikipedia.org/wiki?curid=4504050", "title": "Pretty Wings", "text": "Pretty Wings \u00e8 un brano musicale R&amp;B del musicista statunitense Maxwell, scritto e prodotto dallo stesso con Hod David. Il brano fu pubblicato nell'aprile del 2009 come singolo d'apertura per il quarto album dell'artista, \"BLACKsummers'night\". Il singolo raggiunse la prima posizione della classifica R&amp;B americana, rimanendovi in vetta per quattordici settimane consecutive, ed entr\u00f2 nella top40 della classifica statunitense. Il singolo ricevette inoltre la certificazione di disco d'oro dalla RIAA, grazie a oltre 500.000 download ufficiali. Il brano fu nominato a tre Grammy Awards nel 2010, tra cui quello per Canzone dell'anno, e vinse come Miglior interpretazione vocale R&amp;B maschile.\nRiconoscimenti.\nIl brano ha ricevuto tre nomination ai Grammy Awards del 2010, Canzone dell'anno, Miglior canzone R&amp;B e Miglior interpretazione vocale R&amp;B maschile, vincendo in quest'ultima categoria e diventando il primo brano dell'artista a ottenere un Grammy. \"Pretty Wings\" \u00e8 stato il primo brano di Maxwell a essere stato nominato nelle categorie Canzone dell'anno e Miglior canzone R&amp;B, mentre il quarto come Miglior interpretazione vocale R&amp;B maschile.\nIl brano ha ricevuto due nomination ai Soul Train Awards del 2009, come Canzone dell'anno e Registrazione dell'anno. Inoltre, \u00e8 stato nominato anche agli Image Awards, come Outstanding Song e Outstanding Video.\nRicezione.\n\"Pretty Wings\" \u00e8 stato il secondo singolo di Maxwell a raggiungere la prima posizione della classifica R&amp;B americana, a dieci anni di distanza da \"Fortunate\" del 1999. Il singolo ha raggiunto il podio della classifica il 15 agosto 2009, rimanendovi stabile per quattordici settimane consecutive fino al 14 novembre, lasciando poi il posto a \"Empire State of Mind\" di Jay-Z. Grazie a questa lunga permanenza al numero 1, il singolo condivide con \"Nobody's Supposed to Be Here\" di Deborah Cox, \"We Belong Together\" di Mariah Carey e \"Blame It\" di Jamie Foxx il titolo di secondo singolo con il maggior numero di settimane al numero 1, dietro a \"Be Without You\" di Mary J. Blige, che conserva il primato grazie solo a una settimana in pi\u00f9. Il singolo ha passato un totale di 58 settimane nella classifica R&amp;B.\nIl singolo \u00e8 stato il quarto nella carriera di Maxwell a entrare nella top40 della Hot 100 di \"Billboard\", dove ha raggiunto la 33\u00aa posizione e ha passato un totale di 22 settimane in classifica. Il singolo ha raggiunto la dodicesima posizione della classifica radiofonica americana, ottenendo la posizione pi\u00f9 alta in questa classifica mai raggiunta da Maxwell. \"Billboard\" ha inserito il singolo nella lista delle 100 canzoni di maggior successo del 2009, alla posizione numero 99.\nIl singolo ha ricevuto la certificazione di disco d'oro dalla RIAA grazie a oltre 500.000 download digitali ufficiali."}
{"id": "4504052", "revid": "287204", "url": "https://it.wikipedia.org/wiki?curid=4504052", "title": "Justin Hunter", "text": "Carriera professionistica.\nTennessee Titans.\nHunter era considerato uno dei migliori wide receiver selezionabili nel Draft NFL 2013 e fu scelto con la seconda chiamata del secondo giro dai Tennessee Titans. Nella settimana 3 ricevette il passaggio da touchdown da 34 yard della vittoria in rimonta sui San Diego Chargers a 15 secondi dal termine dal quarterback Jake Locker. Il secondo TD lo segn\u00f2 nella vittoria della settimana successiva sui New York Jets. La sua stagione da rookie si concluse con 354 yard ricevute e 4 touchdown in 14 presenze, nessuna delle quali come titolare. Nelle stagione successiva trov\u00f2 maggior spazio disputando come partente 8 gare su 12, con 28 ricezioni per 498 yard e 3 marcature.\nMiami Dolphins.\nIl 4 settembre 2016, Hunter firm\u00f2 con i Miami Dolphins."}
{"id": "4504053", "revid": "287204", "url": "https://it.wikipedia.org/wiki?curid=4504053", "title": "Parco nazionale Mokala", "text": "Il parco nazionale di Mokala (in inglese \"Mokala National Park\") \u00e8 un'area naturale protetta del Sudafrica, istituita nel 2007.\nFlora.\nSi contano almeno 765 specie di piante.\nFauna.\nNel parco si possono ammirare una variet\u00e0 di mammiferi (rinoceronti bianchi, rinoceronti neri, leopardi e ghepardi, iene, impala, kudu ecc.) e di volatili (tra cui l'avvoltoio del capo)."}
{"id": "4504055", "revid": "125655444", "url": "https://it.wikipedia.org/wiki?curid=4504055", "title": "Piquet (gioco di carte)", "text": "Il Piquet (o picchetto) \u00e8 un gioco di carte per due giocatori, da giocarsi con un mazzo di 32 carte, che rientra contemporaneamente nel gruppo dei \"giochi di combinazioni\" (come il Ramino) e nel gruppo dei \"giochi di prese\" (come il Tressette).\nStoria.\nIl piquet \u00e8 uno dei pi\u00f9 antichi giochi di carte a noi pervenuti. \u00c8 menzionato nel 1532, sotto il suo antico nome di \"Cent\", da Rabelais nel suo Gargantua. Il piquet veniva inizialmente giocato con un mazzo di 36 carte.\nSebbene la leggenda attribuisca la creazione del gioco a Stephen de Vignolles, anche conosciuto come La Hire, un cavaliere al servizio di Carlo VII durante la Guerra dei cent'anni, \u00e8 possibile che il gioco sia arrivato in Francia direttamente dalla Spagna, viste le denominazioni delle caratteristiche centrali del gioco - \"pique\" e \"repique\" - che lasciano trasparire una chiara origine spagnola.\n\u00c8 solo dalla fine del XVII secolo che si \u00e8 passati a giocarlo unicamente con il mazzo ridotto a 32 carte. Fuori della Francia, questo mazzo ridotto \u00e8 anche conosciuto come \u00abmazzo da piquet\u00bb.\nIl piquet si \u00e8 radicato inizialmente in Francia, dove forse \u00e8 anche nato e da cui \u00e8 passato verso l'Inghilterra e la Germania, paesi in cui ha trovato altrettanto successo. Nel 1892, durante un congresso sulle carte da gioco tenuto a Vienna, fu dichiarato il pi\u00f9 \u00abclassico\u00bb dei giochi di carte. La sua popolarit\u00e0 \u00e8 diminuita rapidamente nel XX secolo, in combinazione con l'avvento e la diffusione del Contract Bridge e delle varianti di Ramino. Ora viene giocato solo marginalmente.\nRegole del gioco.\nOrdine delle carte.\nLe carte seguono l'ordine qui mostrato, dalla pi\u00f9 forte alla meno forte:\nValore delle carte.\nL'asso vale 11 punti, ciascuna figura 10 punti, le altre carte valgono tanti punti quanto il loro numerale. Il valore delle carte \u00e8 utilizzato esclusivamente nella fase iniziale del gioco, della dichiarazione delle lunghe a ciascun seme. (vedi pi\u00f9 in basso).\nPreparazione.\nCiascun giocatore estrae una carta, chi estrae la pi\u00f9 bassa svolge per primo il ruolo di mazziere. I due giocatori si alternano nel ruolo a ciascuna mano successiva.\nIl mazziere mischia le carte e fa alzare il mazzo all'avversario, che dovr\u00e0 separare almeno due carte. Il mazziere le distribuisce a due o tre per volta finch\u00e9 entrambi i giocatori ne hanno 12.\nLa decisione di come distribuire le carte \u00e8 del primo mazziere, questa decisione va rispettata per il resto del gioco a meno di altri accordi.\nCarte bianche.\nSe un giocatore non ha ricevuto alcuna figura, si dice che ha carte bianche. Questo vale 10 punti e serve a pareggiare lo svantaggio in cui si trova il possessore della mano. L'annuncio va fatto prima della successiva fase di scarto; le carte vanno brevemente mostrate prima del proprio scarto, affinch\u00e9 l'avversario possa verificare la validit\u00e0 dell'annuncio. Se \u00e8 l'ultimo di mano ad annunciare \"carte bianche\", lascer\u00e0 prima che il primo di mano effettui il suo scarto, mostrer\u00e0 le dodici carte \"bianche\" e poi effettuer\u00e0 il proprio scarto.\nLo scarto.\nIl primo di mano (non mazziere) scarta da una a cinque carte fra quelle che ha ricevuto. Egli \u00e8 obbligato a scartarne almeno una. Dalla cima del mazzo delle otto carte restanti non distribuite ne pesca altrettante quante ne avr\u00e0 scartate, in modo da avere nuovamente 12 carte in mano. Se non prende tutte le cinque carte a cui ha diritto, pu\u00f2 guardare quelle che non avr\u00e0 preso. Per esempio, se ne cambia 3, pu\u00f2 verificare le due che rimangono.\nIl secondo di mano (il mazziere) a sua volta pu\u00f2 prendere dal mazzo tante carte quante il primo ne avr\u00e0 lasciate, cio\u00e8 fra tre e sette. Questa quantit\u00e0 sar\u00e0 di tre, se il primo di mano avr\u00e0 cambiato il massimo di cinque carte. Anche il mazziere dovr\u00e0 cambiare almeno una carta. Se decide di lasciarne nel mazzo un certo numero, pu\u00f2 scegliere di guardare quali carte restano, a patto che l'avversario le possa vedere anche lui. Se il mazziere lascia delle carte e decide di non guardarle, nemmeno il primo di mano potr\u00e0 farlo.\nGli annunci delle combinazioni.\nDopo gli scarti segue una fase di dichiarazioni: il primo giocatore dice quali combinazioni pu\u00f2 formare con le proprie carte, a ciascuna dichiarazione il secondo risponde se ne ha di meglio o meno in mano.\nCome detto sopra, il primo annuncio, \"carte bianche\" va fatto prima dello scarto. Allo scarto seguono gli annunci delle combinazioni, che possono essere di tre tipi:\nPunti.\nQui si tratta di confrontare chi ha il maggior numero di carte dello stesso seme. Nel caso in cui i due giocatori dichiarino avere nel loro miglior seme lo stesso numero di carte, si confronta la somma dei valori delle carte. Ad esempio, il primo con in mano \u2663 A K 10 9 7 dichiara \"punti da 5\", il secondo con \u2665 K Q J 8 7 risponde \"da quanto?\", il primo somma 11 + 10 + 10 + 9 + 7 e risponde \"47\", il secondo risponde \"buona\" nel senso che non pu\u00f2 batterlo.\nCi sono due varianti sul come valutare questa combinazione. In una si attribuiscono tanti punti quante sono le carte allo stesso colore, nell'altra si divide per dieci la somma dei valori delle carte approssimando al numero intero pi\u00f9 vicino, variante in pratica equivalente alla prima, tranne nel caso in cui la combinazione contenga le tre carte 7, 8 e 9.\nSequenze.\nSequenza ininterrotta di almeno tre carte nello stesso colore nell'ordine naturale.\nIl numero di punti che viene assegnato per le sequenze \u00e8 pari alla lunghezza della sequenza, pi\u00f9 un bonus di 10 punti se la sequenza \u00e8 di almeno 5 carte.\nIl giocatore che si veda attribuito il diritto di segnare punti per le sequenze, pu\u00f2 contare tutte le sequenze che si trovi in mano.\nAd esempio, il primo giocatore ha in mano \u2663 K Q J, \u2660 8, \u2665 A Q J 10 9 7, \u2666 A J; il secondo \u2663 A 10 8, \u2660 K 7, \u2665 K, \u2666 K Q 10 9 8 7; il primo dichiara \"quarta\" riferendosi alla sequenza \u2665 Q J 10 9; il secondo, avendo anch'egli una quarta di quadri chiede \"a quale?\" (cio\u00e8 \"qual \u00e8 la carta pi\u00f9 alta della tua sequenza?\"); il primo risponde \"a regina\"; il secondo che ha una quarta a 10 si dichiara sconfitto dicendo \"buona\". Il primo giocatore a questo punto ha il diritto di incassare tutte le sequenze nella sua mano, cio\u00e8 anche la terza al re di fiori.\nLe sequenze valgono tanti punti quanto la loro lunghezza, pi\u00f9 un bonus di 10 punti per le sequenze di cinque o pi\u00f9 carte.\nTris e Quattordici.\nTre o quattro carte dello stesso valore facciale. Il Tris vale 3 punti, mentre, come suggerisce il nome \"quattordici\", quattro carte uguali valgono 14 punti.\nCome per le sequenze, chi ha il quattordici migliore \u2014o in mancanza di quattordici, il tris migliore\u2014 si aggiudica il diritto di contare tutti i suoi tris e quattordici. Questa combinazione vale solo per le carte superiori o uguali al 10: un quattordici di 9, 8 o di 7 non si conta.\nLa Dichiarazione.\nCome anticipato negli esempi, la fase di dichiarazione si svolge come segue: il primo giocatore comincia dichiarando il valore della sua combinazione (punti, sequenza, carte uguali), l'avversario a ciascuna dichiarazione risponde \"buona\" se non ha di meglio, se ha una combinazione paragonabile chiede di specificare ulteriormente, se invece ha di meglio dice \"non buona\". Non c'\u00e8 l'obbligo di specificare le combinazioni che battono chiaramente quelle dell'avversario.\nIn caso di parit\u00e0 il punto non viene assegnato. Il seme delle combinazioni non gioca alcun ruolo nel confronto reciproco.\nNon c'\u00e8 l'obbligo di dichiarare tutte le combinazioni che si hanno in mano. \u00c8 lecito e pu\u00f2 essere strategicamente conveniente ad esempio dichiarare un tris avendo in mano un quattordici, o non dichiarare una sequenza, per esempio se ci si aspetta che l'avversario comunque la batterebbe.\nIl segnare il punteggio.\nLe dichiarazioni vengono incassate in sequenza: \"bianche\", \"colore\", \"sequenze\", \"uguali\". Solo la dichiarazione \"bianche\" va dimostrata prima dello scarto, le altre vengono dimostrate dopo che tutte le dichiarazioni sono state effettuate e prima delle 12 giocate.\nDa questo momento in poi il punteggio viene aggiornato a voce alta dal giocatore che si aggiudichi una combinazione, una passata, o un azzardo.\nLe 12 passate.\nNel Piquet non c'\u00e8 atout (seme di briscola), ma vale l'obbligo di rispondere al seme giocato ove possibile. La carta pi\u00f9 alta al seme giocato vince la passata.\nIl primo di mano incassa un punto al momento di giocare la sua prima passata, ogni passata vinta vale un punto, vincere la passata giocata dall'avversario vale due punti.\nSe uno dei due giocatori effettua 7 o pi\u00f9 prese, marca 10 punti supplementari.\nGli azzardi.\nci sono tre azzardi\nLa picca.\nSe durante le passate un giocatore raggiunge i 30 punti senza che l'avversario ne abbia marcato alcuno, \"fa picca\" e marca 30 punti supplementari che calcola direttamente annunciando a voce alta il punteggio maggiorato di 30 punti.\nLa ripicca.\nSimile alla picca, ma prima dell'inizio delle passate. Se un giocatore raggiunge o supera il punteggio di 30 punti senza che l'avversario abbia potuto segnare un solo punto, ottiene un bonus di 60 punti.\nIl cappotto.\nIl giocatore che vinca tutte le dodici passate si aggiudica 30 punti supplementari, oltre ai 10 che gi\u00e0 s'era aggiudicato all'effettuare la 7\u00aa presa.\nIl gioco.\nUna partita consiste di sei giochi o smazzate. In una partita ciascun giocatore \u00e8 mazziere 3 volte.\nAll'interno di una partita, a fine di ciascuna smazzata, il punteggio di ciascun giocatore viene scritto e sommato a quelli delle precedenti, cos\u00ec che la smazzata successiva ricominci da zero.\nIl valore di una partita \u00e8 uguale a 100 punti pi\u00f9 la differenza di punteggio fra i giocatori. Se il perdente non raggiunge i 100 punti alla fine del sesto gioco, il valore della partita \u00e8 invece di 100 punti pi\u00f9 la somma del punteggio di entrambi i giocatori.\nVarianti.\nTrattandosi di un gioco con una storia di forse 5 secoli non stupisce che esistano innumerevoli varianti. Il gioco descritto qui \u00e8 solo una delle possibili maniere di giocare il piquet. Secondo la pagina Wikipedia francese, il piquet normanno \u00e8 una variante per tre giocatori, mentre il piquet voleur \u00e8 per quattro.\nSecondo il sito pagat, la variante pi\u00f9 antica, a 36 carte, prevede che si distribuiscano 12 carte per persona e che 12 vadano a formare il monte. L'avversario del cartaro potr\u00e0 cambiare fino a 7 carte, mentre il cartaro potr\u00e0 cambiare le restanti."}
{"id": "4504057", "revid": "729019", "url": "https://it.wikipedia.org/wiki?curid=4504057", "title": "Massimo Ottolenghi", "text": "Partecip\u00f2 alla lotta di liberazione nazionale sulle montagne piemontesi, principalmente nelle valli di Lanzo. Ader\u00ec al Partito d'Azione per il quale diresse il quotidiano torinese \"Giustizia e Libert\u00e0\". Lasciata l'attivit\u00e0 politica, fu magistrato e avvocato civilista. In tarda et\u00e0 ha pubblicato diversi libri, l'ultimo dei quali nel 2011, \"Ribellarsi \u00e8 giusto\".\nAmico e compagno di scuola di Oreste Pajetta, Emanuele Artom, Luigi Firpo, allievo di Massimo Mila, partecip\u00f2 fin dall'inizio alla Resistenza con le Brigate Giustizia e Libert\u00e0. Come scrive lo storico Gian Carlo Jocteau nell'introduzione a Per un pezzo di patria, \u00abla Resistenza di Ottolenghi fu una resistenza civile, piuttosto che militare. Personalmente poco propenso all'uso delle armi, egli fu investito di compiti di alto livello nei contatti fra comandi militari, formazioni partigiane e istituzioni locali, sia nelle valli di Lanzo, sia fra le valli e Torino, e si adoper\u00f2 efficacemente e con frequente grave rischio personale anche per proteggere combattenti, sfollati, ebrei e popolazione civile da arresti, rastrellamenti e rappresaglie.\nCome uomo di legge, ag\u00ec inoltre per favorire, nei contrasti interni e nei tribunali partigiani, il rispetto di regole ragionevoli e, per quanto possibile, condivise\u00bb. Gi\u00e0 militante del Partito d'azione con Ada Gobetti, Alessandro Galante Garrone, Giorgio Agosti, fu magistrato negli anni del dopoguerra, quindi avvocato civilista. Nella sua lunga carriera forense ha anche partecipato, in qualit\u00e0 di avvocato della famiglia, alla liberazione di Carla Ovazza, madre di Alain Elkann, rapita nel 1974."}
{"id": "4504064", "revid": "1115778", "url": "https://it.wikipedia.org/wiki?curid=4504064", "title": "Lazio Pallacanestro", "text": ""}
{"id": "4504072", "revid": "767487", "url": "https://it.wikipedia.org/wiki?curid=4504072", "title": "Le colline camminano", "text": "Le colline camminano (\"The Walking Hills\") \u00e8 un film del 1949 diretto da John Sturges.\n\u00c8 un film western statunitense con Randolph Scott, Ella Raines e William Bishop.\nTrama.\nIn un saloon si svolge una partita a poker tra l'allevatore di cavalli Jim Carey, il cowboy da rodeo Shep, un cercatore chiamato Vecchio Willy, uno straniero di nome Frazee e un paio di cowboy, Chalk e Johnny. Alcuni di loro parlano di un carico d'oro perduto 100 anni fa nelle Walking Hills e del fatto che qualcuno vi abbia recentemente avvistato un vecchio vagone abbandonato.\nGli uomini decidono di partire a cercarlo. A loro si unisce una donna, Chris Jackson, che in passato era stata fidanzata di Jim ma che poi aveva sposato Shep, che poi la piant\u00f2. Si scopre che Shep era fuggito perch\u00e9 era stato accusato di aver ucciso un uomo; il padre dell'uomo, King, aveva quindi assunto un detective che si rivela essere Frazee, che ora sta inviando segnali a King lungo il sentiero.\nGli animi si scaldano e Johnny muore dopo una lite. Chalk si precipita sui cavalli ed \u00e8 colpito da Jim per legittima difesa. Una terribile tempesta di sabbia si sviluppa, con conseguente morte di Frazee e la scoperta del carro. Il Vecchio Willy lo trova, ma \u00e8 vuoto.\nShep decide di consegnarsi alla legge, con Chris che cavalca insieme a lui. Jim ha il presentimento, nel frattempo, che il carro non era vuoto quando il Vecchio Willy l'aveva trovato. Tornato indietro, scopre di aver ragione.\nProduzione.\nIl film, diretto da John Sturges su una sceneggiatura di Alan Le May e, per alcuni dialoghi addizionali, di Virginia Roddick con il soggetto dello stesso Le May, fu prodotto da Harry Joe Brown e Randolph Scott (quest'ultimo non accreditato) per la Columbia Pictures Corporation e girato nelle Alabama Hills a Lone Pine, a Calexico e nella Valle della Morte, in California, e a Mexicali, nella Bassa California, in Messico, dal 10 maggio 1948 al 17 giugno 1948.\nDistribuzione.\nIl film fu distribuito con il titolo \"The Walking Hills\" negli Stati Uniti dal 5 marzo 1949 dalla Columbia Pictures.\nAltre distribuzioni:\nCritica.\nSecondo il Morandini \u00e8 \"film d'avventure lento nel ritmo, ma godibilissimo\".\nPromozione.\nLe tagline sono:"}
{"id": "4504073", "revid": "46931", "url": "https://it.wikipedia.org/wiki?curid=4504073", "title": "The Walking Hills", "text": ""}
{"id": "4504076", "revid": "1439131", "url": "https://it.wikipedia.org/wiki?curid=4504076", "title": "Triumph TR4A", "text": "La TR4A (sigla di \"Triumph Roadster 4A\") \u00e8 stata un'autovettura prodotta dalla Triumph dal 1965 al 1967.\nStoria.\nLa TR4A fu un'evoluzione della TR4. Il modello aveva installato un telaio rinnovato ed un complesso sistema di sospensioni posteriori indipendenti a bracci oscillanti. Per quest'ultima caratteristica, la Triumph soddisfece il desiderio del pubblico di avere un modello con una guidabilit\u00e0 migliore, perlomeno rispetto al modello antenato. Sulla parte posteriore della TR4 era collocata la scritta \"IRS\" (acronimo di \"independent rear suspension\"). Le differenze estetiche tra la TR4 e la TR4A erano invece minime, e quindi i due modelli erano praticamente indistinguibili. A seguito di una richiesta dei concessionari, il 25% delle TR4A non vennero dotate di sospensioni indipendenti, bens\u00ec delle sospensioni ad assale rigido della TR4. La TR4A aveva inoltre una serie di modifiche di dettaglio a interni e carrozzeria, tra le quali una nuova calandra, l'applicazione delle frecce laterali sulle fiancate con strisce longitudinali cromate e un nuovo stemma sul cofano motore. Il cruscotto veniva inoltre fornito anche in legno con strumenti con cornici cromate. Pur restando invariata la potenza del Motore a scoppio, era stata migliorata la ripresa. Questo fu possibile grazie all'adozione di nuovi collettori e nuove marmitte con scarichi separati.\nNel 1965 il prezzo di vendita del modello nel Regno Unito era di 968 sterline. Tra gli \"optional\", erano disponibili le ruote a raggi a 36 sterline, l'overdrive a 51 sterline, l'impianto di riscaldamento a 13 sterline e le cinture di sicurezza a 4 sterline ciascuna. Negli Stati Uniti la TR4A era invece in vendita a 2.500 dollari.\nCome la TR4, anche la TR4A era disponibile con la \"Surrey Top\", cio\u00e8 una capote ripiegabile in vinile. Questo sistema fu l'antesignano delle vetture Targa. Il modello \u00e8 stato offerto con un solo tipo di carrozzeria, roadster due porte, ed apparteneva alla categoria delle vetture sport.\nTre TR4A con sospensioni indipendenti giunsero nelle prime tre posizioni, nella loro classe, nella 12 Ore di Sebring del 1966.\nNel 1968 la TR4A \u00e8 stata sostituita dalla TR5 e dalla TR250."}
{"id": "4504096", "revid": "6923", "url": "https://it.wikipedia.org/wiki?curid=4504096", "title": "Zach Ertz", "text": "Biografia.\nNel marzo 2017 ha sposato Julie Beth Johnston, calciatrice professionista e membro della nazionale statunitense.\nCarriera professionistica.\nPhiladelphia Eagles.\nErtz era considerato uno dei migliori tight end selezionabili nel Draft NFL 2013 e fu scelto nel corso del secondo giro dai Philadelphia Eagles. Debutt\u00f2 come professionista nella vittoria della settimana 1 contro i Washington Redskins ricevendo un passaggio da 11 yard da Michael Vick. La prima gara come titolare la disput\u00f2 nella settimana 4 contro i Denver Broncos ricevendo un passaggio da 38 yard. Il primo touchdown lo segn\u00f2 nella settimana 9 contro gli Oakland Raiders su un passaggio da 15 yard di Nick Foles. Nella settimana 13 segn\u00f2 due touchdown nella vittoria sugli Arizona Cardinals, la quarta consecutiva degli Eagles, venendo premiato come miglior rookie della settimana. Due settimane gli Eagles persero contro i Minnesota Vikings malgrado il quarto TD stagionale del tight end. La sua prima stagione regolare si concluse con 469 yard ricevute e 4 touchdown in 16 presenze, di cui 3 come titolare.\nIl 4 gennaio 2014, gli Eagles ospitarono i New Orleans Saints nel primo turno dei playoff. Ertz segn\u00f2 un touchdown ma la sua squadra fu eliminata con un punteggio di 26-24.\nErtz apr\u00ec la stagione 2014 andando subito a segno nella vittoria in rimonta sui Jacksonville Jaguars. La sua seconda annata si chiuse con 58 ricezioni per 702 yard e 3 touchdown. Nella seguente si classific\u00f2 al secondo posto della squadra con 853 yard ricevute.\nNel 2017 Ertz fu convocato per il suo primo Pro Bowl. Il 4 febbraio 2018 allo U.S. Bank Stadium di Minneapolis part\u00ec come titolare nel Super Bowl LII vinto contro i New England Patriots per 41-33, il primo trionfo della storia della franchigia. La sua partita si chiuse con 7 ricezioni per 67 yard e un touchdown.\nIl 23 dicembre 2018, nel penultimo turno, Ertz stabil\u00ec un nuovo record NFL per ricezioni in una stagione da parte di un tight end superando quello di Jason Witten. A fine anno fu convocato per il secondo Pro Bowl consecutivo dopo avere fatto registrare 116 ricezioni, 1.163 yard ricevute e 8 touchdown, tutti primati personali.\nNel 12\u00ba turno della stagione 2019, Ertz divenne il secondo tight end pi\u00f9 rapido della storia a ricevere 500 passaggi in carriera dopo Kellen Winslow. A fine stagione fu convocato per il suo terzo Pro Bowl dopo avere chiuso con 88 ricezioni per 916 yard e 6 touchdown.\nArizona Cardinals.\nErtz fu scambiato con gli Arizona Cardinals il 15 ottobre 2021, in cambio del cornerback Tay Gowan e una scelta del quinto giro del Draft 2022."}
{"id": "4504098", "revid": "287204", "url": "https://it.wikipedia.org/wiki?curid=4504098", "title": "Tatra T815-7", "text": "Tatra T815-7, comunemente chiamato T817 \u00e8 un modello di autocarro fuoristrada, prodotto dalla compagnia ceca Tatra. \u00c8 basato su un telaio avente struttura \" central backbone tube\", sospensioni indipendenti di tipo half-axles su ogni ruota, trazione integrale e differenziali autobloccanti per ogni asse. Questo veicolo \u00e8 presentato come estremamente versatile su ogni tipo di terreno.\nStoria.\nProgettato per sostituire i modelli T148 e T157, il prototipo \u00e8 stato introdotto nel 1970. Tatra, dismesso il modello T157, ha iniziato a concentrarsi su una classe di camion pi\u00f9 pesanti, T815, che avrebbe sostituito i modelli T813 e T148; essa \u00e8 stata introdotta nel 1983 come nuova serie. Nel 1989 Tatra ha modernizzato la serie T815 ed introdotto il nuovo modello T815-2 che ha ricevuto ulteriore aggiornamento nel 1994 e solo 3 anni dopo, nel 1997, la nuova cabina TerrN\u00b01 viene introdotta. Nel 2000 vengono introdotti un nuovo quadro strumenti e l'attaccamento della cabina e, per la prima volta, vi \u00e8 una opzione per il montaggio di motori raffreddati a liquido. L'ultimo restyling della cabina \u00e8 avvenuto nel luglio 2010. A causa di requisiti di emissione, avvennero i seguenti cambiamenti: nel 2003 Tatra realizz\u00f2 il nuovo motore V8 T3C per rispettare emissioni Euro III dove, seguendo la tradizione, utilizza un sistema di raffreddamento ad aria. Il motore T3D venne ulteriormente sviluppato ed introdotto nel 2006 con il suo SCR e la conformit\u00e0 Euro IV.\nTatra T815-7 nel mondo.\nTatra T815-7, come molti altri modelli Tatra, ha avuto grande diffusione in tutto il mondo, in modo particolare nelle regioni circostanti la Repubblica Ceca (Russia, Polonia, Romania), ma anche in zone pi\u00f9 distanti come India, America, Australia ed Africa, per via di esportazioni.\nInoltre, data la sua enorme versatilit\u00e0 su ogni tipo di terreno, Tatra T815-7 viene largamente utilizzato in competizioni off-road, come il truck-trial, ma anche in gran premi come la Dakar, ovviamente dopo essere stato alleggerito e rinforzato in alcune zone.\nDesign.\nIl concetto di Central Backbone Tube ed oscillanti ed indipendenti semiassi, era gi\u00e0 utilizzato da un'automobile passeggero Tatra nel 1923. Da allora \u00e8 stato costantemente sviluppato e migliorato, ed \u00e8 tuttora impiegato in un gran numero di differenti modelli di pesanti camion off-road Tatra e veicoli sia commerciali che militari, che operano negli ambienti pi\u00f9 ostili di tutto il mondo.\nDi seguito, sono riportate le caratteristiche di base del sistema di telaio TATRA:\nSpecifiche.\nAssale anteriore.\nCon trazione, con sterzo, sospensioni ad half-axles, differenziale autobloccante. Molle ad aria ed ammortizzatori telescopici regolabili. Riduzione mozzo ruote.\nAssale posteriore.\nCon trazione, sospensioni ad half-axles, differenziale autobloccante. Molle ad aria ed ammortizzatori telescopici regolabili. Riduzione mozzo ruote. Barre oscillanti.\nSterzo.\nDisponibile con guida a destra/sinistra, azionamento manuale, servosterzo integrale.\nFreni.\nFreni a tamburo, assistiti pneumaticamente, tipo cuneo auto-regolabile, unit\u00e0 di frenata, ABS. Quattro sistemi di frenata indipendenti: di servizio, di emergenza, di parcheggio e freno motore Jacobs.\nRuote.\nSingoli pneumatici tattici su ogni semiasse. CTIS controllato automaticamente. Pneumatici 14.00 R20 Pieni (senza camera d'aria). Dischi 20 -10.00 V\nCabina.\nTATRA militare, profilo basso, completamente in acciaio. La cabina possiede agganci che consentono la trasportabilit\u00e0 aerea del veicolo in velivolo C-130. Controlli posti avanti, cabina ribaltabile manualmente/elettricamente da pompa idraulica. Due porte. Sedili con cinture di sicurezza, tombino di uscita situato sul tetto. Scompartimento per fucili, visori solari, unit\u00e0 HVAC, opzione di riscaldamento autonomo. Predisposto per aggiunta di armatura.\nPeso (differente per i vari modelli).\nDai 10.500\u00a0kg ai 18.850\u00a0kg\nAltezza da terra.\nAltezza da terra 380\u00a0mm. L'altezza da terra pu\u00f2 essere temporaneamente diminuita/aumentata per facilitare il trasporto del mezzo.\nModelli.\nNell'elenco sottostante sono mostrati alcuni tra i principali modelli di TATRA T815-7 (T817).\nCodice dei veicoli Tatra.\nIl nome completo di un veicolo mostra le pi\u00f9 essenziali informazioni su di esso. Per esempio T 815 - 231S25 28 325 6 x 6 . 2 R / 34 1:"}
{"id": "4504099", "revid": "79968", "url": "https://it.wikipedia.org/wiki?curid=4504099", "title": "Speciale Champions League", "text": "Speciale Champions League \u00e8 un programma televisivo che va in onda dal 2012 in seconda serata a rotazione su Canale 5, Italia 1 e Rete 4 oltre che su Infinity +.\nOgni puntata dura circa 90 minuti e trasmette la sintesi delle gare della massima competizione calcistica europea per club. \nIn onda il marted\u00ec e il mercoled\u00ec in seconda serata dal 22 agosto 2012, la scaletta della trasmissione comprende analisi, valutazioni tecniche e sintesi delle partite della UEFA Champions League.\nLa conduzione \u00e8 affidata ad Alberto Brandi, con la partecipazione in veste di opinionisti in studio di Maurizio Pistocchi e Roberto Bettega nei primi anni e di Sandro Sabatini, Alessio Tacchinardi, Stefano Sorrentino, Riccardo Ferri, Massimo Oddo, Mauro Tassotti, Massimo Mauro e Christian Panucci. dal 2021 quando il programma ha cambiato nome in Champions League Live andando in onda il marted\u00ec su Canale 5 e Infinity+. Nella stessa stagione il programma va in onda su Infinity+ con la conduzione di Benedetta Radaelli come pre-partita del marted\u00ec e del mercoled\u00ec e post-partita del mercoled\u00ec; tra gli ospiti troviamo Riccardo Trevisani, Sandro Sabatini (per i preliminari), Mino Taveri, Riccardo Ferri, Daniele Massaro, Stefano Sorrentino e Alessio Tacchinardi (per i gironi) con Graziano Cesari alla moviola."}
{"id": "4504100", "revid": "1522738", "url": "https://it.wikipedia.org/wiki?curid=4504100", "title": "Ponte Villaggio", "text": ""}
{"id": "4504101", "revid": "92723", "url": "https://it.wikipedia.org/wiki?curid=4504101", "title": "Basilica minore di Santa Maria Assunta (Botticino)", "text": "La basilica minore di Santa Maria Assunta \u00e8 il principale luogo di culto cattolico di Botticino, in provincia di Brescia. Si trova nel centro di Botticino Sera, poco distante dall'antica chiesa parrocchiale.\nStoria.\nLa chiesa \u00e8 un edificio a pianta longitudinale, con navata unica, che venne costruito a partire dal 1699 su iniziativa del parroco don Pietro Morari. Il progetto \u00e8 attribuibile con molta probabilit\u00e0 a un componente della famiglia Spazzi (forse Bartolomeo).\nLa nuova chiesa venne adornata da nuovi altari marmorei e pale d'altare nei secoli XVII, XVIII, XIX e XX, mentre la definitiva decorazione del presbiterio e della volta si concluse solo nei primi decenni del Novecento.\nNel maggio del 2009 alla chiesa parrocchiale \u00e8 stato conferito il titolo di basilica minore e di santuario diocesano dedicato a Sant'Arcangelo Tadini.\nDescrizione.\nEsterno.\nLa \"facciata\" \u00e8 divisa in due dal grande cornicione centrale. Il portale \u00e8 dominato da una soasa marmorea che racchiude la statua dell'Assunta, opera di pregevole fattura, attribuibile ad Antonio Ferretti scultore del XVIII secolo che oper\u00f2 nel bresciano.\nIl campanile venne eretto nel Quattrocento e poi sopraelevato all'altezza attuale nel 1822, quando si decise di riutilizzarlo per la nuova parrocchiale.\nInterno.\nL'\"interno\" della chiesa \u00e8 adornato da sculture, quadri, stucchi, affreschi e arredi vari di diverse epoche. I quadri della Via Crucis, di autore ignoto, risalgono al periodo tra la fine del Settecento e l'inizio dell'Ottocento.\nI sette altari marmorei, con la balaustra dell'abside, costituiscono forse il pi\u00f9 bell'insieme di opere d'arte che il Settecento bresciano abbia saputo offrirci: gli intarsi e le sculture che li adornano, di rara bellezza e fattura, sono attribuibili anch'essi ambito artistico di Antonio Calegari e Pietro Possenti.\nLa piccola cappella che si trova dopo l'altare di San Giuseppe Calasanzio contiene il fonte battesimale e il tabernacolo marmoreo del XVI secolo proveniente dalla vecchia parrocchiale.\nLa decorazione della chiesa intrapresa ai primi del Novecento ad opera di Gaetano Cresseri (1870-1933) venne interrotta a causa dell'improvvisa morte del pittore nel 1933, che a quel tempo aveva ultimato solo la \"Trasfigurazione\" e due degli evangelisti collocati negli angoli della navata \"San Giovanni\" e \"San Matteo\". A lui subentr\u00f2 Giovanni Bevilacqua (1871-1968) che dipinse la grande \"Ascensione\" sulla volta della navata, l'\"Assunzione della Vergine\" nell'abside e gli evangelisti \"San Luca\" e \"San Marco\".\nL'\"organo\" attuale \u00e8 opera di Cesare Bernasconi di Varese, anno 1896, e consta di due manuali, 30 registri e circa 1500 canne.\nLa \"sagrestia maggiore\", a est dell'abside, \u00e8 adornata da un bellissimo armadio a muro del tardo settecento. Sulla volta della \"sagrestia minore\", a ovest dell'abside, si trova un affresco settecentesco raffigurante \"San Pietro in gloria\".\nAltari.\nIl primo altare, sulla parete est, \u00e8 dedicato a Sant'Antonio e conserva la pala settecentesca forse di Angelo Paglia o di Cifrondi con \"Madonna con Sant'Antonio abate, Sant'Antonio di Padova, San Bernardino e San Francesco di Paola\".\nIl secondo altare \u00e8 invece dedicato a San Nicola da Tolentino (devozione nata dopo la peste del 1630) e probabile opera scultorea di Antonio Calegari; conserva la pala seicentesca con \"San Nicola tra i santi Giovanni Battista, Francesco d'Assisi e le anime del purgatorio\", probabile opera di Bernardino Gandino.\nSul terzo altare dedicato al SS. Sacramento, e ora detto della Deposizione, \u00e8 collocata la pala con \"Le tre Virt\u00f9 teologali\" del pittore Giuseppe Tortelli (1662-1738) di Chiari, databile attorno al 1720.\nSul lato opposto, troviamo:\nSul presbiterio troviamo l'altare maggiore opera di scultori del primo settecento: il pregio artistico dell'altare \u00e8 esaltato dall'utilizzo per gli intarsi della tecnica del commesso marmoreo, all'epoca molto ricercata e costosa."}
{"id": "4504107", "revid": "767487", "url": "https://it.wikipedia.org/wiki?curid=4504107", "title": "Mani lorde", "text": "Mani lorde (\"The Undercover Man\") \u00e8 un film del 1949 diretto da Joseph H. Lewis. Il film \u00e8 conosciuto in Italia anche con il titolo Il capo della gang.\n\u00c8 un film poliziesco statunitense a sfondo noir con Glenn Ford, Nina Foch e James Whitmore.\n\u00c8 basato sull'articolo del 26 aprile 1947 \"Undercover Man: He Trapped Capone\" dell'agente federale Frank J. Wilson (apparso su \"Collier\") prima parte della autobiografia \"Undercover Man\".n agente federale che intende porre fine alle attivit\u00e0 di un potente boss del crimine organizzato (nel film l'ambientazione storica \u00e8 stata cambiata dall'era del proibizionismo al dopoguerra, Chicago \u00e8 diventata una metropoli senza nome e il nome \"Capone\" non viene mai enunciato).\nProduzione.\nIl film, diretto da Joseph H. Lewis su una sceneggiatura di Jack Rubin, Sydney Boehm e Malvin Wald con il soggetto di Frank J. Wilson, fu prodotto da Robert Rossen per la Columbia Pictures Corporation e girato dal 4 maggio al 16 giugno 1948. Il titolo di lavorazione fu \"Chicago Story\".\nDistribuzione.\nIl film fu distribuito con il titolo \"The Undercover Man\" negli Stati Uniti dal 20 aprile 1949 (premi\u00e8re il 21 marzo) dalla Columbia Pictures.\nAltre distribuzioni:\nCritica.\nSecondo il Morandini il film \u00e8 \"un poliziesco girato con lo stile semidocumentaristico in voga a Hollywood alla fine degli anni '40\" caratterizzato per\u00f2 da diversi pregi tipici del regista, quali la sceneggiatura asciutta, risvolti \"onirici e grotteschi\" e i tratti romantici.\nPromozione.\nLe tagline sono:"}
{"id": "4504108", "revid": "46931", "url": "https://it.wikipedia.org/wiki?curid=4504108", "title": "Il capo della gang", "text": ""}
{"id": "4504109", "revid": "46931", "url": "https://it.wikipedia.org/wiki?curid=4504109", "title": "The Undercover Man", "text": ""}
{"id": "4504113", "revid": "121364523", "url": "https://it.wikipedia.org/wiki?curid=4504113", "title": "Giovanni Malpaghini", "text": " Fu l'amanuense e il segretario personale di Francesco Petrarca.\nBiografia.\nNato a Ravenna intorno al 1346, dal 1364 al 1368 \u2013 assunto da Francesco Petrarca, con il quale ebbe un rapporto affettuoso \u2013 trascrisse in scrittura semigotica le \"Familiares\" (una serie di lettere scritte in latino tra il 1325 e il 1361 dal poeta aretino) e, successivamente, il Canzoniere, anche se dopo non molto abbandoner\u00e0 il suo incarico e sar\u00e0 il poeta a trascrivere in bella copia le sue liriche. Mor\u00ec a Firenze, a circa settantuno anni, nel 1417. Con lui si pu\u00f2 dire che nomen omen: in una delle ultime Familiares, il poeta parla di lui al Boccaccio dicendo: \"il segno pi\u00f9 certo della sua gran virt\u00f9 \u00e8 che non vuol farsi pagare\". \nViene a volte confuso con l'umanista, accademico e giurista Giovanni Conversini (1343-1408)."}
{"id": "4504114", "revid": "110157", "url": "https://it.wikipedia.org/wiki?curid=4504114", "title": "RDG Red Data Girl", "text": " \u00e8 una serie di romanzi giapponesi fantasy di Noriko Ogiwara, composta da sei volumi editi da Kadokawa Shoten tra il 2008 e il 2012. Un adattamento manga, illustrato da Ranmaru Kotone, \u00e8 stato serializzato sulla rivista \"Sh\u014dnen Ace\" della Kadokawa Shoten tra dicembre 2012 e luglio 2014. Una serie televisiva anime di dodici episodi, prodotta dalla P.A. Works e diretta da Toshiya Shinohara, \u00e8 stata trasmessa sulla Tokyo MX dal 3 aprile al 19 giugno 2013.\nTrama.\nLa storia ruota attorno a Izumiko Suzuhara, una ragazza cresciuta entro i confini del Santuario Tamakura, uno dei santuari Kumano che fanno parte del Patrimonio dell'Umanit\u00e0. Nonostante la ragazza abbia trascorso praticamente tutta la sua vita fino alle scuole medie a Kumano, viene deciso di mandarla, insieme al suo amico d'infanzia Miyuki, alla H\u014dj\u014d High School a Tokyo. Durante una gita scolastica a Tokyo, appare una misteriosa entit\u00e0 conosciuta come Himegami e si verifica un terribile incidente. In quest'occasione alla giovane Izumiko verr\u00e0 rivelato il grande segreto della sua famiglia.\nMedia.\nLight novel.\nLa serie di romanzi \u00e8 scritta da Noriko Ogiwara e pubblicata da Kadokawa Shoten. Il primo volume fu pubblicato sotto l'etichetta \"Kadokawa Gin no Saji Series\" il 4 luglio 2008, e l'ultimo, il sesto, il 29 novembre 2012. La serie \u00e8 illustrata da Komako Sakai nella versione della novel originale (solo copertina), e da Mel Kishida nella riedizione sotto l'etichetta della Kadokawa Sneaker Bunko.\nManga.\nUna serie manga illustrata da Ranmaru Kotone e pubblicata da Kadokawa Shoten inizi\u00f2 la serializzazione nel dicembre 2012. Esso \u00e8 pubblicato sulla rivista Sh\u014dnen Ace e al 21 febbraio 2013 \u00e8 stato pubblicato un solo tank\u014dbon.\nAnime.\nUna serie televisiva anime basata sulla serie originale di novel \u00e8 prodotta da P.A. Works, con il character design originale di Mel Kishida, e diretta da Toshiya Shinohara. Il primo episodio \u00e8 stato trasmesso prima in streaming su Niconico il 16 marzo 2013 e successivamente in televisione su Tokyo MX il 4 aprile 2013. La sigla di apertura \u00e8 di Annabel, mentre quella di chiusura \u00e8 di Masumi It\u014d."}
{"id": "4504115", "revid": "486946", "url": "https://it.wikipedia.org/wiki?curid=4504115", "title": "Amazon.co.jp", "text": ""}
{"id": "4504117", "revid": "1513836", "url": "https://it.wikipedia.org/wiki?curid=4504117", "title": "Shopping Night UK", "text": " Shopping Night UK (titolo originale \"Shopaholic Showdown\") \u00e8 stato una programma televisivo britannico dedicato allo shopping, che \u00e8 andato in onda su TLC e in Italia su Real Time a nel 2013 e condotto da Holly Valance, Brix Smith-Start, Paul Hartnett e Jason Gardner.\nLa trasmissione viene girata a Londra in un noto megastore, nel quale le quattro concorrenti devono vestirsi a seconda dell'occasione richiesta dai giudici. A giudicarle ci saranno i tre giudici fissi pi\u00f9 un giudice ospite, che varia di puntata in puntata. La concorrente che superer\u00e0 tutte le prove ricever\u00e0 come premio tutti gli abiti, scarpe e accessori utilizzati durante la puntata .\nSvolgimento della puntata.\nIn ogni puntata le quattro concorrenti, seguendo le direttive dei giudici, dovranno creare degli outfit per una determinata occasione. La gara \u00e8 divisa in tre fasi. In ogni fase le concorrenti hanno 20 minuti per creare un outfit. Dopo le prime due fasi due concorrenti lasceranno la gara. Inoltre nella seconda fase le concorrenti potranno portare nel camerino solo 10 articoli e non di pi\u00f9. Nella terza fase, le ultime due concorrenti, oltre ad avere 20 minuti per l'outfit hanno 20 minuti per trucco e capelli. La concorrente che superer\u00e0 tutte le prove si porter\u00e0 a casa tutto quello che ha indossato fino a quel momento senza limite di prezzo.\nEvoluzione del programma.\nIl primo cambiamento del programma lo si trova in uno dei giudici, in quanto Jason Gardener prende il posto di Paul Hartnett. Durante ogni fase, un filmato mostra due possibili outfit che si adattano al tema proposto dai giudici, indicando quali sono i must da usare.\nOspiti delle puntate.\nIn questo elenco sono presenti tutti gli ospiti che hanno partecipato al programma:"}
{"id": "4504118", "revid": "767487", "url": "https://it.wikipedia.org/wiki?curid=4504118", "title": "Cattedrale di Poti", "text": "La cattedrale di Santa Maria (), chiamata anche Soboro, \u00e8 una cattedrale ortodossa di Poti, in Georgia.\nStoria e descrizione.\nI lavori di costruzione della cattedrale furono avviati il 14 settembre 1906, nel giorno della festivit\u00e0 dell'Esaltazione della Santa Croce, con la benedizione del vescovo di Guria e Samegrelo Giorgi Aladashvili. La cattedrale fu completata nel 1907. Rappresenta un'imitazione della basilica di Santa Sofia a Istanbul e pu\u00f2 contenere fino a 2.000 persone. Un grande contributo alla sua costruzione fu dato dall'allora sindaco di Poti, Niko Nikoladze. Egli stesso scelse il punto in cui l'edificio sarebbe dovuto sorgere, individuando nell'area centrale della citt\u00e0 la posizione ideale che avrebbe reso visibile la cattedrale da ogni zona di Poti.\nI progettisti della cattedrale, tipico esempio di architettura neobizantina, furono Zelenko e Marfeld. I bassorilievi e le decorazioni del tempio furono realizzati ricalcando lo stile di quelli delle chiese e dei monasteri medievali della Georgia e delle zone montane di Trebisonda. Le tre iconostasi della cattedrale vennero dipinte da Viktor Dumirashko, un pittore dell'Accademia Russa di Belle Arti. Tra le icone spiccano quelle dedicate a Santa Nino, a Sant'Andrea apostolo ed al re e santo Davide IV di Georgia.\nNel 1923, dopo l'invasione sovietica della Georgia, la cattedrale fu chiusa al culto e successivamente trasformata in teatro. Nel 1930 le campane furono rimosse e destinate al fondo di industrializzazione. Nel 2005 l'edificio fu restituito alla Chiesa ortodossa georgiana. Nel dicembre 2011 il presidente della Georgia Mikheil Saak'ashvili ha assegnato lari al progetto di ricostruzione della cattedrale."}
{"id": "4504119", "revid": "969332", "url": "https://it.wikipedia.org/wiki?curid=4504119", "title": "Seddio", "text": "Seddio \u00e8 un cognome italiano.\nOrigini.\nSi tratta di uno dei tipici cognomi siciliani di origine araba. Tipico dell'Agrigentino e in particolare di Porto Empedocle. Presente in Sicilia solo dopo la conquista araba della regione attorno all'800 d.C. Probabilmente originario della parola araba Sidi, oppure frutto di una latinizzazione del pi\u00f9 comune nome Siddiqui, spesso riscontrabile nelle varianti Siddiqi, Siddique, Siddiquee, Siddighi, Sadighi, Seddighi, Sidiki, Siddiki, o Siddiquie.\nDistribuzione.\nIl cognome \u00e8 riscontrabile maggiormente in Italia, e in particolare in Sicilia, oltre che in Svizzera e negli Stati Uniti."}
{"id": "4504128", "revid": "125187331", "url": "https://it.wikipedia.org/wiki?curid=4504128", "title": "Sada Abe", "text": " La storia, che fece subito scalpore in Giappone, divenne ben presto ispirazione per artisti, filosofi, scrittori e registi.\nBiografia.\nPrimi anni.\nSettima degli otto figli di Shigeyoshi e Katsu Abe, Sada nacque nel quartiere di Kanda e fu la pi\u00f9 giovane dei quattro figli che raggiunsero l'et\u00e0 adulta. Pargola preferita della madre, fu incoraggiata a prendere lezioni di canto e a imparare a suonare lo shamisen, attivit\u00e0 all'epoca associate perlopi\u00f9 alle geisha o alle prostitute. La figura delle geisha, che all'epoca erano considerate celebrit\u00e0, affascin\u00f2 la Abe e la spinse a provare a divenire una di loro sin dall'infanzia. Il suo carattere difficile e incontrollabile, dovuto anche alle difficolt\u00e0 familiari, la portarono a frequentare ragazzi problematici e fu proprio uno di questi, uno studente universitario, che violent\u00f2 l'allora quindicenne Abe.\nNel 1922 venne venduta a una casa di geisha a Yokohama, cosa, come afferm\u00f2 Toku Abe, la sorella maggiore di Sada, da lei fortemente voluta. L'ingresso nel mondo delle geisha fu per\u00f2 molto deludente per Sada, dato che a causa della sua et\u00e0 non pi\u00f9 giovanissima venne relegata a mansioni pi\u00f9 basse e umilianti, come l'intrattenere sessualmente gli avventori delle vere geisha e maiko. Lavor\u00f2 per cinque anni in queste vesti fino a contrarre la sifilide, cosa che la port\u00f2 a sottoporsi a regolari esami fisici, prima di entrare a far parte al mondo della prostituzione, professione meglio retribuita rispetto a quella ricoperta tra le geisha.\nI primi anni Trenta.\nLasciata Yokohama, Abe cominci\u00f2 a lavorare come prostituta nel quartiere Tobita di Osaka. Poco tempo dopo il suo arrivo a Osaka, Abe si guadagn\u00f2 una pessima fama dato che venne accusata pi\u00f9 volte di derubare i suoi clienti. Inoltre cerc\u00f2 di lasciare il postribolo in cui era impiegata, nonostante ne fosse vincolata da un contratto, e da cui venne subito rintracciata dalla sviluppata organizzazione della prostituzione legale. Dopo due anni riusc\u00ec a sfuggire al sistema di prostituzione legale con licenza e incominci\u00f2 a lavorare come cameriera ma, insoddisfatta dei guadagni, torn\u00f2 a prostituirsi nuovamente, lavorando nei bordelli senza licenza di Osaka.\nA seguito della morte della madre, avvenuta nel gennaio del 1933, Sada ritorn\u00f2 a Tokyo ove entr\u00f2 nel mercato della prostituzione locale. Nel gennaio del 1934 il padre si ammal\u00f2, per poi venire a mancare poco tempo dopo. Nell'ottobre del 1934 venne arrestata dopo alcuni controlli effettuati dalla polizia nel bordello dove lavorava senza alcuna licenza. Venne liberata grazie all'intervento di Kinnosuke Kasahara, un uomo con cui la Abe aveva instaurato una relazione. Questo rapporto si interruppe quando l'uomo, sposato, rifiut\u00f2 di lasciare la moglie per lei. In quel periodo Sada incontr\u00f2 Kichiz\u014d Ishida, futuro amante e vittima.\nL'incontro con Kichiz\u014d Ishida.\nRitornata a Tokyo incominci\u00f2 a lavorare dal 1\u00ba febbraio 1936 presso il locale Yoshidaya, gestito da Kichiz\u014d Ishida, noto donnaiolo all'epoca quarantaduenne, e dalla moglie. I due intrecciarono ben presto una relazione e gi\u00e0 il 23 aprile dello stesso anno Kichiz\u014d Ishida e Abe si incontrarono in una casa da t\u00e8, equivalente di un hotel dell'amore contemporaneo, restando a letto per i quattro giorni successivi. Si spostarono poi nella notte del 27 aprile in un'altra casa da t\u00e8 nel pi\u00f9 distante quartiere di Futako Tamagawa, dove continuarono a bere e fare sesso, talvolta con l'accompagnamento del canto di una geisha.\nRitornarono, dopo un'assenza di quasi due settimane, al ristorante la mattina dell'8 maggio. Dopo quell'incontro, la Abe cominci\u00f2 a manifestare segni di squilibrio e a bere eccessivamente. Ella sosteneva che con Ishida aveva compreso cosa fosse l'amore vero e che il solo pensiero che egli fosse nuovamente con la moglie la faceva ingelosire. A causa della sua incontrollabile gelosia, la Abe incominci\u00f2 a considerare l'omicidio come soluzione ai suoi problemi, arrivando a minacciare Ishida con un coltello l'11 maggio, non venendo presa per\u00f2 seriamente dall'uomo.\nL'omicidio.\nAbe e Ishida continuarono ad avere rapporti sessuali anche dopo le minacce di lei. Durante uno di questi incontri Abe mise un coltello alla base del pene di Ishida, dicendogli che avrebbe fatto in modo che lui non andasse pi\u00f9 con nessun'altra, provocando l'ilarit\u00e0 di Ishida. In quell'incontro amoroso, che dur\u00f2 due notti, la Abe soffoc\u00f2 Ishida con il suo obi durante un orgasmo, agevolata da quest'ultimo, che confermava il suo piacere nel subire tale azione, uccidendolo nel sonno la mattina del 18 maggio 1936 alle 2:00 circa. Successivamente la Abe afferm\u00f2 che \u00abdopo aver ucciso Ishida si sent\u00ec totalmente a suo agio, come se un pesante fardello le fosse stato tolto dalle spalle, vedendo dentro di s\u00e9 tutto pi\u00f9 chiaro\u00bb.\nDopo aver passato alcune ore accanto al cadavere di Ishida, Abe pens\u00f2 di recidere a quest'ultimo pene e testicoli, per poi avvolgerli nella copertina di una rivista tenendoli con s\u00e9 fino al giorno del suo arresto, avvenuto tre giorni dopo. Scrisse col sangue dell'uomo sul cadavere e sulle lenzuola frasi come \"Sada e Kichi, noi due\" e altre di questo tenore. Dopo aver indossato la biancheria intima di Ishida, lasci\u00f2 la locanda alle 8:00 circa, dicendo al personale di non disturbare l'uomo. Nei giorni successivi Abe pianific\u00f2 anche il suicidio, senza per\u00f2 riuscirci.\nL'arresto.\nLa donna venne catturata tre giorni dopo a Takanawa, a sud di Tokyo. L'ispettore Ando, colui che arrest\u00f2 Sada, non trovando tra gli effetti personali il macabro ricordo che la donna aveva prelevato dal suo amante, glielo chiese direttamente. La donna lo estrasse dal suo kimono, avvolto nella carta di riso: Sada afferm\u00f2 che quello era il ricordo pi\u00f9 caro di Kichiz\u014d.\nIl processo.\nSada venne accusata di omicidio, mutilazione e perversione sessuale. Quando venne a sapere di quest'ultimo capo di imputazione ella non lo accett\u00f2 e chiese, tramite il suo avvocato, di essere esaminata dagli psichiatri per dimostrare la falsit\u00e0 di quella accusa. Un team di psichiatri dichiar\u00f2 infatti che ella non era una \"hentai-seiyokusha\", ovvero una pervertita sessuale, ma solamente una \"ijo-seiyokusha\", termine traducibile come ninfomane.\nScagionata da quell'accusa che l'aveva profondamente offesa, Sada ammise la propria colpevolezza per le altre imputazioni, venendo condannata a soli sei anni di detenzione, che scont\u00f2 solo in parte dato che venne liberata nel 1940 a seguito dell'amnistia generale per i festeggiamenti per i 2600 anni dall'ascesa al trono del primo imperatore Jinmu.\nDopo il 1940.\nUscita dal carcere Sada cambi\u00f2 nome e si spos\u00f2 con un uomo che, appena venuto a conoscenza della reale identit\u00e0 della donna, divorzi\u00f2 da lei. In seguito venne ingaggiata da una compagnia teatrale per interpretare s\u00e9 stessa e successivamente si persero le sue tracce: le ultime notizie di lei risalgono al 1970.\nSada Abe nella cultura di massa.\nLa vicenda di Sada Abe entr\u00f2 nella cultura giapponese, ispirando scrittori e registi. Alla storia di Sada e Kichiz\u014d si ispirano i film \"Abesada - L'abisso dei sensi\" ed \"Ecco l'impero dei sensi\"."}
{"id": "4504130", "revid": "599013", "url": "https://it.wikipedia.org/wiki?curid=4504130", "title": "Dutch Open 2004 - Qualificazioni singolare", "text": "Le qualificazioni del singolare del Dutch Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Dutch Open 2004 prevedevano 32 partecipanti di cui 4 sono entrati nel tabellone principale."}
{"id": "4504131", "revid": "124869912", "url": "https://it.wikipedia.org/wiki?curid=4504131", "title": "Chiara Rapaccini", "text": "Biografia.\nSi laurea in pedagogia presso l'universit\u00e0 di Firenze. Nel 1978 si trasferisce a Roma dove incontra il regista Mario Monicelli che sar\u00e0 il suo compagno per oltre 30 anni e da cui ha una figlia di nome Rosa nel 1988. A 25 anni esordisce come autrice di libri per l'infanzia. Da allora ha creato come autrice di testo ed immagini pi\u00f9 di 20 libri pubblicati da alcune fra le pi\u00f9 note case editrici italiane di letteratura per ragazzi fra cui Salani, Piemme, Emme, Giunti, edizioni EL, Editori riuniti e Battello a vapore.\nNei suoi libri affronta alcuni temi che in Italia sono ancora considerati tab\u00f9 nella letteratura per ragazzi quali: sessualit\u00e0, divorzio, diversit\u00e0. Tra il 1986 ed il 1997 collabora con i quotidiani \"Corriere della Sera\", \"La Repubblica\", \"Il manifesto\", \"L'Unit\u00e0\". Realizza sigle televisive e cartoni animati per la televisione. Disegna numerosi manifesti per il teatro (Teatro Argentina di Roma) e per il cinema (\"Panni sporchi\" del 1999 e \"Le rose del deserto\"\" del 2006, di Mario Monicelli). Nel 1997 prende la cattedra di illustrazione presso lo IED di Roma.\nNel 2003 conosce Elio di Elio e le Storie Tese, con cui realizza il libro \u201cAnimali spiaccicati\u201d (Einaudi 2004). L'anno seguente cura un percorso didattico per bambini nel museo archeologico nazionale di Napoli. Nel 2008 disegna una linea di prodotti per la ditta di design Robots e nello stesso anno scrive e gira insieme a Mario Monicelli il docufilm \u201cVicino al Colosseo... c'\u00e8 Monti\u201d. Nel 2010 scrive ed illustra \u201cLovstori - amori sfigati\u201d il suo primo libro per adulti.\nNel 2011 esce il suo primo romanzo dal titolo \"La Bambina Buona\" per Sonzogno.\nChiara Rapaccini \u00e8 autrice di \"Amori Sfigati\", una serie di vignette satiriche sul tema dell'amore che, partendo dal grande successo della pagina facebook, diventano un libro edito da Franco Cosimo Panini, una serie di mostre e installazioni e un e-book de L'Espresso dove sono pubblicate settimanalmente. Ogni settimana scrive L'Oroscopo Sfigato su Linkiesta.\nNel 2016 ha ricevuto il Premio \u201cAndrea Pazienza\u201d come migliore autrice Web.\nNel 2014 realizza il corto \u201cA Good World\u201d per il film \u201cResistenza Naturale\u201d di Jonathan Nossiter.\nNel 2015, in occasione del centenario del regista Mario Monicelli porta in giro per il mondo il suo lavoro \"Mario Monicelli e RAP, 100 anni di cinema\" (New York, Buenos Aires, Porto, Venezia, Napoli, La Habana, Viareggio).\nNel 2019 realizza il documentario per Rai Storia \"Amori di Latta. incontri ravvicinati con i teenagers\", per la regia di Graziano Conversano, presentato al festival di Roma 2019 nella sezione \"Alice nella Citt\u00e0\".\nAlcuni suoi lavori fanno parte della collezione permanente del Chihiro Art Museum in Giappone.\nBibliografia.\nLibri scritti e illustrati da RAP:"}
{"id": "4504132", "revid": "1442080", "url": "https://it.wikipedia.org/wiki?curid=4504132", "title": "Countrywide Classic 2004 - Qualificazioni singolare", "text": "Le qualificazioni del singolare del Countrywide Classic 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Countrywide Classic 2004 prevedevano 32 partecipanti di cui 4 sono entrati nel tabellone principale."}
{"id": "4504134", "revid": "1442080", "url": "https://it.wikipedia.org/wiki?curid=4504134", "title": "Mercedes Cup 2004 - Qualificazioni singolare", "text": "Le qualificazioni del singolare del Mercedes Cup 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Mercedes Cup 2004 prevedevano 24 partecipanti di cui 6 sono entrati nel tabellone principale."}
{"id": "4504136", "revid": "327094", "url": "https://it.wikipedia.org/wiki?curid=4504136", "title": "Kenny Mansally", "text": ""}
{"id": "4504137", "revid": "1442080", "url": "https://it.wikipedia.org/wiki?curid=4504137", "title": "RCA Championships 2004 - Qualificazioni singolare", "text": "Le qualificazioni del singolare del RCA Championships 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo RCA Championships 2004 prevedevano 48 partecipanti di cui 6 sono entrati nel tabellone principale."}
{"id": "4504139", "revid": "1442080", "url": "https://it.wikipedia.org/wiki?curid=4504139", "title": "Austrian Open 2004 - Qualificazioni singolare", "text": "Le qualificazioni del singolare dell'Austrian Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Austrian Open 2004 prevedevano 24 partecipanti di cui 6 sono entrati nel tabellone principale."}
{"id": "4504141", "revid": "1442080", "url": "https://it.wikipedia.org/wiki?curid=4504141", "title": "Croatia Open Umag 2004 - Qualificazioni singolare", "text": "Le qualificazioni del singolare del Croatia Open Umag 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Croatia Open Umag 2004 prevedevano 32 partecipanti di cui 4 sono entrati nel tabellone principale."}
{"id": "4504142", "revid": "84184", "url": "https://it.wikipedia.org/wiki?curid=4504142", "title": "Giovanni da Ravenna", "text": ""}
{"id": "4504144", "revid": "92723", "url": "https://it.wikipedia.org/wiki?curid=4504144", "title": "Philippe Gaumont", "text": "Professionista dal 1994 al 2004, fu medaglia di bronzo ai Giochi della XXV Olimpiade nella cronometro a squadre.\nCarriera.\nHa vinto la Gand-Wevelgem nel 1997.\n\u00c8 stato coinvolto in un grave scandalo di doping con tutta la sua squadra Cofidis. A seguito della vicenda ha scritto un libro intitolato \"Prigioniero del doping\".\nColpito da infarto nell'aprile 2013, il 13 maggio viene dichiarato in stato di morte cerebrale. \u00c8 scomparso il 17 maggio 2013 presso l'ospedale di Arras (Francia)"}
{"id": "4504151", "revid": "1442080", "url": "https://it.wikipedia.org/wiki?curid=4504151", "title": "Canada Masters 2004 - Qualificazioni singolare maschile", "text": "Le qualificazioni del singolare maschile del Canada Masters 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoCanada Masters 2004 prevedevano 32 partecipanti di cui 8 sono entrati nel tabellone principale."}
{"id": "4504155", "revid": "1442080", "url": "https://it.wikipedia.org/wiki?curid=4504155", "title": "Cincinnati Masters 2004 - Qualificazioni singolare maschile", "text": "Le qualificazioni del singolare maschile del Cincinnati Masters 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoCincinnati Masters 2004 prevedevano 32 partecipanti di cui 8 sono entrati nel tabellone principale."}
{"id": "4504156", "revid": "933835", "url": "https://it.wikipedia.org/wiki?curid=4504156", "title": "Sindaci di Carrara", "text": "Di seguito l'elenco cronologico dei sindaci di Carrara e delle altre figure apicali equivalenti che si sono succedute nel corso della storia."}
{"id": "4504157", "revid": "125704602", "url": "https://it.wikipedia.org/wiki?curid=4504157", "title": "Antoine Eito", "text": ""}
{"id": "4504158", "revid": "1373765", "url": "https://it.wikipedia.org/wiki?curid=4504158", "title": "Elena Carnevali", "text": "Biografia.\nElena Carnevali \u00e8 cresciuta a Ciserano, provincia di Bergamo. Dal 1991 vive a Bergamo con il marito Guido e due figli.\nSi laurea in Fisioterapia a Verona e lavora per anni come terapista della riabilitazione in case di riposo a Calusco D'Adda, in via Gleno a Bergamo ed infine presso l'Azienda Ospedaliera di Bergamo. Gli anni della formazione sono stati anche quelli dell'impegno nel volontariato con l'Associazione Disabili Bergamaschi. \nNel 1999 inizia il suo impegno politico, quando viene eletta Consigliere comunale. Nel 2004, con la vittoria del centro sinistra a Bergamo, viene nominata assessore alle politiche sociali, migrazione e cooperazione internazionale. Nel 2009 viene nuovamente eletta consigliere comunale, diventando capogruppo del Partito Democratico. \u00c8 nel direttivo di ANCI Lombardia, vicepresidente del dipartimento Istruzione fino alla met\u00e0 del 2012 e oggi impegnata nel dipartimento Welfare.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione IV Lombardia per il Partito Democratico: \u00e8 componente della Commissione Permanente XII Affari Sociali. Sua la legge sul \"Dopo di noi\" (Legge 112/2016) \nViene rieletta alle successive elezioni politiche del 4 marzo 2018 nel collegio plurinominale Lombardia 3."}
{"id": "4504161", "revid": "399", "url": "https://it.wikipedia.org/wiki?curid=4504161", "title": "Ernesto Preziosi", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia per il Partito Democratico."}
{"id": "4504163", "revid": "1762097", "url": "https://it.wikipedia.org/wiki?curid=4504163", "title": "Angelo Zubbani", "text": " Dal 2007 al 2017 \u00e8 stato sindaco di Carrara, essendo stato eletto una prima volta il 29 maggio 2007 e confermato per il secondo mandato il 6 maggio 2012.\nBiografia.\nNato a Carrara ma originario della frazione carrarese di Gragnana, diplomato al liceo scientifico, Zubbani ha un fratello ed \u00e8 coniugato con due figli.\nZubbani fu consigliere USL della provincia di Massa e Carrara dal 1985 al 1991.\nCarriera politica.\nNel 1990 divenne consigliere del comune di Carrara, ricoprendo anche la carica di vicesindaco della citt\u00e0 per tre anni. Nel 1998 torn\u00f2 nuovamente nel consiglio comunale e nel 2002 venne nominato assessore con delega all'assetto del territorio all'interno della giunta Conti.\nSindaco di Carrara.\nNel 2006 divenne segretario provinciale e poi presidente regionale dei Socialisti Democratici Italiani. Con questo partito si present\u00f2 alle primarie del centro-sinistra in occasione delle elezioni amministrative del 2007. A sorpresa Zubbani riusc\u00ec a sconfiggere il candidato favorito ed esponente dei Democratici di Sinistra, Gian Maria Nardi, divenendo cos\u00ec il candidato della coalizione per la carica di sindaco di Carrara. Dopo questa vittoria, Zubbani sconfisse nettamente anche l'esponente della Casa delle Libert\u00e0 Simone Caffaz e venne eletto sindaco.\nNella successiva tornata elettorale del 2012, appoggiato dalla coalizione di centro-sinistra formata da PD, Sel e PSI, Zubbani venne confermato alla carica di sindaco sconfiggendo ampiamente i candidati sindaco del Movimento 5 Stelle e del Popolo della Libert\u00e0. Alla fine del secondo mandato non venne ricandidato, terminando il suo incarico il 27 giugno 2017.\nDal 2011 al 2016 ha ricoperto la carica di vicepresidente dell'ANCI Toscana.\nIl 29 dicembre 2020 \u00e8 stato nominato consulente per la campagna di vaccinazione anti Covid-19 della Regione Toscana.\nControversie.\nNel 2014, durante il suo secondo mandato, Zubbani si trov\u00f2 ad affrontare diverse proteste in seguito al crollo dell'argine destro del torrente Carrione: pi\u00f9 di quattromila cittadini assediarono il municipio chiedendo di parlare con il sindaco, ma durante il suo discorso la calca fu tale da necessitare dell'intervento delle forze di polizia per essere sedata. Il sindaco tuttavia rifiut\u00f2 di dimettersi come gli era stato chiesto dai cittadini a conclusione di una raccolta firme sottoscritta da 2550 persone e una petizione on line. Successivamente i manifestanti organizzarono un'assemblea permanente nella Sala di Rappresentanza del Comune la cui attivit\u00e0 fu documentata da servizi televisivi di Rai3 (Agor\u00e0) e La7 (La gabbia)."}
