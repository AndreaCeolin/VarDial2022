{"id": "4239140", "revid": "599013", "url": "https://it.wikipedia.org/wiki?curid=4239140", "title": "Nelfinavir", "text": "Nelfinavir \u00e8 un farmaco ad attivit\u00e0 antiretrovirale appartenente alla classe degli inibitori delle proteasi. Il farmaco \u00e8 utilizzato nel trattamento del virus dell'immunodeficienza umana (HIV-1). Nelfinavir come altri inibitori delle proteasi \u00e8 generalmente utilizzato in combinazione con altri farmaci antiretrovirali, ad esempio inibitori della trascrittasi inversa. In Italia il farmaco \u00e8 venduto dalla societ\u00e0 farmaceutica Roche con il nome di Viracept nella forma farmaceutica di compresse.\nStoria.\nNelfinavir \u00e8 stato sviluppato dalla societ\u00e0 farmaceutica Agouron Pharmaceuticals di La Jolla, in California in collaborazione con la divisione farmaceutica della Japan Tobacco Inc. a seguito di un'alleanza tra le due societ\u00e0 risalente al marzo 1994. Nel settembre 1995 l'Agouron ricevette dalla divisione farmaceutica della Japan Tobacco Inc. la cifra di 24 milioni di dollari americani come pagamento per i progressi raggiunti nella sperimentazione del farmaco anti-AIDS denominato AG1343. Il valore delle azioni Agouron triplic\u00f2 alla luce dei favorevoli risultati degli studi clinici su AG1343.\nNel 1998 Agouron Pharmaceuticals fu venduta alla Warner Lambert che poi si \u00e8 fusa con la Pfizer.\nDurante gli ultimi mesi del 2006 e all'inizio del 2007 Roche rilev\u00f2 la presenza di formazione di impurit\u00e0 in fase di produzione del farmaco. Nel maggio 2007 alcuni pazienti riferirono di un odore sgradevole durante l'assunzione. Fu presto chiaro che il problema della contaminazione era serio. Il farmaco fu richiamato dal mercato europeo il 6 giugno 2007. Il richiamo fu dovuto alla presenza di un'impurit\u00e0 nota come mesilato di etile, chiamato anche etil-metan-solfonato (EMS).\nL'etil metansolfonato \u00e8 un potenziale cancerogeno per l'uomo. I dati di studi su animali indicano inoltre che EMS \u00e8 teratogeno, mutageno e cancerogeno.\nL'indagine dell'agenzia del farmaco europea permise di comprendere che i lotti contaminati di compresse di Viracept erano stati distribuiti in tutto il mondo per un totale di 29 paesi, di cui sei all'interno dell'Unione Europea (Francia, Germania, Italia, Portogallo, Spagna e Regno Unito). Fu stimato che tra i 20.000 ed i 25.000 pazienti furono esposti ad EMS nel periodo tra marzo e giugno 2007. Gli USA, il Canada ed il Giappone non furono interessati dal provvedimento poich\u00e9 in questi paesi era Pfizer e non Roche a produrre e commercializzare nelfinavir. EMEA inform\u00f2 il pubblico tramite un comunicato stampa in cui riferiva della contaminazione, definita di difficile valutazione e che richiedeva ulteriori valutazioni. Da qui l'invito ai pazienti a rivolgersi immediatamente al proprio medico. L'autorizzazione al commercio di Viracept fu sospesa solo il 7 agosto 2007.\nPur essendo stati superati i livelli ammissibili di etil-metan-solfato di oltre 1000 volte gli studi tossicologici conclusero che i pazienti non erano stati esposti ad alcun rischio sanitario. La crisi fin\u00ec ufficialmente solo a settembre 2007 e Roche ne inform\u00f2 il pubblico. Il 19 ottobre 2007 la licenza al commercio europea venne ripristinata.\nPfizer per il mercato del Nord America nel settembre 2007 invi\u00f2 una lettera \"Dear Healthcare Professional\" (simile alle \"Dear Doctor Letter\" inviate dalla farmacovigilanza italiana) per informare gli operatori sanitari sulla contaminazione da etil metansolfonato. In tale informativa FDA e Pfizer concordavano sul fatto che il rapporto rischio-beneficio rimaneva favorevole e che i pazienti potevano continuare a ricevere Viracept.\nFarmacodinamica.\nLa proteasi del virus HIV \u00e8 un enzima che opera specifici 'tagli' sulle proteine precursori del virus segmentandole in proteine di dimensioni minori. Il processo di taglio (clivaggio) si verifica mentre i virioni gemmano dalle cellule infettate, ed \u00e8 essenziale sia per una corretta replicazione del virus all'interno della cellula, che per il rilascio di particella virali mature.\nNelfinavir si lega reversibilmente al sito attivo della proteasi di HIV-1 ed HIV-2 e bloccando la segmentazione delle poliproteine precursori porta alla generazione di particelle virali immature e non in grado di diffondere l'infezione a nuove cellule. Nelfinavir ha un'attivit\u00e0 additiva e sinergica contro HIV quando utilizzato in combinazione con altri inibitori della transcriptasi inversa come zidovudina, lamivudina, didanosina, zalcitabina e stavudina, senza che ci\u00f2 determini un aumento della citotossicit\u00e0.\nFarmacocinetica.\nDopo somministrazione orale di una singola dose orale di 500\u00a0mg a stomaco pieno, le concentrazioni plasmatiche massime di nelfinavir vengono raggiunte in circa 2,5 ore. Non esistono studi che abbiano determinato la biodisponibilit\u00e0 assoluta del farmaco. Nell'organismo nelfinavir viene metabolizzato ad opera di molteplici isoforme del citocromo P-450 (tra cui CYP3A, CYP2C19/C9 e CYP2D6). L\u00b4emivita terminale appare essere mediamente di 3,5 - 5 ore. L'eliminazione del farmaco avviene prevalentemente con le feci, dove \u00e8 riscontrabile la maggior parte di una dose assunta oralmente (87% circa). Solo una minima parte del farmaco (circa l'1%) viene eliminata con le urine, in grande maggioranza in forma immodificata.\nUsi clinici.\nNelfinavir \u00e8 indicato nel trattamento di soggetti adulti, adolescenti e bambini di et\u00e0 superiore ai due anni infettati dal virus dell\u00b4immunodeficienza umana (HIV-1), in associazione con altri antiretrovirali e come parte di un potente regime antiretrovirale. Quando \u00e8 utilizzato in questo modo il 50%-75% dei pazienti che sonon naive alla terapia antiretrovirale raggiungono livelli plasmatici di HIV RNA al di sotto del limite di rintracciabilit\u00e0 (&lt;400 copie) dopo un anno di terapia.\nNelfinavir pu\u00f2 essere utilizzato anche in soggetti in precedenza trattati e scarsamente rispondenti ad altri inibitori della proteasi. La scelta del tipo di terapia antiretrovirale deve basarsi sul rischio di progressione della malattia, tenendo conto delle concentrazioni di HIV RNA, della conta di cellule CD4+, della precedente risposta ed esperienza del paziente con altre terapie antiretrovirali e di farmaci e trattamenti concomitanti.\nNelfinavir pu\u00f2 anche essere utilizzato dalle donne in gravidanza.\nEffetti collaterali ed indesiderati.\nIn corso di terapia con nelfinavir la reazione indesiderata riportata con maggiore frequenza dai pazienti \u00e8 stata la diarrea. Tale effetto si \u00e8 presentato con intensit\u00e0 lieve o moderata in circa il 98% dei pazienti. La diarrea in genere pu\u00f2 essere ben controllata con i farmaci che rallentano la peristalsi intestinale.\nAltri effetti indesiderati che si manifestano con una certa frequenza sono la flatulenza, la nausea ed eruzioni cutanee.\nDurante il trattamento alcuni pazienti presentano disturbi metabolici quali ipercolesterolemia, iperglicemia e lipodistrofia.\nSono stati segnalati anche aumento della creatinchinasi, diminuzione del numero di neutrofili, ed un aumento significativo di AST ed ALT, che in alcuni soggetti evolveva verso segni e sintomi clinici di epatite acuta. In ogni caso in una metanalisi del 2005 \u00e8 stato evidenziato come nelfinavir non possieda un'epatotossicit\u00e0 superiore rispetto a quella di altri farmaci inibitori delle proteasi gi\u00e0 in commercio.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo.\n\u00c8 inoltre controindicato quando contemporaneamente siano assunti medicinali substrati del CYP3A4 (come per esempio terfenadina, astemizolo, cisapride, amiodarone, chinidina, triazolam ed altri).\nControindicate sono pure i prodotti a base di erbe contenenti l\u00b4erba di S.Giovanni (Hypericum perforatum) ed altri farmaci potenti induttori di CYP3A (come ad esempio il fenobarbitale e la carbamazepina): tali sostanze non devono essere usate in contemporanea a nelfinavir per la concreta possibilit\u00e0 di una riduzione delle concentrazioni plasmatiche e quindi dell\u00b4efficacia clinica di nelfinavir.\nDosi terapeutiche.\nLa terapia con nelfinavir \u00e8 estremamente specialistica e deve essere iniziata e successivamente condotta da un infettivologo specializzato nella cura delle infezioni da HIV. Il trattamento degli adulti si esegue ad un dosaggio raccomandato di 1250\u00a0mg (equivalente a cinque compresse da 250\u00a0mg) due volte al giorno. In alternativa possono essere assunti 750\u00a0mg (equivalenti a tre compresse da 250\u00a0mg) tre volte al giorno. Le compresse compresse devono essere assunte per via orale e devono essere sempre ingerite con del cibo poich\u00e9 ne viene migliorata la biodisponibilit\u00e0."}
{"id": "4239141", "revid": "1543377", "url": "https://it.wikipedia.org/wiki?curid=4239141", "title": "M31VJ00443799+4129236", "text": "M31VJ00443799+4129236 \u00e8 una stella binaria a eclisse situata nella Galassia di Andromeda, a 2,5 milioni di anni luce di distanza dalla Terra.\nIl sistema binario \u00e8 servito nel 2005 a Ignasi Ribas e colleghi per determinare con discreta precisione la distanza della pi\u00f9 grande galassia del Gruppo Locale, che \u00e8 risultata essere di 772.000 parsec, equivalenti a 2,52 \u00b1 0,14 milioni di anni luce.\nLa determinazione della distanza delle stelle \u00e8 stata possibile misurando i raggi delle due componenti durante le eclissi, che ha permesso di conoscere la magnitudine assoluta delle componenti, e rapportando questa alla magnitudine apparente, di conoscere la distanza alla quale si trovano.\nCaratteristiche fisiche.\nIl sistema binario \u00e8 costituito da due calde stelle di classe O e B che si eclissano a vicenda ogni 3,54969 giorni, ad una distanza reciproca di 0,15 UA. La stella principale del sistema \u00e8 di classe O, ha una temperatura superficiale di 33.900 K, una massa 23,1 volte quella del Sole ed un raggio 13 volte superiore. La secondaria \u00e8 poco pi\u00f9 fredda (27.700K), di classe B e meno massiccia (15 M\u2299), e con un raggio 11,3 volte quello della nostra stella.\nEsiste un trasferimento di massa dalla secondaria verso la componente principale, la stella di classe O, peraltro facilmente spiegabile con la reciproca vicinanza delle due componenti e le loro caratteristiche fisiche, quali massa e diametro."}
{"id": "4239144", "revid": "332094", "url": "https://it.wikipedia.org/wiki?curid=4239144", "title": "Lavochkin LaG-5", "text": ""}
{"id": "4239145", "revid": "729019", "url": "https://it.wikipedia.org/wiki?curid=4239145", "title": "Linea Hakozaki", "text": "La \u00e8 una delle tre linee della metropolitana di Fukuoka, nella citt\u00e0 di Fukuoka in Giappone. Parte dei treni della linea continuano sulla linea K\u016bk\u014d fino all'aeroporto senza alcun cambio. \u00c8 previsto in futuro, presso l'altro capolinea di Kaizuka, di far continuare i treni lungo la linea Nishitetsu Kaizuka, ma al momento non \u00e8 nota la data di avvio dei servizi. La linea \u00e8 contraddistinta dal colore blu.\nStoria.\nIn origine lungo l'attuale percorso correvano i binari della tramvia di Fukuoka, chiusa nel 1979. Nel frattempo venne iniziata la costruzione della metropolitana, unente la stazione di Hakozaki-Miyamae a nord con la Kaizuka. \nFermate.\nTutte le stazioni si trovano nella Fukuoka, prefettura di Fukuoka."}
{"id": "4239148", "revid": "183694", "url": "https://it.wikipedia.org/wiki?curid=4239148", "title": "Felix Platter", "text": "Era il figlio di Thomas Platter il Vecchio e fratellastro di Thomas Platter il Giovane.\nBiografia.\nFelix Platter inizi\u00f2 lo studio della Medicina presso l'Universit\u00e0 di Montpellier nel 1552, ma complet\u00f2 gli studi a Basilea, laureandosi nel 1557.\nQui ottenne le cattedre di Medicina teorica e pratica.\nNel 1571, Platter \u00e8 nominato medico della citt\u00e0. \nAll'interno dei suoi insegnamenti, pratic\u00f2 autopsie pubbliche e private; i suoi scritti di Anatomia ricalcarono gli insegnamenti di Vesalio.\nNel 1602 e nel 1604 pubblic\u00f2 la sua \"Praxis medica\", in cui, per la prima volta, le malattie erano classificate sulla base dei loro sintomi. Parimenti, fu uno dei primi ad attribuire le malattie mentali a cause naturali e non pi\u00f9 alla magia o alle possessioni demoniache.\nPlatter lasci\u00f2 anche dei documenti inediti in cui descriveva parecchie epidemie di peste, con statistiche sul numero dei malati, delle guarigioni e dei decessi.\nEgli \u00e8 noto soprattutto per il suo interesse nell'Oftalmologia. Studi\u00f2 le capacit\u00e0 sensoriali della retina e del cristallino, nonch\u00e9 il loro funzionamento, la miopia, sui propri occhi, e certi casi di cecit\u00e0. Tent\u00f2 di sviluppare un trattamento della cataratta e studi\u00f2 l'influenza di fattori esterni sulla comparsa di questa malattia (principalmente gli alchimisti che lavoravano vicino al fuoco).\nNel 1583, pubblic\u00f2 su questo soggetto un trattato, che fu largamente ignorato fintantoch\u00e9 suo nipote Felix Platter II lo ripubblic\u00f2 nel 1626.\nA fianco della Medicina, occupa il suo tempo libero ad alcune collezioni: il gabinetto di Storia naturale, l'erbario e la collezione di strumenti di musica. Probabilmente, fu attraverso l'intermediazione di Guillaume Rondelet durante la frequenza dei corsi a Montpellier che apprese la tecnica di essiccazione delle piante messa a punto in Italia da Luca Ghini.\nIl suo erbario \u00e8 in parte conservato all'Universit\u00e0 di Berna e conta 813 campioni, che provengono da Svizzera, Francia, Italia, Spagna e Egitto.\nMontaigne, di passaggio a Basilea nel 1580, l'ammir\u00f2 e annot\u00f2 nel suo diario che \"au lieu que les autres font peindre les herbes selon leurs couleurs, lui a trouv\u00e9 l'art de les coller toutes naturelles si proprement sur le papier, que les moindres feuilles et fibres y apparoissent comme elles sont\" (\"mentre gli altri fanno dipingere le erbe in base ai loro colori, egli trov\u00f2 il modo di incollarle tutte naturali sulla carta cos\u00ec correttamente, che le foglie e le fibre minori vi apparivano come sono effettivamente\").\nParimenti, Platter speriment\u00f2 l'allevamento di bachi da seta e canarini."}
{"id": "4239158", "revid": "154893", "url": "https://it.wikipedia.org/wiki?curid=4239158", "title": "12\u00b0 Battaglione carabinieri &quot;Sicilia&quot;", "text": ""}
{"id": "4239160", "revid": "287204", "url": "https://it.wikipedia.org/wiki?curid=4239160", "title": "2\u00b0 Reggimento k.k. Landessch\u00fctzen &quot;Bozen&quot;", "text": ""}
{"id": "4239161", "revid": "339392", "url": "https://it.wikipedia.org/wiki?curid=4239161", "title": "4\u00b0 Corpo meccanizzato della Guardia (Armata Rossa)", "text": ""}
{"id": "4239162", "revid": "767487", "url": "https://it.wikipedia.org/wiki?curid=4239162", "title": "Mimikajiru", "text": " \u00e8 il primo album in studio del gruppo musicale giapponese Maximum the Hormone, pubblicato il 23 ottobre 2002 dalla Mimikajiru."}
{"id": "4239163", "revid": "287204", "url": "https://it.wikipedia.org/wiki?curid=4239163", "title": "Shinkansen Serie E7/W7", "text": "Lo Shinkansen Serie E7/W7 \u00e8 un elettrotreno giapponese per linee veloci (Shinkansen), in produzione dal 2013 e che \u00e8 entrato in servizio nel 2014 sulla Nagano Shinkansen.\nSviluppato congiuntamente da JR East e JR West, il treno sar\u00e0 prodotto in 17 unit\u00e0 costituite da 12 carrozze di tipo E7 (di propriet\u00e0 di JR East) e 10 unit\u00e0 da 12 carrozze di tipo W7 (di propriet\u00e0 di JR West). Il primo treno E7 \u00e8 stato consegnato nel novembre 2013 mentre il primo W7 nella primavera del 2014. Il treno \u00e8 entrato in servizio il 15 marzo 2014 sui servizi \"Asama\", sulla Nagano Shinkansen, e nel 2015 sui servizi \"Kagayaki\", \"Hakutaka\" e \"Tsurugi\", sulla Hokuriku Shinkansen.\nDesign.\nBasati sui treni della precedente serie E2, dai quali hanno ereditato la capacit\u00e0 di viaggiare ad alta velocit\u00e0 anche in salita, gli E7 e i W7 sono creati con un design \"giapponese\" internamente ed esternamente, combinando uno stile futuristico con elementi tradizionali visionati dal designer industriale Ken Okuyama assieme alla Kawasaki Heavy Industries. Esternamente il tetto del treno \u00e8 rifinito con un colore \"azzurro cielo\" e i lati del treno sono in tinta \"bianco avorio\" con linee in tinta \"rame\" e \"azzurro cielo\". La produzione dei convogli E7 \u00e8 suddivisa tra la Hitachi, che produce i suoi treni a Kudamatsu, la J-TREC di Yokohama (la ex T\u014dky\u016b Car Corporation) e la Kawasaki Heavy Industries di K\u014dbe, mentre quella dei W7 \u00e8 suddivisa tra la Hitachi, la Kawasaki Heavy Industries e la Kinki Shary\u014d.\nIn servizio regolare i treni hanno una velocit\u00e0 massima di 260\u00a0km/h, limitati a 240\u00a0km/h sulla J\u014detsu Shinkansen fra \u014cmiya e Takasaki e a 110\u00a0km/h sulla T\u014dhoku Shinkansen fra T\u014dky\u014d e \u014cmiya. La maggior potenza di output permetter\u00e0 ai treni di mantenere almeno i 210\u00a0km/h lungo il percorso in salita della Hokuriku Shinkansen. La carrozza 12 \u00e8 dotata di sospensioni attive mentre tutte le altre hanno sospensioni semi-attive.\nComposizioni.\nLe composizioni da 12 carrozze sono costituite da 10 carrozze a trazione distribuita, mentre le due carrozze di testa e coda sono prive di motore. La carrozza 11 \u00e8 la Green car (la prima classe), mentre la carrozza 12 \u00e8 destinata alla Gran Class (sistemazione di lusso).\nInterni.\nI treni offrono tre categorie di servizio: Gran Class, Green car e Standard con una capacit\u00e0 totale di 934 posti. La Gran Class, l'ambiente di lusso, \u00e8 dotata di posti a sedere larghi 1300\u00a0mm in configurazione 2+1, la Green car, la prima classe, ha sedili larghi 1160\u00a0mm disposti nella configurazione 2+2 e nelle carrozze ordinarie ci sono sedili larghi 1040\u00a0mm in configurazione 3+2.\nLe prese di corrente sono disponibili a ogni sedile nei due livelli di servizio maggiori e ai posti con finestrino o in fondo agli ambienti delle carrozze standard.\nL'interno del treno \u00e8 videosorvegliato."}
{"id": "4239164", "revid": "287204", "url": "https://it.wikipedia.org/wiki?curid=4239164", "title": "Capitan Rogers nel 25\u00b0 secolo", "text": ""}
{"id": "4239168", "revid": "1494169", "url": "https://it.wikipedia.org/wiki?curid=4239168", "title": "Anna Olsson", "text": ""}
{"id": "4239169", "revid": "339392", "url": "https://it.wikipedia.org/wiki?curid=4239169", "title": "Controversia del 17\u00b0 Karmapa", "text": ""}
{"id": "4239171", "revid": "287204", "url": "https://it.wikipedia.org/wiki?curid=4239171", "title": "I ragazzi del 42\u00b0 plotone", "text": ""}
{"id": "4239173", "revid": "287204", "url": "https://it.wikipedia.org/wiki?curid=4239173", "title": "Il 13\u00b0 uomo", "text": ""}
{"id": "4239174", "revid": "339392", "url": "https://it.wikipedia.org/wiki?curid=4239174", "title": "John Hastings, 2\u00b0 Conte di Pembroke", "text": ""}
{"id": "4239176", "revid": "287204", "url": "https://it.wikipedia.org/wiki?curid=4239176", "title": "La Strage del 7\u00b0 cavalleggeri", "text": ""}
{"id": "4239177", "revid": "287204", "url": "https://it.wikipedia.org/wiki?curid=4239177", "title": "Mario Trevi - 12\u00b0 volume", "text": ""}
{"id": "4239178", "revid": "287204", "url": "https://it.wikipedia.org/wiki?curid=4239178", "title": "Mario Trevi - 14\u00b0 volume", "text": ""}
{"id": "4239179", "revid": "287204", "url": "https://it.wikipedia.org/wiki?curid=4239179", "title": "Mario Trevi - 15\u00b0 volume", "text": ""}
{"id": "4239180", "revid": "287204", "url": "https://it.wikipedia.org/wiki?curid=4239180", "title": "Mario Trevi - 18\u00b0 volume", "text": ""}
{"id": "4239181", "revid": "287204", "url": "https://it.wikipedia.org/wiki?curid=4239181", "title": "Mario Trevi - 19\u00b0 volume", "text": ""}
{"id": "4239182", "revid": "287204", "url": "https://it.wikipedia.org/wiki?curid=4239182", "title": "Mario Trevi recita le sue sceneggiate nel ruolo di 1\u00b0 attore", "text": ""}
{"id": "4239183", "revid": "287204", "url": "https://it.wikipedia.org/wiki?curid=4239183", "title": "Medaglia commemorativa per il 1500\u00b0 anniversario di Kiev", "text": ""}
{"id": "4239184", "revid": "287204", "url": "https://it.wikipedia.org/wiki?curid=4239184", "title": "Medaglia commemorativa per il 250\u00b0 anniversario di Leningrado", "text": ""}
{"id": "4239185", "revid": "287204", "url": "https://it.wikipedia.org/wiki?curid=4239185", "title": "Medaglia commemorativa per l'800\u00b0 anniversario di Mosca", "text": ""}
{"id": "4239186", "revid": "287204", "url": "https://it.wikipedia.org/wiki?curid=4239186", "title": "Miracolo sull'8a strada", "text": ""}
{"id": "4239187", "revid": "74801", "url": "https://it.wikipedia.org/wiki?curid=4239187", "title": "Anna Olsson (sciatrice)", "text": "\u00c8 moglie di Johan, a sua volta fondista di alto livello.\nBiografia.\nOriginaria di Gudmundr\u00e5 di Kramfors, in Coppa del Mondo esord\u00ec il 18 gennaio 1997 a Lahti (47\u00aa), ottenne il primo podio il 27 novembre 2001 a Kuopio (3\u00aa) e la prima vittoria il 4 febbraio 2006 a Davos.\nIn carriera prese parte a tre edizioni dei Giochi olimpici invernali, (40\u00aa nella , 36\u00aa nella , 39\u00aa nella , 33\u00aa nello sprint, 10\u00aa nella staffetta), (10\u00aa nello sprint, 1\u00aa nello sprint a squadre, 4\u00aa nella staffetta) e (24\u00aa nella, 9\u00aa nella, 4\u00aa nello sprint, 5\u00aa nella staffetta), e a sei dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nSP = sprint\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nSP = sprint"}
{"id": "4239188", "revid": "104458", "url": "https://it.wikipedia.org/wiki?curid=4239188", "title": "Anna Dahlberg", "text": ""}
{"id": "4239189", "revid": "104458", "url": "https://it.wikipedia.org/wiki?curid=4239189", "title": "Anna Dahlberg-Olsson", "text": ""}
{"id": "4239190", "revid": "339392", "url": "https://it.wikipedia.org/wiki?curid=4239190", "title": "Richard Howe, 1\u00b0 conte Howe", "text": ""}
{"id": "4239195", "revid": "1442080", "url": "https://it.wikipedia.org/wiki?curid=4239195", "title": "Organo della chiesa di San Lorenzo ad Alkmaar", "text": "Con organo della chiesa di San Lorenzo ci si riferisce a un organo monumentale costruito per la Chiesa Grande di Alkmaar, nei Paesi Bassi.\nStoria.\nI vecchi organi della chiesa di San Lorenzo.\nNel 1637, in una lettera indirizzata al consiglio comunale di Alkmaar, l'organista Jan van Bochem lament\u00f2 l'insufficienza dei due organi presenti nella chiesa di San Lorenzo, giudicati troppo piccoli ed entrambi mancanti di pedaliera. Uno, ancora esistente, era stato realizzato nel 1511 da Jan van Covelens, mentre l'altro, smantellato nel 1690, era uno strumento costruito nel 1545 da Claes Willemsz. Van Bochen, ricordando che molte citt\u00e0 vicine avevano da poco ingrandito o rinnovato i propri strumenti, propose allora la costruzione di un nuovo organo, o, se questo non fosse stato possibile, almeno l'ampliamento dei due organi esistenti.\nIl consiglio comunale propose inizialmente di unire i due strumenti per creare un organo di grandi dimensioni, e, nel giugno 1638, contatt\u00f2 a questo scopo l'organaro Levijn Eekman di Amsterdam. Il mese successivo si scelse la parete ovest della chiesa per la collocazione dello strumento, ma Eekman mor\u00ec di l\u00ec a poco, senza riuscire neanche a iniziare i lavori. Il 25 ottobre 1638 venne allora incaricato l'organaro Jacobus van Hagerbeer. Inizialmente il progetto originario venne rispettato, ma, constatati i limiti tecnici dei due vecchi strumenti, van Hagerbeer decise che era meglio costruire un organo completamente nuovo, nel quale sarebbero state eventualmente incluse alcune canne degli organi vecchi. Il contratto per la realizzazione \"ex novo\" dell'organo venne stipulato il 21 ottobre 1639.\nLa costruzione dell'organo van Hagerbeer.\nPer aiutare Jacobus van Hagerbeer il consiglio comunale di Alkmaar si rivolse anche a Galtus Germer van Hagerbeer (padre di Jacobus) e a Germer Galtusz van Hagerbeer (fratello maggiore di Jacobus), considerati i migliori organari presenti all'epoca nei Paesi Bassi. I lavori iniziarono nel 1639 e il contratto prevedeva la realizzazione di un organo dotato di tre manuali, pedaliera e 31 registri:\nLo strumento venne ultimato nel 1645. Negli anni 1652-53, tuttavia, l'organo sub\u00ec alcuni interventi da parte di Jacobus van Hagerbeer, il quale decise di rinnovarlo sostituendo numerosi registri. Secondo la disposizione fonica scritta da Gerhardus Havingha nel 1727, queste erano le specifiche tecniche dopo gli interventi del 1652-53:\nIl temperamento era il mesotonico, il corista del La corrispondeva a 415 Hz e l'aria era fornita da sei mantici. La cassa era opera dell'architetto Jacob van Campen, mentre le ante furono decorate dal pittore Caesar van Everdingen con \"Il trionfo di Saulo dopo la vittoria di Davide su Golia\". Il 5 luglio 1683 il consiglio comunale di Alkmaar decise di restaurare l'organo, affidando i lavori a Johannes Duytschot e Roelof Barentsz Duytschot, i quali sostituirono i sei mantici, invertirono le tastiere (l'Hoofdwerk era la terza e divenne la seconda, il Bovenwerk era la seconda e divenne la terza), installarono una nuova pedaliera, crearono un accoppiamento fra Rugwerk e Hoofdwerk, rimossero la tromba da 8' dall'Hoofdwerk e la sostituirono con un basuyn da 16', rimossero il bordone da 16' dal Bovenwerk e lo sostituirono con un Baarpijp da 8' e realizzarono una nuova Vox humana.\nL'organo Schnitger.\nIl 3 settembre 1722 venne nominato organista Gerhardus Havingha, il quale formul\u00f2 numerose critiche circa lo stato dell'organo, fra le quali un'insufficiente potenza dei mantici, una scelta troppo limitata di registri per la pedaliera e la presenza, a suo dire superata, del temperamento mesotonico. Il consiglio municipale, accogliendo le sue lamentele, gli permise di contattare Franz Caspar Schnitger, figlio del celebre organaro Arp Schnitger. Il contratto fra il consiglio comunale e Schnitger per la costruzione di un nuovo organo venne siglato il 7 maggio 1723. Il nuovo strumento, ultimato nel luglio 1725, venne esaminato il 9 agosto dello stesso anno dagli organisti Cornelis van Herk, Petrus Havingha, Jan Jacob de Graaf e Gerhardus Havingha, raccogliendo largo consenso. La disposizione fonica era la seguente:\nNonostante gli elogi, alcuni organisti mossero critiche al nuovo organo, specialmente per via del fatto che lo strumento era stato intonato ancora con il temperamento mesotonico. Nel 1729, dopo la morte di Franz Caspar Schnitger, la manutenzione dello strumento venne curata da Nicolaas Willembroek (dal 1731) e da Christian M\u00fcller (dal 1734), i quali effettuarono alcune riparazioni nel 1734 e nel 1751. Nel 1765 l'organaro Pieter M\u00fcller reinton\u00f2 lo strumento con il temperamento equabile.\nDurante la seconda met\u00e0 del XVIII secolo gli organisti lamentarono alcuni problemi, finch\u00e9, il 5 giugno 1781, il consiglio municipale contatt\u00f2 l'organaro Johannes Strumphler per un restauro. Strumphler fece una pulizia generale dello strumento, alz\u00f2 il pitch di un quarto di tono, aggiunse alcuni registri e fece piccole riparazioni. Per l'occasione anche la cassa venne ridipinta, preservando per\u00f2 i dipinti di van Everdingen delle ante. Johan Peter van Horstok, all'interno delle ante, aggiunse due medaglioni dipinti raffiguranti la piet\u00e0 e il Re Davide. Tuttavia, il lavoro effettuato da Johann Strumphler venne aspramente criticato, costringendo il consiglio comunale a richiedere il parere di un tecnico esterno, tale Frederik Nieuwenhuijzen, per verificare che il lavoro fosse stato eseguito a regola d'arte. Nieuwenhuijzen concluse che il lavoro sull'organo, bench\u00e9 presentasse alcuni piccoli difetti, era comunque stato eseguito bene.\nNel corso del XIX secolo vennero eseguiti numerosi interventi: negli anni 1823-24 venne aggiunto un accoppiamento con la pedaliera, poi rimosso nel 1843-44. Un ulteriore restauro si rese necessario nel 1851 e il consiglio comunale, prima di siglare un contratto con l'organaro Carl Friedrich August Naber nel dicembre 1853, pens\u00f2 anche alla dinastia B\u00e4tz, una famiglia di organari che aveva in cura anche la manutenzione dell'organo M\u00fcller della Chiesa Grande di San Bavone ad Haarlem. Naber, fra le altre cose, rimosse la mixtuur dall'Hoofdwerk, posizion\u00f2 un cornetto e cambi\u00f2 le tastiere. Al termine dei lavori lo strumento venne esaminato da Johannes Gijsbertus Bastiaans e da Jan Hendrik Anthonie Ezerman, i quali giudicarono positivamente le operazioni sulle canne, ma lamentarono che le tastiere erano durissime. C'erano perdite d'aria dal somiere e il temperamento non era equabile come richiesto. Bench\u00e9 Naber non condividesse le critiche, oper\u00f2 tuttavia alcune modifiche al fine di soddisfare gli appunti degli esaminatori.\nNel marzo 1896 l'organista della chiesa sugger\u00ec alcune riparazioni da effettuare, incluse la sistemazione dei somieri, l'innalzamento del pitch di mezzo tono e diversi cambi di registri. I lavori vennero affidati a Johan Frederik Witte, il quale esaud\u00ec le commissioni. Nel 1907 vennero sostituite le corde per l'apertura delle ante, e, nel 1921, vennero installati i mantici elettrici. Tuttavia, lo strumento versava in cattive condizioni e necessitava di un restauro approfondito. La chiesa, allora, contatt\u00f2 l'organaro Hendrik Wicher Flentrop, il quale accett\u00f2 la commissione. Flentrop oper\u00f2 anche alcune scelte azzardate, come la demolizione, nel 1941, dei mantici costruiti da Duytschot e da Schnitger. Nel gennaio 1944, a causa dei restauri in corso all'interno della chiesa, l'intero organo venne smontato e conservato, all'interno di alcune casse, nel transetto della chiesa stessa. Nel 1947 Flentrop inizi\u00f2 il restauro dello strumento, cercando di riportarlo alle sue condizioni originarie, terminando i lavori nel settembre 1949. Flentrop install\u00f2 nuovi mantici, cambi\u00f2 l'ordine delle tastiere e cambi\u00f2 le etichette dei registri, sostituendo quelle di Naber con altre nello stile di Schnitger, mont\u00f2 una nuova pedaliera, aggiust\u00f2 gli accoppiamenti, rimosse le modifiche operate da Witte e cambi\u00f2 alcuni registri. Inoltre rimosse l'intonaco dalle pareti, purtroppo con un conseguente deterioramento dell'acustica.\nL'organo non ebbe problemi per diversi anni, ma, intorno al 1970, si rese necessario un nuovo intervento. Dopo molte discussioni, l'incarico venne affidato l'8 febbraio 1978 alla Flentrop Orgelbouw, la quale decise di riportare lo strumento al suo stato nel 1725. L'intervento si concluse nel 1980. Un nuovo intervento avvenne negli anni 1982-84: il corista del La venne abbassato da 440 Hz a 415 Hz, la cassa venne interamente riverniciata secondo i colori originali, i somieri sostituiti, venne creata una nuova scala per accedere all'organo e si procedette a un'operazione di ripulitura e riaccordatura generale. Lo strumento venne rimontato nel giugno 1984 e il restauro completo si concluse nel 1987.\nOggi.\nAttualmente la disposizione fonica dello strumento \u00e8 la seguente:\nIl corista del La corrisponde a 415 Hz e il temperamento \u00e8 equabile."}
{"id": "4239196", "revid": "1601148", "url": "https://it.wikipedia.org/wiki?curid=4239196", "title": "Harry Hardt", "text": "Biografia.\nNato a Pola, in Istria quando la regione apparteneva all'Impero austro-ungarico, Harry Hardt, figlio di un ufficiale, studi\u00f2 storia dell'arte e fu allievo ufficiale all'Accademia Militare. A Graz, segu\u00ec dei corsi di recitazione e debutt\u00f2 a teatro a Olm\u00fctz nel 1919. L'anno seguente, recit\u00f2 a Berlino, al teatro Trianon.\nDebutt\u00f2 come attore cinematografico nello stesso anno, il 1920, in \"Frauen vom Gnadenstein\" di Robert Dinesen e Joe May. Fu il primo di una carriera che conta oltre duecento film e che termin\u00f2 nei primi anni ottanta, tra pellicole e film televisivi girati negli ultimi anni. I personaggi che impersonava sullo schermo erano spesso quelli di gentiluomini raffinati ed eleganti. All'inizio di carriera, gli erano stati affidati ruoli di giovani amanti galanti.\nDurante la guerra, nel 1941, diresse un cortometraggio, \"Ins Grab kann man nichts mitnehmen (3. Fassung)\", prodotto dalla Tobis.\nRitorn\u00f2 poi a lavorare in teatro, intensificando la sua presenza sulle scene."}
{"id": "4239204", "revid": "767487", "url": "https://it.wikipedia.org/wiki?curid=4239204", "title": "Frauen vom Gnadenstein", "text": "Frauen vom Gnadenstein \u00e8 un film muto del 1920 diretto da Robert Dinesen e Joe May. Quest'ultimo fu anche produttore della pellicola e sceneggiatore insieme a Thea von Harbou.\nFu l'esordio sullo schermo di Harry Hardt, un attore teatrale che intraprese con questo film una lunga carriera cinematografica e televisiva che l'avrebbe portato a recitare in oltre duecento film.\nProduzione.\nIl film fu prodotto dalla May-Film GmbH (Berlin).\nDistribuzione.\nFu distribuito dall'Universum Film (UFA), venne presentato in prima a Berlino il 21 gennaio 1921."}
{"id": "4239206", "revid": "1543377", "url": "https://it.wikipedia.org/wiki?curid=4239206", "title": "Franz Caspar Schnitger", "text": "Biografia.\nFranz Caspar Schnitger era uno dei figli del celebre organaro Arp Schnitger. Dopo la morte del padre continu\u00f2, presso il suo laboratorio di Amburgo, la professione paterna. Successivamente si trasfer\u00ec a Zwolle, nei Paesi Bassi. Mor\u00ec nel 1729 a soli 36 anni.\nLavori.\nDi seguito, i principali lavori eseguiti da Franz Caspar Schnitger:"}
{"id": "4239207", "revid": "984922", "url": "https://it.wikipedia.org/wiki?curid=4239207", "title": "Giovanni Natalucci", "text": "Carriera.\nDurante la sua carriera cinematografica ha collaborato a 76 film, firmando 45 scenografie incluso \"Compagni di scuola\" (1988), per la regia di Carlo Verdone. Ha partecipato a film di vari paesi, fra i quali \"The Keeper: The Legend of Omar Khayyam\" (2005), del regista iraniano Kayvan Mashayekh, e \"Quiet Flows the Don\" (2006), del russo Sergey Bondarchuk. Ha collaborato a diversi film del regista, e produttore statunitense Stuart Gordon. Ha partecipato a vari episodi della serie televisiva \"Don Matteo\"."}
{"id": "4239209", "revid": "799504", "url": "https://it.wikipedia.org/wiki?curid=4239209", "title": "Battaglia di Isso (mosaico)", "text": "La Battaglia di Isso (o il Mosaico di Alessandro) \u00e8 un mosaico romano del 100 a.C. circa (582 \u00d7 313 cm) conservato presso il Museo archeologico nazionale di Napoli.\nStoria.\nIl mosaico fu trovato il 24 ottobre 1831 a Pompei, nella pavimentazione della casa del Fauno, durante gli scavi archeologici. La scena ritratta \u00e8 quella della battaglia di Isso compiuta da Alessandro Magno (a sinistra del mosaico) contro Dario III di Persia (a destra). \nIl mosaico, realizzato con circa un milione e mezzo di tessere e commissionato probabilmente in quanto antenati del proprietario avevano rapporti con il re macedone, risulta essere una copia del dipinto eseguito dal pittore greco Filosseno di Eretria. Un'altra teoria meno accreditata afferma che potrebbe essere stato un originale mosaico ellenistico saccheggiato dalla Grecia e portato a Roma.\nLa scena illustrata \u00e8 quella di una battaglia tra Alessandro e Dario e, seppure i due condottieri si siano affrontati pi\u00f9 volte, prima a Isso (333 a.C.) e poi a Gaugamela (331 a.C.), la tradizione ed alcuni dettagli, come le aste lunghissime dei macedoni e la testa nuda di Alessandro, riconducono l'opera a quella di Isso.\nNel settembre del 1843 il mosaico fu trasferito a Napoli.\nDescrizione.\nPersonaggi.\nNonostante il mosaico risulti parzialmente rovinato, le due figure principali sono facilmente riconoscibili.\nOltre ai due personaggi principali, vi \u00e8 rappresentato Dario Oxyathres, fratello di Dario III, che sacrifica s\u00e9 stesso per permettere la fuga del congiunto, lasciandosi trafiggere dal condottiero macedone.\nNella rappresentazione del cavallo centrale, visto da dietro, si nota l'uso dell'ombreggiatura per trasmettere un senso di massa e volume e per aumentare l'effetto naturalistico della scena. Le lance e l'affollamento di uomini e cavalli evocano il frastuono della battaglia.\nNell'opera spiccano anche dettagli drammatici, come il cavallo caduto e il soldato persiano in primo piano che guarda s\u00e9 stesso in agonia, riflesso in uno scudo.\nTecnica di realizzazione.\nIl mosaico \u00e8 costituito da circa un milione e mezzo di piccole piastrelle policrome, disposte in curve graduali. La tecnica \u00e8 quella dell'\"opus vermiculatum\": le tessere vengono posizionate in maniera asimmetrica, seguendo il contorno delle immagini raffigurate.\nIl mosaico \u00e8 un'opera insolitamente dettagliata per una residenza privata e probabilmente \u00e8 stato commissionato da una persona o una famiglia benestante.\nInfine, l'uso di soli quattro colori, bianco, giallo, rosso, blunero, conferma la classicit\u00e0 dell'opera."}
{"id": "4239213", "revid": "738436", "url": "https://it.wikipedia.org/wiki?curid=4239213", "title": "Midrashim", "text": ""}
{"id": "4239214", "revid": "830939", "url": "https://it.wikipedia.org/wiki?curid=4239214", "title": "Hans Hermann Schaufu\u00df", "text": "Biografia.\nNato in una famiglia di attori, la formazione artistica di Schaufu\u00df la si deve al padre con il quale cominci\u00f2 a recitare da ragazzo. Nel 1910, all'et\u00e0 di 17 anni, esord\u00ec al teatro estivo di Mayen in una messa in scena della commedia \"La zia di Carlo\". Lavor\u00f2 quindi a Treviri, Bad Wildungen e W\u00fcrzburg.\nAlla fine della guerra, recit\u00f2 ad Amburgo e, quindi, dal 1922, a Berlino, dove si esib\u00ec sui palcoscenici di numerosi teatri. Nel corso della sua carriera, Schaufu\u00df rivest\u00ec spesso i panni di personaggi brillanti, lavorando anche come cabarettista. Attore prettamente teatrale, lavor\u00f2 anche per il cinema in cui debutt\u00f2 nel 1922. Prese parte a oltre un centinaio di pellicole, in gran parte in ruoli di contorno. Il suo ultimo film risale al 1958. In seguito, pass\u00f2 alla televisione, per cui lavor\u00f2 fino a met\u00e0 degli anni settanta."}
{"id": "4239215", "revid": "481666", "url": "https://it.wikipedia.org/wiki?curid=4239215", "title": "Hilde Koerber", "text": ""}
{"id": "4239219", "revid": "830939", "url": "https://it.wikipedia.org/wiki?curid=4239219", "title": "Claus Clausen", "text": "Biografia.\nFiglio dello scrittore Ernst Clausen (1861-1912), nacque nel 1899 a Eisenach. Soldato nella prima guerra mondiale, dopo aver lasciato la scuola nel 1920 fece il suo debutto teatrale al Nationaltheater di Weimar."}
{"id": "4239226", "revid": "601933", "url": "https://it.wikipedia.org/wiki?curid=4239226", "title": "Die schweigsame Frau", "text": ""}
{"id": "4239228", "revid": "184755", "url": "https://it.wikipedia.org/wiki?curid=4239228", "title": "Organo della chiesa di San Michele a Zwolle", "text": "Con organo della chiesa di San Michele ci si riferisce a un organo monumentale costruito a Zwolle, nei Paesi Bassi.\nStoria.\nLe prime notizie circa la presenza di un organo all'interno della chiesa di San Michele a Zwolle risalgono al 1505, quando venne citato uno strumento da tre manuali e pedaliera realizzato da un non meglio identificato \"Johan meister\". I superiori della chiesa, nel 1641, decisero di rinnovare l'organo, affidando i lavori a Jan Morlet III. Questi rese indipendenti le due file di canne pi\u00f9 basse del blokwerk, in modo da poterle suonare anche con la pedaliera, concludendo i lavori nel 1643.\nNel 1682 la torre campanaria della chiesa croll\u00f2, danneggiando irreparabilmente lo strumento. La chiesa rest\u00f2 senza organo fino al 1718, quando Bernard e Thomas Huet, due ricchi commercianti, fecero una generosa donazione per la realizzazione di un nuovo strumento. I superiori della chiesa contattarono allora il celebre organaro Arp Schnitger, affidandogli, il 23 dicembre 1718, l'incarico per la costruzione dell'organo. Dopo aver elaborato il progetto, il contratto venne firmato ufficialmente il 3 gennaio 1719 da Franz Caspar Schnitger, figlio di Arp.\nSecondo il progetto originario doveva trattarsi di un organo da 46 registri, tre tastiere e pedaliera. Tutto il materiale necessario (metalli, legna, pietre) doveva essere fornito dal comune. Dopo aver ulteriormente perfezionato il progetto, la costruzione inizi\u00f2 nell'aprile 1719. Arp Schnitger, tuttavia, mor\u00ec nel luglio dello stesso anno, senza vedere il termine dei lavori. Un'ultima versione del progetto, approvata il 30 aprile 1720, prevedeva la costruzione di quattro tastiere e 63 registri. Nel settembre 1721 l'organo venne completato e fu ispezionato da Evert Havercamp, Nicholas Woordhouder ed Aeneas Egbertus Veldcamps, i quali lodarono lo strumento, ma suggerirono alcune modifiche. I fratelli Schitger, per\u00f2, lasciarono immutato il loro organo.\nNel corso del tempo l'organo venne sottoposto a regolare manutenzione, ma, specialmente nel XIX secolo, fu anche soggetto a numerose manipolazioni che ne alterarono, secondo i diversi gusti estetico-musicali del momento, le caratteristiche foniche. Al termine della seconda guerra mondiale i superiori della chiesa ritennero necessario un intervento di restauro, affidando lo strumento alle cure dell'organaro Dirk Andries Flentrop, il quale, negli anni 1953-55, cerc\u00f2 di riportare lo strumento al suo stato originario del 1721. Nel 1985-89 Flentrop ripar\u00f2 i somieri, fece una ripulitura generale e restaur\u00f2 i quattro mantici. Un ulteriore intervento risale al 2000-01, quando Flentrop reinton\u00f2 lo strumento, rendendolo conforme agli standard del periodo barocco.\nCaratteristiche tecniche.\nLa trasmissione \u00e8 interamente meccanica, l'aria \u00e8 fornita da quattro mantici a cuneo, il corista del La corrisponde a 502 Hz e il temperamento \u00e8 equabile. La disposizione fonica \u00e8 la seguente:"}
{"id": "4239230", "revid": "991694", "url": "https://it.wikipedia.org/wiki?curid=4239230", "title": "Organo M\u00fcller della Chiesa Grande di San Bavone", "text": ""}
{"id": "4239231", "revid": "1543377", "url": "https://it.wikipedia.org/wiki?curid=4239231", "title": "Another Side (Corbin Bleu)", "text": "Another Side \u00e8 il primo album realizzato dal cantante pop statunitense Corbin Bleu, pubblicato nel 2007.\nIl disco.\n\u00c8 stato pubblicato dalla Hollywood Records il 1\u00ba maggio 2007. Il primo singolo tratto dall'album, \"Push It to the Limit\", \u00e8 stato registrato e utilizzato come colonna sonora del film \"Jump In!\". Bleu ha dichiarato che il lavoro ha un sapore \"pop-R &amp; B\". L'album ha debuttato al numero 36 della Billboard 200, vendendo circa 18.000 copie nella prima settimana.\nIl cantante ha supportato il suo album di debutto da solista effettuando un tour estivo con lo spettacolo di apertura da parte di Mitchel Musso, e con l'apertura dei concerti nel tour estivo di Vanessa Hudgens \"State &amp; County Fair\" del 2008. Bleu aveva reinterpretato due canzoni, \"She Coul Be\", originariamente cantata da Christian Bautista, e \"Still There for Me\" cantata nella versione originale da Nick Carter. Come singoli, \"Push It to the Limit\" raggiunse la quattordicesima posizione della Billboard Hot 100, mentre \"Deal with It\" arriv\u00f2 alla posizione numero 112 sul Bubbling Under Hot 100 Singles e al numero 87 sulla tabella delle Pop Songs.\nDeal With It.\nLa canzone \"Deal with It\" \u00e8 stata dapprima scritta e cantata da Jay Sean, che all'inizio intendeva proporla come singolo da estrarre dal suo secondo album \"My Own Way\" del 2008. In seguito ha ceduto il brano a Corbin Bleu, la cui versione della canzone presenta i cori di sottofondo di Jay Sean. Con questa canzone Sean ha guadagnato un riconoscimento Broadcast Music Incorporated in qualit\u00e0 di compositore e successivamente il pezzo \u00e8 stato ripreso in versione strumentale nella canzone del 2009 \"Juliette\" del gruppo sudcoreano SHINee."}
{"id": "4239241", "revid": "110157", "url": "https://it.wikipedia.org/wiki?curid=4239241", "title": "L\u00f6cknitz (Elba)", "text": "Il L\u00f6cknitz \u00e8 un fiume tedesco, lungo circa 66\u00a0km, che scorre nei \"Lander\" del Meclemburgo-Pomerania Anteriore, Brandeburgo e Bassa Sassonia. \u00c8 un affluente di destra del fiume Elba. 460\u00a0km2 del suo bacino su 937 si trovano nel Brandeburgo.\nCorso.\nIl L\u00f6cknitz nasce nel territorio del Meclemburgo-Pomerani Anteriore, circondario di Ludwigslust-Parchim. Le sue sorgenti si trovano nel territorio del comune di Ziegendorf, sul versante occidentale delle alture delle \"Ruhner Berge\". Di l\u00e0 essa scorre verso sud ed all'altezza di Balow riceve le acque del torrente Brands\u00f6hler Bach. Nella localit\u00e0 di Streesow, ex comune indipendente, ora frazione di Karst\u00e4dt, accoglie le acque del Tarnitz. Qui attraversa il confine del Brandeburgo e poco dopo accoglie le acque dell'affluente alla sinistra orografica Karwe.\nDa Karst\u00e4dt il L\u00f6cknitz acquista una larghezza da 10 a 14\u00a0m ed una profondit\u00e0 media da 0,7 ad 1,3\u00a0m. Da Bernheide scorre ad est della Schmaldiemen e quindi piega verso ovest scorrendo per qualche chilometro parallelamente all'Elba fino alla piccola citt\u00e0 di Lenzen. A Baekern il fiume raggiunge gi\u00e0 una larghezza fino a 70\u00a0m ed una profondit\u00e0 di 4. Presso Seedorf affluisce l'Antica Elde. Nel prosieguo del suo corso il L\u00f6cknitz delimita il \"Lenzer Wische\", zona umida nel territorio comunale di Lenzerwische, compreso fra il corso del L\u00f6cknitz e quello dell'Elba, frequentemente inondato dai due fiumi nel corso della storia. Ad 1,5\u00a0km da Polz e per un breve tratto, il fiume segna il confine fra i \"L\u00e4nder\" del Meclemburgo-Pomerania Anteriore e del Brandeburgo. Fino al 1973 sfociava nell'Elba presso Klein Schm\u00f6len.\nPer mutare la sua immissione nell'Elba, che aveva qui un salto abbastanza elevato, con lo scopo di migliorare la situazione nei casi di esondazione, il corso del L\u00f6cknitz \u00e8 stato prolungato di circa 10\u00a0km. Questo \"Nuovo L\u00f6cknitz\" piega circa un chilometro prima del luogo precedente d'immissione nell'Elba e scorre ad ovest verso D\u00f6mitz. Qui, mediante il suo incanalamento in sotterranea, attraversa il canale della Elde e si trova poi a nord della citt\u00e0. A sei chilometri a nor ovest di quest'ultima, in localit\u00e0 Wehningen, il L\u00f6cknitz sfocia nell'Elba.\nIn caso di piena di quest'ultimo uno sbarramento a difesa pu\u00f2 venir chiuso impedendo che le acque dell'Elba si riversino nel L\u00f6cknitz.\nQuesto spostamento dello sfocio della L\u00f6cknitz ha fatto s\u00ec che essa si immetta nell'Elba in territorio della Bassa Sassonia.\nStoria.\nFino al 1900 circa era prevista la confluenza dell'Antica Elde con il L\u00f6cknitz presso Seedorf.\nSubito dopo questo tratto viene indicato come Nuova L\u00f6cknitz.\nNatura.\nIl L\u00f6cknitz \u00e8 importante per il drenaggio e l'irrigazione della campagna circostante, ma anche per la protezione dell'ambiente naturale. Il corso inferiore del fiume si trova nell'area naturale protetta \"L\u00f6cknitztal-Altlauf\". A Ziegendorf vi \u00e8 la maggior popolazione di mitili di acqua dolce del Meclemburgo-Pomerania Anteriore. Nella valle del L\u00f6cknitz vivono diversi tipi di anfibi, uccelli, farfalle e libellule. Nelle zone del \"Gandower Schweineweide\" e del \"Lenzer Wische\" il fiume, insieme ai suoi affluenti e rami laterali, forma un sistema di acque con acquitrini e boschi fluviali, canneti palustri e banchi sabbiosi. Questo paesaggio offre rifugio a numerose specie animali quali castori, pipistrelli ed a diverse specie di uccelli rari quali ad esempio le aquile di mare, cos\u00ec come ad una gran variet\u00e0 d'insetti. Per le lontre europee il fiume rappresenta un importante corso d'acqua di collegamento. La fauna ittica comprende breme, rutili, blicche, idi, tinche, carpe, lucci, trote, anguille, percidi e lucioperche."}
{"id": "4239244", "revid": "287204", "url": "https://it.wikipedia.org/wiki?curid=4239244", "title": "Locknitz", "text": ""}
{"id": "4239245", "revid": "709565", "url": "https://it.wikipedia.org/wiki?curid=4239245", "title": "Dallas (serie televisiva)", "text": ""}
{"id": "4239247", "revid": "767487", "url": "https://it.wikipedia.org/wiki?curid=4239247", "title": "Victor Augustin Dupain", "text": "Inizi\u00f2 i suoi studi presso Poitiers e li continu\u00f2 poi a Parigi, ma una volta diplomatosi, nel 1884 si stabil\u00ec a La Mothe-Saint-H\u00e9ray, suo paese natale.\nNel 1893 ader\u00ec alla Soci\u00e9t\u00e9 mycologique de France.\nNel 1902 il micologo Jean Louis \u00c9mile Boudier diede il suo nome al fungo \"Boletus dupainii\" Boud."}
{"id": "4239249", "revid": "729019", "url": "https://it.wikipedia.org/wiki?curid=4239249", "title": "Little Ego", "text": "Little Ego \u00e8 un personaggio immaginario creato da Vittorio Giardino per una serie di fumetti erotici omonimi, omaggio e parodia del fumetto statunitense \"Little Nemo\" creato da Winsor McCay nel 1906. Il fumetto, formato originalmente da brevi storie autoconclusive, venne pubblicato prima dalla rivista \"Glamour International Magazine\" a partire dal maggio 1983, per essere successivamente ristampato dalla rivista \"Comic Art\", aggiungendo un'ulteriore storia suddivisa in pi\u00f9 puntate ambientata in un paese africano immaginario.\nIl personaggio.\nIl personaggio di Little Ego \u00e8 una rivisitazione in versione femminile ed erotica, al contempo parodia e omaggio, del personaggio Little Nemo (Bubi, nella prima versione italiana pubblicata originalmente sul \"Corriere dei Piccoli\"), creato da Winsor McCay nel 1905 per il quotidiano statunitense \"New York Herald\". Ego \u00e8 una ragazza sensuale e inibita che vive nei suoi sogni complicate e surreali fantasie erotiche, che terminano puntualmente e bruscamente con il suo risveglio al culmine della passione, al che lei si interroga sull'assurdit\u00e0 dei suoi sogni chiedendosi come far\u00e0 a raccontarli al suo psicanalista.\nLittle Ego \u00e8 il personaggio principale e quasi esclusivo delle vignette che la vedono protagonista, tanto che nel primo episodio incontra solamente repliche di se stessa, tuttavia alcuni personaggi comprimari fanno qua e l\u00e0 la loro comparsa. Nella storia suddivisa in pi\u00f9 episodi \"Beduini\", compaiono dei nuovi personaggi che rimangono legati a Little Ego, in particolare: Onis, che svolge la parte di Flip nell'originale di Winsor McCay, \u00e8 una ragazza bionda che fa da guida alla protagonista in un viaggio nello stato africano immaginario della Zambania; Sheheraz, una ragazza di colore dai seni puntuti, che ricalca il personaggio di Imp.\nLe avventure di Little Ego sono inizialmente storie autoconclusive, che si esauriscono nelle poche tavole che formano una storia. In queste prime avventure Ego si trova ad aver a che fare con fiori, ombrelli e animali che la stimolano eroticamente o con cui ha un vero e proprio amplesso, come nel caso di un coccodrillo. Successivamente Giardino elabora una avventura che si sviluppa in pi\u00f9 puntate e che all'inizio di ogni episodio riprende da dove aveva lasciato quello precedente. In questa avventura Ego viene presa direttamente dalla finestra della sua abitazione e trasportata su di un vecchio aeroplano rosso in Africa, scortata da Onis, dove avr\u00e0 a che fare con beduini, sceicchi, per poi finire in un harem popolato da odalische.\nLa tecnica.\nIl fumetto viene realizzato da Vittorio Giardino attraverso una tecnica ricca di dettagli e particolari, dalla linea chiara, precisa ed elegante, con la volont\u00e0 di ricreare le atmosfere e lo stile Liberty del fumetto di McCay a cui si ispira. Giardino sfrutta prima colori acidi e, in seguito, pi\u00f9 solari, dimostrando di aver raggiunto una tecnica pi\u00f9 matura rispetto ai lavori precedenti. Giardino riesce cos\u00ec a calare in avventure sensuali ed in situazioni scabrose il suo personaggio, ma lo fa in modo elegante tale da non risultare mai volgare.\nPubblicazione.\nIl fumetto \u00e8 stato pubblicato inizialmente dalla rivista \"Glamour International Magazine\", a partire dal maggio 1983, per venire successivamente ripreso dalla rivista \"Comic Art\" dal numero 12 del giugno 1985 al numero 61 del novembre 1989. \"Comic Art\" ristampa le avventure gi\u00e0 presentate su \"Glamour International Magazine\", aggiungendone di nuove, per un totale di 14 episodi, poi raccolti in un volume.\nL'opera \u00e8 stata ristampata in pi\u00f9 occasioni e pubblicata in tutto il mondo, tra cui Francia, Belgio, Paesi Bassi, Germania, Danimarca, Finlandia, Spagna, Brasile, Stati Uniti e Cina."}
{"id": "4239255", "revid": "47767", "url": "https://it.wikipedia.org/wiki?curid=4239255", "title": "Halldor", "text": "Origine e diffusione.\nContinua il nome norreno \"Hall\u00fe\u00f3rr\"; \u00e8 composto da \"hallr\" (\"roccia\", presente anche in Halvard) e dal nome del dio Thor, e significa quindi \"roccia di Thor\".\nOnomastico.\nNon ci sono santi con questo nome, che quindi \u00e8 adespota. Si pu\u00f2 festeggiarne l'onomastico il 1\u00ba novembre, in occasione di Ognissanti."}
{"id": "4239256", "revid": "47767", "url": "https://it.wikipedia.org/wiki?curid=4239256", "title": "Haldor", "text": ""}
{"id": "4239258", "revid": "47767", "url": "https://it.wikipedia.org/wiki?curid=4239258", "title": "Halld\u00f3r", "text": ""}
{"id": "4239259", "revid": "2039709", "url": "https://it.wikipedia.org/wiki?curid=4239259", "title": "Luigi Sichel", "text": "Fratello maggiore, e pertanto conosciuto come Sichel I, dei calciatori Mario Sichel detto Sichel II e Giuseppe Sichel detto Sichel III. Era chiamato Gino.\nCarriera.\nCon la maglia del Fanfulla vince il campionato di Serie C 1937-1938, poi disputa complessivamente sette campionati di Serie B, di cui quattro dal 1938-1939 al 1942-1943, ed altri tre nel dopoguerra a partire dal 1946-1947. Nel 1939-1940 gioca a Parma in Serie C.\nConta complessivamente 131 presenze e 26 reti in Serie B."}
{"id": "4239260", "revid": "767487", "url": "https://it.wikipedia.org/wiki?curid=4239260", "title": "Mario Sichel", "text": "Secondo dei fratelli calciatori Luigi Sichel detto Sichel I e Giuseppe Sichel detto Sichel III, e pertanto conosciuto come Sichel II.\nCarriera.\nHa segnato 3 gol in 11 presenze nel Torneo Benefico Lombardo, con la maglia del Como.\nDisputa due campionati di Serie B con il Fanfulla totalizzando 52 presenze in serie cadetta. Dopo aver lasciato la formazione lodigiana, milita per un'annata nel , che nel 1952 lo pone in lista di trasferimento."}
{"id": "4239262", "revid": "110157", "url": "https://it.wikipedia.org/wiki?curid=4239262", "title": "Be\u0148ov", "text": "Be\u0148ov (in tedesco \"Beniow\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239263", "revid": "110157", "url": "https://it.wikipedia.org/wiki?curid=4239263", "title": "Bezuchov", "text": "Bezuchov (in tedesco \"Besuchow\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239264", "revid": "110157", "url": "https://it.wikipedia.org/wiki?curid=4239264", "title": "Bohusl\u00e1vky", "text": "Bohusl\u00e1vky (in tedesco \"Bohuslawek\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239266", "revid": "110157", "url": "https://it.wikipedia.org/wiki?curid=4239266", "title": "Bocho\u0159", "text": "Bocho\u0159 (in tedesco \"Bochorz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239268", "revid": "110157", "url": "https://it.wikipedia.org/wiki?curid=4239268", "title": "Buk (Olomouc)", "text": "Buk (in tedesco \"Buchen\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239271", "revid": "110157", "url": "https://it.wikipedia.org/wiki?curid=4239271", "title": "B\u00fd\u0161kovice", "text": "B\u00fd\u0161kovice (in tedesco \"Bischkowitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239274", "revid": "110157", "url": "https://it.wikipedia.org/wiki?curid=4239274", "title": "C\u00edsa\u0159ov", "text": "C\u00edsa\u0159ov (in tedesco \"Kaiserswerth\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239276", "revid": "110157", "url": "https://it.wikipedia.org/wiki?curid=4239276", "title": "Citov", "text": "Citov (in tedesco \"Zittenhof\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239278", "revid": "729019", "url": "https://it.wikipedia.org/wiki?curid=4239278", "title": "Alternaria alternata", "text": "Alternaria alternata \u00e8 un fungo ascomicete parassita delle piante. \u00c8 presente su pi\u00f9 di 380 specie. Attacca soprattutto le foglie (su cui provoca macchie e disseccamenti), ma anche altri organi delle piante. Sugli esseri umani pu\u00f2 provocare manifestazioni allergiche (tra cui asma) in persone sensibili o debilitate."}
{"id": "4239279", "revid": "110157", "url": "https://it.wikipedia.org/wiki?curid=4239279", "title": "\u010cechy (Olomouc)", "text": "\u010cechy (in tedesco \"Tschech\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239280", "revid": "287204", "url": "https://it.wikipedia.org/wiki?curid=4239280", "title": "\u010celechovice", "text": "\u010celechovice (in tedesco \"Czellechowitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239281", "revid": "767487", "url": "https://it.wikipedia.org/wiki?curid=4239281", "title": "\u010cernot\u00edn", "text": "\u010cernot\u00edn (in tedesco \"Czernotin\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4239298", "revid": "1543377", "url": "https://it.wikipedia.org/wiki?curid=4239298", "title": "Duca di Aiguillon", "text": "Il titolo di Duca d'Aiguillon fu costituito nel 1599 dalle baronie di Aiguillon, da Montpezat. da Sainte-Livrade, da Madaillan e da Almayrac, pertinenze e dipendenze.\nNel 1632 il cardinale Richelieu lo riun\u00ec alla Corona di Francia."}
{"id": "4239301", "revid": "125389413", "url": "https://it.wikipedia.org/wiki?curid=4239301", "title": "Agim Ibraimi", "text": "Biografia.\nIbraimi \u00e8 macedone, di etnia albanese con cittadinanza slovena. Ibraimi parla fluentemente sei lingue, quali albanese (lingua madre), inglese, tedesco, macedone, serbo-croato e sloveno. Ha un cugino Arijan, calciatore croato naturalizzato macedone, che gioca come centrocampista nella .\nCaratteristiche tecniche.\n\u00c8 un'ala che pu\u00f2 giocare indifferentemente sia a destra che a sinistra dell'attacco. Mancino, caratteristica che lo porta spesso a defilarsi sulla destra e ad accentrarsi per poi rifinire l'azione o calciare direttamente in porta con il sinistro; pu\u00f2 essere impiegato anche dietro le punte nel ruolo di trequartista e si incarica spesso di battere calci d'angolo e punizioni.\nCarriera.\nClub.\n\u0160kendija, Salisburgo ed Olimpia Lubiana.\nCresce nello , squadra macedone della sua citt\u00e0 natale, con la quale, nel 2005, colleziona 49 presenze e 3 reti, aiutando la squadra a piazzarsi al 5\u00ba posto nella Prva Liga. Nel 2006 passa alle giovanili degli austriaci del , totalizzando 3 presenze in prima squadra. Si trasferisce in seguito in Slovenia, firmando con l', con la quale, dal 2008 al 2010, conquista la promozione nella stagione 2008-2009, raggiungendo il 4\u00ba posto nella massima divisione del campionato sloveno nella stagione successiva, piazzamento che \u00e8 valso al club l'accesso ai preliminari dell'Europa League 2010-2011.\nL'esperienza in Turchia e il ritorno in Slovenia.\nDopo una breve esperienza con i turchi dell' torna in Slovenia, prima al e poi dal 2011 al , esordendo nella partita contro il nelle qualificazioni di Champions League, segnando inoltre il suo primo gol con la nuova squadra. Nel maggio 2012 firma un nuovo contratto, legandosi al Maribor fino al 2015. Alla prima stagione vince il campionato, la coppa nazionale e la Supercoppa di Slovenia, siglando in quest'ultima partita la rete del decisivo 2-1 contro l'Olimpia Lubiana. Nel dicembre 2012 viene premiato come miglior calciatore macedone dell'anno, oltre a essere riconosciuto come uno dei migliori centrocampisti del campionato sloveno 2012-2013, assieme ai compagni di squadra Goran Cvijanovi\u0107 e Nik Omladi\u010d, e miglior giocatore in assoluto durante lo stesso campionato.\nPrestito al Cagliari e il ritorno al Maribor.\nIl 1\u00ba settembre 2013 passa in prestito con diritto di riscatto alla squadra italiana del nell'ambito di uno scambio con il centrocampista offensivo Pablo Ceppellini escluso dalla rosa cagliaritana dopo il ritorno dal prestito al . Sceglie la maglia numero 10. Esordisce in Serie A il 21 settembre nell'incontro casalingo contro la terminato 2-2, subentrando al 67\u00ba minuto al posto di Andrea Cossu. Nella prima parte della stagione trova poco spazio, entrando il pi\u00f9 delle volte dalla panchina e giocando solo spezzoni di partita. A gennaio si ipotizza un suo ritorno in Slovenia e la risoluzione del prestito con il Maribor; ci\u00f2 nonostante il giocatore rimane a Cagliari e il 2 marzo 2014 segna il suo primo gol in Serie A, realizzando il definitivo 3-0 nella partita Cagliari-. La seconda rete arriva su calcio di rigore nella partita pareggiata 1-1 in casa del , risultato che permette ai \"rossobl\u00f9\" di allontanarsi dalla zona retrocessione. A fine stagione non viene riscattato e fa quindi ritorno al Maribor.\nNazionale.\nHa vestito la maglia della nazionale macedone Under-21 in diverse occasioni, mentre il debutto in nazionale maggiore \u00e8 avvenuto il 12 agosto 2009, in un incontro amichevole contro la . Ha segnato la sua prima rete il 12 ottobre 2012 in occasione della gara di qualificazione ai Mondiali 2014 persa 1-2 contro la . Si \u00e8 ripetuto quattro giorni pi\u00f9 tardi siglando la rete decisiva nella vittoria macedone per 1-0 contro la .\nStatistiche.\nPresenze e reti nei club.\n\"Statistiche aggiornate al 28 aprile 2021.\""}
{"id": "4239307", "revid": "692467", "url": "https://it.wikipedia.org/wiki?curid=4239307", "title": "Gruppo di Geneleos", "text": ""}
{"id": "4239309", "revid": "287204", "url": "https://it.wikipedia.org/wiki?curid=4239309", "title": "Back in Black (singolo)", "text": ""}
{"id": "4239319", "revid": "47767", "url": "https://it.wikipedia.org/wiki?curid=4239319", "title": "Dejan", "text": "Dejan \u00e8 un nome proprio di persona maschile tipico di diverse lingue slave, in particolare serbo, croato, sloveno, macedone e bulgaro; in cirillico serbo \u00e8 scritto \u0414\u0435\u0458\u0430\u043d, in cirillico bulgaro \u0414\u0435\u044f\u043d.\nOrigine e diffusione.\nPotrebbe essere derivato dalla radice slava meridionale \"dejati\" (\"fare\", \"agire\"), o alternativamente essere correlato al latino \"deus\", \"dio\".\nOnomastico.\nNon ci sono santi con questo nome, che quindi \u00e8 adespota. Si pu\u00f2 festeggiarne l'onomastico il 1\u00ba novembre, in occasione di Ognissanti."}
{"id": "4239320", "revid": "47767", "url": "https://it.wikipedia.org/wiki?curid=4239320", "title": "Deyan", "text": ""}
{"id": "4239321", "revid": "47767", "url": "https://it.wikipedia.org/wiki?curid=4239321", "title": "Dejana", "text": ""}
{"id": "4239326", "revid": "947631", "url": "https://it.wikipedia.org/wiki?curid=4239326", "title": "Destino (DC Comics)", "text": "Destino \u00e8 un personaggio DC Comics creato da Marv Wolfman e Bernie Wrightson, e comparve per la prima volta in \"Weird Mystery Tales\" n. 1 (1972), e fu un ospite regolare della serie per i primi quattordici numeri, dopodich\u00e9 comparve in \"Secrets of Haunted House\". Egli \u00e8 uno degli Eterni nella serie a fumetti \"The Sandman\" di Neil Gaiman. In \"The Sandman Special\" n. 1 si scopr\u00ec il suo nome greco, Potmos. Nel 1997, fu protagonista in una serie limitata omonima di tre numeri scritta da Alisa Kwitney.\nDestino \u00e8 raffigurato come una figura alta, oscura all'interno di una veste viola o marrone e con il cappuccio. Legge da un grosso libro, originariamente noto come il Solcometro Cosmico, incatenato al suo polso destro, che contiene gli eventi passati, presenti e futuri. Non lascia impronte, n\u00e9 possiede un'ombra. Destino \u00e8 cieco, anche se ci\u00f2 non sembra ostacolarlo e fu affermato che, invece di essere cieco, Destino \"...vede tutto\". \u00c8 sempre calmo, distaccato e nelle situazioni estreme persino triste.\nPrime comparse.\nCome Lucien, Caino e Abele e alcuni personaggi di \"The Sandman\", Destino comparve come ospite nel fumetto horror degli anni settanta \"Weird Mystery Tales\". Non ci fu, naturalmente, nessun riferimento alla sua famiglia, anche se comparve nella serie una versione pi\u00f9 tradizionale di Morte. Nelle sue prime comparse, era meno di un oracolo che un introduttore, in quanto la maggior parte delle storie erano narrate dal Dr. E. Leopold Mass di Jack Kirby, un investigatore di fenomeni paranormali.\nDestino cominci\u00f2 a comparire in alcune storie a cominciare dal n. 10 (anche se disse che come tutte le storie hanno a che fare con destino, egli \u00e8 presente in ognuna di esse). Nel n. 15, Eva ne prese il posto di protagonista ed era in continua fornitura di lusinghe. Ora Destino era il protagonista di un nuovo fumetto, \"Secrets of Haunted House\", che fu inizialmente l'ambiente di quattro personaggi. Gli altri ospiti lo considerarono il narratore pi\u00f9 noioso, e mentre si presumeva che gli ospiti controllassero le pagine di lettere (le cui risposte venivano scritte dai personaggi), anche il comportamento vi si rifletteva nelle risposte. Per il suo compleanno, Caino, Abele e Eva gli diedero un saggio di ricamo che diceva \"Se sei cos\u00ec intelligente, perch\u00e9 non hai un libro tutto tuo?\" anche se, essendo cieco, non fu in grado di leggerlo. Successivamente, si disse che era figlio di una \"Signora Emma Destiny\", ma dato che l'informazione era all'interno della colonna delle lettere, probabilmente \u00e8 una notizia falsa. Destino lasci\u00f2 la serie dopo il n. 39, che vide poi Abele come nuova protagonista (\"House of Secrets\" fu cancellato, e si disse che la Casa fu ridotta in macerie).\nDestino incontr\u00f2 Superman in \"Superman\" n. 352, prevenendo che Superman aiutasse delle persone spezzando un destino in probabile creazione che vedeva Metropolis dipendere da lui, e incontr\u00f2 anche i Nuovi Teen Titans in numerose occasioni, in storie scritte tutte da Marv Wolfman.\nSecondo \"\" n. 6 (1985), Destino \u00e8 \"l'unico essere che fu in grado di resistere ai poteri illimitati di Zeus\", e ci si rifer\u00ec al Solcometro Cosmico come al Libro delle Anime. Riporta \"Osservatore Cosmico\" come la sua occupazione e \"inapplicabile\" per il campo \"Famigliari noti\".\n\"The Sandman\".\nNel n. 7 di \"The Sandman\", si rivel\u00f2 che Destino \u00e8 il pi\u00f9 anziano degli Eterni. Il regno di Destino \u00e8 Il Giardino delle Vie Biforcate, dove cammina continuamente in un percorso simile ad un labirinto. Il suo libro, a cui ci si rifer\u00ec come il Libro del Destino piuttosto che al Solcometro Cosmico, \u00e8 il suo sigillo nelle gallerie degli altri Eterni.\nDestino fu l'ultimo ad essere impersonato e ultimo Eterno ad essere utilizzato nella serie. Anche se fu il primo ad essere descritto nella serie in un'immagine alla fine della prima collezione, infatti la sua prima comparsa ufficiale fu nella quarta collezione, \"\". In un certo senso, sembra essere lui a dirigere gli affari di famiglia degli Eterni; ed \u00e8 lui che convoca la famiglia ad una riunione all'inizio di \"Season of Mists\".\nThe Books of Magic.\nDestino ebbe una breve comparsa nel quarto numero di \"The Books of Magic\", \"Book IV: The Road to Nowhere\". Qui, Mister E port\u00f2 Timothy Hunter alla fine del tempo con l'intenzione di ucciderlo. Destino in compagnia di Morte intervenne per fermarlo perch\u00e9 essi non dovevano essere l\u00ec. Dopo averli fermati, Destino trov\u00f2 nel suo libro un trafiletto che li riguardava in fondo all'ultima pagina del suo libro. Dopo di ci\u00f2 Morte rivela infine che si trovava l\u00ec anche perch\u00e8 era giunto il momento per Destino di spirare. Nel suo ultimo istante, Destino rimarc\u00f2 che secondo lui la fine non sarebbe mai arrivata e che non sarebbe mai apparso sul Libro del Destino. Chiudendo il suo libro, Destino commenta il suo stato di pace, spirando infine in una fiamma azzurra. Prima di spegnere le luci, sbattere il tappeto, e chiudersi alle spalle la porta dell'universo, la Morte invi\u00f2 Timothy Hunter al suo tempo e costrinse Mister E a trovare da solo una via del ritorno costringendolo a percorrere la Strada Lunga per punizione.\n\"Lucifer\".\nNella serie \"Lucifer\" di Mike Carey, si vede Destino parlare con Lucifero. Entrambi sembrano avere disprezzo l'uno per l'altro, dove Lucifero favorisce caos e libert\u00e0, Destino favorisce ordine e controllo.\n\"Destiny: A Chronicle of Deaths Foretold\".\nDestino comparve anche nella miniserie di tre numeri \"Destiny: A Chronicle of Deaths Foretold\", scritto da Alisa Kwitney e illustrazioni di Kent Williams, Michael Zulli, Scott Hampton e Rebecca Guay. Qui, Destino \u00e8 mostrato mentre trasforma il figlio dell'Imperatrice Bizantina Theodora nel Cavaliere dell'Apocalisse Pestilenza. Il Cavaliere diffuse la peste bubbonica attraverso l'era di civilizzazione umana mentre cercava una donna da amare e risparmiare. Il centro della storia si concentra sulla comparsa del Cavaliere nel XXI secolo, dove offre un'occhiata del Libro di Destino per spaventare i sopravvissuti dell'ultima piaga.\nRecentemente.\nDestino incontr\u00f2 Crono, Walker Gabriel in \"Chronos\" n. 9, dove si scopre che il suo libro pu\u00f2 essere cambiato, e sezioni intere possono essere alterate e cancellate, nonostante un grande prezzo personale; ci\u00f2 si applica addirittura con una forza maggiore quando un viaggiatore temporale come Gabriel tenta di cambiare la linea temporale per soddisfare i desideri personali. Nel caso di Gabriel, tent\u00f2 di salvare sua madre dalla morte prematura, ma durante la missione si auto-cancell\u00f2 dalla storia. Destino incontr\u00f2 anche Lobo e Supergirl nel proprio labirinto in \"The Brave and the Bold\" vol. 2 n. 4. Qui sembr\u00f2 pi\u00f9 assente mentalmente nel proprio dominio, come risultato dell'abbandono del suo libro.\nDestino perse il suo libro nella storia d'apertura della nuova serie \"Brave and the Bold\", e quando Lobo e Supergirl giunsero nel suo giardino parl\u00f2 di come avrebbe voluto incontrare i quattro uomini che vivono al di fuori del suo libro, e nel farlo fu intercettato dai Luck Lords nel tentativo di rimodellare la realt\u00e0. Si scopr\u00ec che questi quattro uomini erano i Challengers of the Unknown, i quali erano recipienti cui Destino era stato inviato a rifornirsi. Dopo un litigio tra tutte le fazioni al culmine della storia, i Challengers arrivarono con il Raggio Zeta da Rann e acquisirono il Libro dopo aver sconfitto l'opposto dei Luck Lords che dopo averli sconfitti, fu messo nelle loro mani.\nDopo questa storia, il libro rimase nelle mani dei Challengers; i Challengers lo consultarono per seguire il piano di un antico alchimista, Megistus. Nelle pagine, seguirono le storie di numerose reliquie che Megistus cerc\u00f2 per un piano pi\u00f9 grande e tra di questi ci furono alcuni degli oggetti pi\u00f9 pericolosi dell'Universo DC. Il Warlock di Ys, un vecchio nemico dell'Universo Antimateriale, si manifest\u00f2 anche sulla Montagna dei Challengers costruendo un guscio per s\u00e9 fuori dalle pagine del libro. Lo stesso Destino comparve nella tana sotterranea dei Challengers, mostrando loro il suo libro per l'ultima volta e la ricompensa per il loro servizio e il loro sacrificio nella sconfitta di Megistus, nel n. 12; il libro rivel\u00f2 che June Maters, un membro non ufficiale dei Challengers, imbrogli\u00f2 Morte e riusc\u00ec a fuggire, catapultandosi fuori dal libro proprio come i Challengers.\nIl Libro di Destino.\nIl libro contiene tutto ci\u00f2 che fu, \u00e8 e sar\u00e0, ed \u00e8 incatenato al polso di Destino. Destino \u00e8 cieco, eppure riesce a leggere ci\u00f2 che \u00e8 scritto nel libro. Nella serie di Lucifero \u00e8 scritto che il libro non ha un'esistenza separata da Destino, cos\u00ec che Michael Demiurgos non riusc\u00ec a portarglielo via e leggerlo. Destino afferm\u00f2 che non poteva leggerlo ad alta voce perch\u00e9 nel caso il libro sarebbe diventato parte della storia narrata, cosa che avrebbe portato ad un disastro. Tuttavia, i Challengers of the Unknown e altri nella serie \"Brave and the Bold\" possedettero il libro senza la presenza di Destino e poterono leggere a voce alta informazioni tratte da esso: conclusero cos\u00ec che Destino ment\u00ec a Michael. Un'altra possibilit\u00e0 \u00e8 che l'esistenza dei Challengers al di fuori del libro caus\u00f2 l'alterazione delle normali regole che governano il libro o un semplice cambiamento di queste dopo che Elaine rimpiazz\u00f2 Yahweh. Una volta, Caino e Abele tentarono di rubare il libro di Destino da un piedistallo, su un suolo che non gli avrebbe permesso di raccontare le storie. Tentarono poi di nascondere il libro da lui in una stanza piena di duplicati.\nIl libro rappresenta una filosofia di predestinazione. Gli scritti del libro cambiarono dopo che Yahweh abbandon\u00f2 la sua creazione; arrivando ad un punto di svolta degli scritti originali (presumibilmente che fu scritto in \"The Books of Magic\"). Elaine Belloc, la nipote di Yahweh ora prese il posto del nonno, e se ha in programma di ricostituire i vecchi Scritti o no non \u00e8 ancora stato rivelato.\nPoteri e abilit\u00e0.\nI poteri di Destino sono illimitati e la sua autorit\u00e0 \u00e8 pari se non superiore a quella dello Spettro. Destino \u00e8 un essere onnipotente, onnipresente e onnisciente."}
{"id": "4239329", "revid": "767487", "url": "https://it.wikipedia.org/wiki?curid=4239329", "title": "Giacomo Tomasini", "text": "Carriera.\nCresce nel Brescia, con cui esordisce il 15 marzo 1925 in Brescia-Spezia (4-2), e con le \"rondinelle\" partecipa a due campionati di Prima Divisione tra il 1924 e il 1926 totalizzando complessivamente 16 presenze. Nel 1926 passa al : nella formazione granata scende in campo in 4 occasioni, contribuendo alla conquista dello scudetto in seguito revocato per il Caso Allemandi. Nel Torino fa l'esordio il 5 dicembre 1926 nella partita Torino-Sampierdarenese (6-1).\nIn seguito milita nella Fiorentina, prima di ritornare al Brescia con cui esordisce nella Serie A a girone unico il 19 ottobre 1930, nella vittoria per 1-0 sul campo del . Nel campionato 1930-1931 disputa altre 3 partite, mentre nella stagione 1931-1932 non totalizza alcuna presenza.\nNel 1932 lascia definitivamente il Brescia, e si trasferisce prima alla , in Serie B, dove conclude la carriera."}
{"id": "4239334", "revid": "1305772", "url": "https://it.wikipedia.org/wiki?curid=4239334", "title": "Viking Fotballklubb 1993", "text": "Questa pagina raccoglie i dati riguardanti il Viking Fotballklubb nelle competizioni ufficiali della stagione 1993.\nStagione.\nIl Viking chiuse la stagione al quarto posto finale. L'avventura in Coppa di Norvegia si concluse invece al quarto turno, con l'eliminazione da parte del Brann. I calciatori pi\u00f9 utilizzati in stagione furono Ulf Karlsen, Thomas Myhre, Egil \u00d8stenstad ed Egil Ulfstein, con 27 presenze (22 in campionato, 5 nella coppa nazionale). Il miglior marcatore fu Egil \u00d8stenstad, con 13 reti (di cui 10 in campionato)."}
{"id": "4239351", "revid": "599013", "url": "https://it.wikipedia.org/wiki?curid=4239351", "title": "Lars Vestrum Olsson", "text": "Carriera.\nClub.\nVestrum Olsson esord\u00ec nell'Eliteserien con la maglia del Mj\u00f8ndalen. L'8 giugno 1992, infatti, fu titolare nella sconfitta per 3-1 sul campo dello HamKam. Il 21 giugno arriv\u00f2 la prima rete, nella sconfitta per 4-1 in casa dello Start. Il Mj\u00f8ndalen retrocesse a fine stagione. Nel 1993, Vestrum Olsson pass\u00f2 allo Str\u00f8msgodset, per cui totalizz\u00f2 23 presenze nell'unica stagione di militanza. Fece parte della squadra che raggiunse la finale dell'edizione stagionale della Coppa di Norvegia, persa per 2-0 contro il Bod\u00f8/Glimt. In seguito, gioc\u00f2 all'Asker.\nNazionale.\nVestrum Olsson fu tra i convocati per il mondiale Under-20 1993."}
{"id": "4239354", "revid": "599013", "url": "https://it.wikipedia.org/wiki?curid=4239354", "title": "Espen Daland", "text": "Carriera.\nClub.\nDaland esord\u00ec nell'Eliteserien con la maglia dello Start. Il 2 maggio 1993, infatti, fu schierato titolare nella vittoria per 3-0 sul Kongsvinger.\nNazionale.\nDaland fu tra i convocati per il mondiale Under-20 1993."}
{"id": "4239355", "revid": "287204", "url": "https://it.wikipedia.org/wiki?curid=4239355", "title": "FIBA European Champions Cup 1987-1988", "text": "La Coppa dei Campioni 1987-1988 di pallacanestro maschile venne vinta dall'Olimpia Milano.\nHanno preso parte alla competizione 23 squadre. La formula di gioco venne leggermente modificata: le squadre giocarono due turni iniziali ad eliminazione diretta con gare di andate e ritorno (e somma dei punti), prevendo una fase a gruppi valevole per la qualificazioni alla finale, cui accedevano le prime quattro classificate, che si scontravano in semifinale. La finale \u00e8 stata organizzata a Gent.\nRisultati.\nPrimo turno.\nLe gare di ottavi di finale sono state giocate il 24 settembre e il 1\u00ba ottobre 1987.\nOttavi di finale.\nLe gare degli ottavi di finale sono state giocate il 15 e il 22 ottobre 1987.\nFinal four.\nLe \"Final Four\" si sono svolte a Gand dal 5 al 7 aprile 1988.\nSemifinali.\n5 aprile 1988\nFinale 3\u00ba/4\u00ba posto.\n7 aprile 1988\nFinale 1\u00ba/2\u00ba posto.\n7 aprile 1988"}
{"id": "4239356", "revid": "1654832", "url": "https://it.wikipedia.org/wiki?curid=4239356", "title": "Ugo Rapalo", "text": "Biografia.\nNato a Napoli da madre insegnante diplomata di pianoforte, mostr\u00f2 sin dalla giovane et\u00e0 un talento musicale, tanto che, essendo troppo giovane per essere ammesso al conservatorio, Francesco Cilea gli impart\u00ec i primi insegnamenti. Nel 1932 si diplom\u00f2 in composizione e pianoforte presso il Conservatorio di San Pietro a Majella di Napoli coi maestri Giuseppe Barbieri e Gennaro Napoli.\nNel 1941 vinse il primo premio al Festival delle Novit\u00e0 di Bergamo con l'opera \"L'amoroso furfante\" e nella prima met\u00e0 degli anni '40 inizi\u00f2 la carriera di direttore sostituto al Teatro Carlo Felice di Genova ed al Teatro alla Scala. Nel 1944 divenne direttore stabile presso il Teatro di San Carlo di Napoli. Con l'orchestra ed il coro del teatro napoletano fece una serie di tourn\u00e9e all'estero, che lo portarono a:\nNel 1974 fu anche direttore artistico dello stesso teatro. Ricopr\u00ec anche gli incarichi di direttore dell'Orchestra da Camera di Napoli e dell'Orchestra \"Alessandro Scarlatti\" di Napoli della RAI.\nDal 1964 al 1989 fu insegnante di lettura di partitura al Conservatorio di San Pietro a Majella di Napoli, avendo tra i suoi allievi Riccardo Muti.\nComposizioni e revisioni.\n1930 - \"C'era una volta\" racconto per orchestrina, edizioni Forlivesi e C. - Firenze \n1932 - \"Stormo di Rondini\" valzer lento, edizioni Musicali Florentia - Firenze \n1940 - \"Cantilena invernale\" versi di Virginia Attanasio Staffelli \n1940 - \"I matrimoni per magia\" sinfonia di Valentino Fioravanti, a cura di Ugo Rapalo \n1941 - \"L'amoroso furfante\" da un anonimo del XV secolo, libretto di Mattia Sassanelli, edizioni Curci - Milano\n1960 - \"La gazzetta\" di Gioacchino Rossini, revisione di Ugo Rapalo, edizioni RAI\n1963 - \"Raccolta delle sacrae cantiones\" di Orlando di Lasso, a cura di Ugo Rapalo, edizioni Curci - Milano\n1966 - \"Sinfonia in RE maggiore per archi, flauto, oboe e corni\" di Domenico Cimarosa, a cura di Ugo Rapalo, edizioni G. Zanibon - Padova\n1971 - \"Divertimento in RE maggiore\" da \"La notte critica\" di Niccol\u00f2 Piccinni, edizioni Curci - Milano\n1987 - \"Concerto in FA minore per violoncello e archi\" di Leonardo Leo, revisione di Ugo Rapalo, edizioni Curci - Milano"}
{"id": "4239357", "revid": "228587", "url": "https://it.wikipedia.org/wiki?curid=4239357", "title": "Georgia ai Giochi della XXX Olimpiade", "text": "La Georgia ha partecipato alle Giochi della XXX Olimpiade di Londra, svoltisi dal 27 luglio al 12 agosto 2012, con una delegazione di 35 atleti.\nAtletica leggera.\nMaschile\nFemminile\nCiclismo.\nCiclismo su strada.\nMaschile\nGinnastica.\nTrampolino elastico.\nFemminile\nJudo.\nMaschile\nLotta.\nLotta libera.\nMaschile\nLotta greco romana.\nMaschile\nNuoto e sport acquatici.\nNuoto.\nMaschile\nPugilato.\nMaschile\nSollevamento pesi.\nMaschile\nTennis.\nFemminile\nTiro con l'arco.\nFemminile\nTiro a segno/volo.\nFemminile"}
{"id": "4239358", "revid": "834", "url": "https://it.wikipedia.org/wiki?curid=4239358", "title": "Lingua moabitica", "text": ""}
{"id": "4239359", "revid": "287204", "url": "https://it.wikipedia.org/wiki?curid=4239359", "title": "Andrea Costa Imola Basket 2012-2013", "text": "LAndrea Costa Imola Basket, sponsorizzata \u00abAget Service\u00bb, ha preso parte al campionato professionistico di Legadue 2012-2013.\nHa disputato le proprie partite interne presso il PalaRuggi di Imola.\nStagione.\nLa campagna acquisti parte con un budget ridotto del 30% rispetto all'anno precedente. Tiene banco la questione Whiting: l'americano \u00e8 in procinto di partire.\nAl posto di Whiting viene ingaggiato un altro americano: il play-guardia Darnley Earl Gay (abbreviato in D.J. Gay). Lasciano Imola Davide Bruttini, che va a Veroli, il finlandese Tuukka Kotti, che parte per Cremona e Patricio Prato, che ritorna in Argentina.\nSono confermati Filippo Masoni, Francesco Foiera e il giovane Mirco Turel.\nMancando Bruttini, \u00e8 fondamentale l'acquisto di un italiano da quintetto: la scelta cade su Rodolfo Valenti, proveniente da Reggio Emilia. Altri italiani sono Matteo Maestrello, dalla New Basket Brindisi e Fabio Zanelli, prelevato dalla Orlandina Basket (A Dilettanti). Completa il roster il lungo sloveno Sa\u0161a Zagora\u0107 (ex Teramo).\nA fine agosto l'Andrea Costa sceglie il nuovo direttore sportivo. Al posto del dimissionario Gianni Zappi, giunge in riva al Santerno Renzo Vecchiato, triestino classe 1955, gi\u00e0 ds del Basket Rimini. Vecchiato riunifica le cariche di direttore tecnico e direttore sportivo. Il giorno stesso della sua presentazione, Vecchiato annuncia la risoluzione del contratto con Trent Whiting. Il rapporto tra la guardia americana, che \u00e8 stato il faro della squadra imolese, si conclude dopo tre stagioni. L'Andrea Costa, per\u00f2, ha commesso l'errore di decidere troppo tardi e si deve accollare gli oneri del contratto di Whiting per una stagione.\nIn estate, la Federazione decide di ridurre da 2.500 a 2.000 posti la capienza minima dei palazzetti della LegaDue, rendendo possibile, dopo 14 anni, il ritorno dell'Andrea Costa al PalaRuggi, \"casa\" del basket imolese.\nSono per\u00f2 necessari lavori di rifacimento delle tribune per adeguare la capienza del palasport imolese, ferma 1.500 posti.\nDa tempo l'Andrea Costa desiderava tornare a giocare nella propria citt\u00e0. La decisione di lasciare Faenza, e l'ampio ma oneroso PalaCattani, permette anche di realizzare economie di bilancio.\nI lavori sono eseguiti a tempo di record tra settembre e ottobre, con l'obiettivo di ospitare la prima partita casalinga dei biancorossi. Il calendario d\u00e0 una mano: essendo la prima (7 ottobre) fuori casa, il debutto casalingo cade il 14; i lavori quindi possono proseguire fino a gioved\u00ec 11.\nNel frattempo l'Andrea Costa conclude la caccia al secondo americano, avviando trattative con Paul Marigney, ex Scafati. La firma non arriva in tempo per il debutto stagionale per questioni burocratiche.\nNella prima uscita stagionale, a Trieste, l'Aget Service riporta una sconfitta (64-74). L'assenza del secondo americano si \u00e8 fatta sentire. Il 14 ottobre arriva l'atteso scontro con Veroli. Il giorno del \u201critorno a casa\u201d dell'Andrea Costa \u00e8 festa grande sugli spalti. Un pubblico entusiasta accompagna la squadra per tutti i 40 minuti. Ma sul parquet i biancorossi, pur volenterosi, cedono di fronte a una Veroli meglio organizzata (68-81).\nDopo la 3\u00aa giornata, Napoli viene esclusa dal campionato per inadempienze amministrative. Le sue partite sono cancellate e la squadra \u00e8 collocata in fondo alla classifica. La vicenda sconvolge il campionato. Siccome l'unica retrocessione dalla Lega Due \u00e8 gi\u00e0 stata assegnata, le squadre rimaste hanno la certezza che non scenderanno di categoria. L'Aget guarda al bilancio e decide di cedere Marigney, mentre il comunitario Zagora\u0107 partiva senza lasciare tracce. I romagnoli affrontano il resto della stagione con un solo straniero, D.J. Gay. L'unico innesto a stagione in corso \u00e8 italiano: l'esperto Matteo Frassineti.\nL'Aget punta a non arrivare ultima. L'obiettivo pare raggiungibile, ma viene fallito di un soffio: alla fine del campionato, Imola e Veroli finiscono a pari punti (16), con i romagnoli penalizzati solamente dalla differenza canestri.\nLa parte migliore della stagione imolese \u00e8 il girone di ritorno: nel 2013 l'Aget mantiene l'imbattibilit\u00e0 nelle partite casalinghe fino al 28 aprile (sconfitta con Bologna).\nLa partita pi\u00f9 emozionante \u00e8 il derby con Forl\u00ec, giocato al PalaCredito il 14 aprile 2013. L'Aget, sfavorita dal pronostico, disputa una delle sue migliori partite, tanto da sfiorare la vittoria. Un D.J. Gay immarcabile (31 punti, la sua migliore prestazione della stagione) porta Imola ai tempi supplementari. L'Aget cede solo a 26 secondi dalla fine (88-91).\nLe statistiche di fine anno sono le seguenti:"}
{"id": "4239360", "revid": "599013", "url": "https://it.wikipedia.org/wiki?curid=4239360", "title": "Stian Tobiassen", "text": "Carriera.\nClub.\nTobiassen vest\u00ec le maglie di Moss, Sprint-Jel\u00f8y e Tronvik.\nNazionale.\nTobiassen fu tra i convocati per il mondiale Under-20 1993. Gioc\u00f2 anche una partita per la . Fu infatti in campo nella vittoria per 2-1 su una selezione semiprofessionistica inglese, gara disputata in data 1\u00ba giugno 1994."}
{"id": "4239363", "revid": "1573940", "url": "https://it.wikipedia.org/wiki?curid=4239363", "title": "James Merrill", "text": "Ha vinto il Premio Pulitzer per la poesia nel 1977 per la sua opera \"Divine Comedies\". La sua poesia si pu\u00f2 distinguere in due tipologie: quella lirica, sofisticata e formale (profondamente emotiva) del suo primo periodo, e la narrativa epica delle occulte comunicazioni con spiriti ed angeli, intitolata \"The Changing Light at Sandover\", che domin\u00f2 la sua ultima carriera poetica. La maggior parte delle sue opere pubblicate \u00e8 poetica, ma scrisse anche saggi, racconti e opere teatrali.\nBiografia.\nAveva due fratellastri pi\u00f9 grandi (un fratello e una sorella) dal primo matrimonio del padre. Da ragazzo, Merrill ebbe un'educazione privilegiata sia in termini economici che educativi. La sua governante gli insegn\u00f2 il francese ed il tedesco, un'esperienza della quale Merrill scrisse nel suo poema del 1974 \"Lost in Translation.\" I suoi genitori si separarono quando aveva undici anni, e divorziarono quando ne aveva tredici. Da adolescente, Merrill frequent\u00f2 la Lawrenceville School, dove strinse amicizia con il futuro romanziere Frederick Buechner. A 16 anni suo padre raccolse i suoi racconti e le sue poesie pubblicandole con il titolo \"Jim's Book\". Inizialmente compiaciuto, Merrill avrebbe poi considerato il libro con imbarazzo.\nMerrill fu arruolato nel 1944 nella \"United States Army\", dove serv\u00ec per otto mesi. I suoi studi, interrotti dalla guerra e dal servizio militare, ricominciarono ad Amherst College nel 1945, dove si laure\u00f2 nel 1947. \"The Black Swan\" \u00e8 una raccolta di poesie che il professore di Merrill ad Amherst Kimon Friar pubblic\u00f2 privatamente in Atene nel 1946, e fu stampata in sole 100 copie quando Merrill aveva 20 anni. Questo suo primo lavoro \u00e8 uno dei titoli pi\u00f9 ricercati dai collezionisti, una rarit\u00e0 letterarie del XX secolo. Il primo volume pubblicato commercialmente di Merrill \u00e8 \"First Poems\", edito in 990 copie numerate da Alfred A. Knopf nel 1951.\nPartner di Merrill per oltre 40 anni fu David Jackson, anch'egli scrittore. Merrill e Jackson si incontrarono a New York dopo una performance di Merrill \"The Bait\" nel 1953. I due si trasferirono a Stonington, Connecticut nel 1955. Per 20 anni la coppia trascorse parte di ogni anno ad Atene, e forse anche per questo i temi greci classici, con i loro personaggi occupano una posizione cos\u00ec preminente nella scrittura di Merrill. Nel 1979 Merrill e Jackson iniziarono a vivere parte dell'anno a casa di Jackson a Key West, Florida. Nel libro di memorie del 1993 \"A Different Person\", Merrill rivela di aver subito un blocco creativo all'inizio della sua carriera e di aver cercato aiuto psicologico per superare i suoi effetti. Merrill descrisse con sincerit\u00e0 la vita della comunit\u00e0 gay nei primi anni 1950, tra cui i rapporti che ebbe con altri uomini tra cui lo scrittore Claude Fredericks, il mercante d'arte Robert Isaacson, David Jackson, e il suo ultimo partner, l'attore Peter Hooten.\nNonostante la grande ricchezza personale derivante dagli investimenti dei suoi genitori durante la sua infanzia, Merrill visse modestamente. Da filantropo, egli cre\u00f2 la Ingram Merrill Foundation, unendo i nomi dei suoi genitori divorziati. La fondazione privata oper\u00f2 durante tutta la vita del poeta e sovvenzion\u00f2 la letteratura, le arti, e la televisione pubblica. Merrill fu amico della poetessa Elizabeth Bishop e della regista Maya Deren, dando fondamentale assistenza finanziaria ad entrambe (e fornendo denaro a molti altri scrittori, spesso in forma anonima). Merrill fu Cancelliere dell'Academy of American Poets dal 1979 fino alla sua morte. Mor\u00ec il 6 febbraio 1995, mentre era in vacanza in Arizona, per un attacco di cuore dovuto ad AIDS."}
{"id": "4239365", "revid": "521302", "url": "https://it.wikipedia.org/wiki?curid=4239365", "title": "Ulugbek Bakayev", "text": ""}
{"id": "4239374", "revid": "599013", "url": "https://it.wikipedia.org/wiki?curid=4239374", "title": "Lars Engebr\u00e5ten", "text": "Carriera.\nClub.\nEngebr\u00e5ten gioc\u00f2 nel Mercantile. Fu poi in forza al Manglerud Star. Dal 2001 al 2003, gioc\u00f2 al Grei. Dal 2006 al 2008, vest\u00ec la maglia del Grorud. Nel 2011 fu in forza allo Skedsmo. Nel 2012, gioc\u00f2 invece nel Vestli.\nNazionale.\nEngebr\u00e5ten fu tra i convocati per il mondiale Under-20 1993."}
{"id": "4239375", "revid": "834", "url": "https://it.wikipedia.org/wiki?curid=4239375", "title": "Il boy friend (film)", "text": ""}
{"id": "4239376", "revid": "88740", "url": "https://it.wikipedia.org/wiki?curid=4239376", "title": "The Boy Friend (disambigua)", "text": ""}
{"id": "4239379", "revid": "1632387", "url": "https://it.wikipedia.org/wiki?curid=4239379", "title": "Duck Stab/Buster &amp; Glen", "text": "Duck Stab/Buster &amp; Glen \u00e8 il quarto album dei The Residents pubblicato nel 1978 dalla Ralph Records.\nStoria.\nIl disco viene spesso chiamato anche semplicemente Duck Stab, poich\u00e9 \"Duck Stab!\" (con il punto esclamativo), era un EP di 7 canzoni uscito poco tempo prima sempre nel 1978 contenente brani pi\u00f9 brevi simili a quelli presenti sul primo lato dell'album \"Fingerprince\". L'altro EP \"Buster &amp; Glen\" avrebbe invece dovuto essere il seguito di \"Duck Stab!\", ma invece divent\u00f2 la facciata B del LP con \"Duck Stab!\" riproposto sulla prima facciata. \nIl disco.\n\"Duck Stab/Buster &amp; Glen\" segna una definizione del loro suono che, a partire da questa uscita ha iniziato a essere meno rumorista e pi\u00f9 vicino al formato canzone della new wave. Si tratta inoltre dell'album meno sperimentale del gruppo di San Francisco e uno dei pochi a non essere un concept album. L'album \u00e8 costituito da una serie di brevi brani dall'impianto sonoro ermetico e scarno, con ritornelli ripetitivi e spesso ossessivi, ennesima parodia delle classiche pop songs mainstream. Nello specifico l'inespressiva \"Bach is Dead\" (\"Bach \u00e8 morto\") \u00e8 una metaforica dichiarazione da parte del gruppo dell'inarrestabile declino della tradizione della musica occidentale nel ventesimo secolo.\nOrigine.\n\"Duck Stab!\" venne pubblicato inizialmente nel febbraio del 1978, in formato EP. Esso conteneva sette canzoni maggiormente fruibili per il pubblico di massa rispetto agli arditi sperimentalismi passati della band, con testi surreali e psichedelici finalmente ben decifrabili all'ascolto. L'EP riscosse un buon successo, esaurendo le poche copie disponibili molto velocemente. Sfortunatamente, la qualit\u00e0 sonora dei brani sull'EP non era eccelsa perch\u00e9 i Residents avevano cercato di comprimere sedici minuti di musica in due 45 giri. La band decise quindi di ripubblicare le canzoni in un album vero e proprio di pi\u00f9 ampio respiro al fine di migliorarne il sound. Per far questo, presero un EP simile ancora inedito intitolato \"Buster &amp; Glen\" e lo unirono insieme ai brani di \"Duck Stab!\" cos\u00ec da creare un LP completo. \"Duck Stab/Buster &amp; Glen\" fu pubblicato nel novembre successivo, venendo in seguito rinominato semplicemente \"Duck Stab\".\nAccoglienza.\nL'album ha ricevuto molte valutazioni appena sufficienti. \"AllMusic\" d\u00e0 al disco un voto pari a 3 stelle su 5 e sostiene che \"inizialmente (\"Duck Stab/Buster &amp; Glen\") pu\u00f2 sembrare irritante e stupido, ma col tempo ti senti costretto ad ascoltarlo ancora e ancora.\" Molto pi\u00f9 positivo \u00e8 invece Robert Dimery, che lo ha inserito fra i suoi \"1001 Albums You Must Hear Before You Die\" (\"1001 album da ascoltare prima di morire\").\nLe versioni pi\u00f9 brevi dei brani, resero l'album pi\u00f9 accessibile per i fan che avevano recentemente scoperto il gruppo grazie alla cover di \"Satisfaction\" dei Rolling Stones; mentre canzoni come \"Constantinople\" e \"Semolina\" ingrossarono le file dei cultori della band. Il disco vede la partecipazione del chitarrista Philip \"Snakefinger\" Lithman, sia come strumentista che come cantante nella traccia \"Constantinople\"."}
{"id": "4239382", "revid": "599013", "url": "https://it.wikipedia.org/wiki?curid=4239382", "title": "The Shooter", "text": ""}
{"id": "4239388", "revid": "2373", "url": "https://it.wikipedia.org/wiki?curid=4239388", "title": "Rijsttafel", "text": "Con il termine rijsttafel (pronuncia , letteralmente \"tavola di riso\" in lingua olandese, formato da \"rijst\", \"riso\" e da \"tafel\", \"tavola\") si intende un men\u00f9 di 12-25 portate a base di piatti tipici della cucina indonesiana, le cui origini si devono ad un riadattamento, operato dagli Olandesi in epoca coloniale, della presentazione del cibo in occasione della festa indonesiana di \"nasi padang\" a Sumatra.\nIl \"rijsttafel\", che un tempo comprendeva almeno 40 portate, pu\u00f2 avere numerose varianti, ma \u00e8 solitamente composto da piatti a base di riso combinato a varie pietanze quali pollo, carne, pesce, uova e verdure.\nIl \"rijsttafel\" si ritrova ora soprattutto nei ristoranti indonesiani dei Paesi Bassi e del Sudafrica, mentre, a partire dal 1945, anno dell'indipendenza dell'Indonesia, \u00e8 andato via via sparendo dai men\u00f9 dei ristoranti di questo Paese, in quanto considerato un retaggio dell'epoca coloniale."}
{"id": "4239389", "revid": "1543377", "url": "https://it.wikipedia.org/wiki?curid=4239389", "title": "Bobonong", "text": "Bobonong \u00e8 uno dei cinque sottodistretti del distretto Centrale nel Botswana."}
{"id": "4239394", "revid": "1305772", "url": "https://it.wikipedia.org/wiki?curid=4239394", "title": "Piccadilly (disambigua)", "text": "Vedere anche:"}
{"id": "4239399", "revid": "38120", "url": "https://it.wikipedia.org/wiki?curid=4239399", "title": "The Little Match Seller", "text": ""}
{"id": "4239401", "revid": "399137", "url": "https://it.wikipedia.org/wiki?curid=4239401", "title": "Projekt Runeberg", "text": ""}
{"id": "4239402", "revid": "110157", "url": "https://it.wikipedia.org/wiki?curid=4239402", "title": "Federa\u00e7\u00e3o de Andebol de Portugal", "text": "La Federa\u00e7\u00e3o de Andebol de Portugal \u00e8 la federazione portoghese di pallamano.\n\u00c8 stata fondata nel 1939 ed \u00e8 affiliata alla International Handball Federation ed alla European Handball Federation.\nLa federazione assegna ogni anno il titolo di campione di Portogallo e la coppa nazionale.\nControlla ed organizza l'attivit\u00e0 delle squadre nazionali.\nLa sede amministrativa della federazione \u00e8 a Lisbona.\nSquadre nazionali.\nLa federazione controlla e gestisce tutte le attivit\u00e0 delle squadre nazionali portoghesi.\nCompetizioni per club.\nLa federazione annualmente organizza e gestisce le principali competizioni per club del paese."}
{"id": "4239406", "revid": "124098745", "url": "https://it.wikipedia.org/wiki?curid=4239406", "title": "FIBA European Championship 1992-1993", "text": "La FIBA Euro League 1992-1993 (o Coppa dei Campioni 1992-1993) venne vinta dai francesi del Limoges, al primo successo della loro storia nella manifestazione.\nRisultati.\nSedicesimi di finale.\nA causa del conflitto balcanico, le squadre jugoslave vennero escluse dalla FIBA. Alla Stella Rossa fu assegnato un doppio 0-2 a tavolino contro il PAOK Salonicco; il Partizan (qualificato di diritto agli ottavi di finale) fu escluso e non rimpiazzato da alcuna squadra. Le squadre qualificate automaticamente agli ottavi di finale furono lo Joventut Badalona e la Pallacanestro Treviso.\nFinal four.\nLa Final four \u00e8 stata organizzata presso lo Stadio della pace e dell'amicizia di Atene, dal 13 al 15 aprile 1993."}
{"id": "4239413", "revid": "21880", "url": "https://it.wikipedia.org/wiki?curid=4239413", "title": "Callonettini", "text": ""}
{"id": "4239419", "revid": "991694", "url": "https://it.wikipedia.org/wiki?curid=4239419", "title": "Giovanni Tommasini", "text": ""}
{"id": "4239423", "revid": "767487", "url": "https://it.wikipedia.org/wiki?curid=4239423", "title": "Salmonsens Konversationsleksikon", "text": "Salmonsens Konversationsleksikon \u00e8 una enciclopedia in lingua danese pubblicata in diverse edizioni.\nLa prima edizione, \"Salmonsens Store Illustrerede Konversationsleksikon\" \u00e8 stata pubblicata in diciannove volumi tra il 1893 e il 1911 presso la stamperia dei fratelli Salmonsen, e prende il nome dell'editore Isaac Salmonsen. La seconda edizione, \"Salmonsens Konversationsleksikon\", \u00e8 stata pubblicata in 26 volumi tra il 1915 e il 1930, sotto la direzione editoriale di Christian Blangstrup (volumi 1-21), e Johs. Br\u00f8ndum-Nielsen e Palle Raunkj\u00e6r (volumi 22-26), pubblicati da J. H. Schultz Forlagsboghandel.\nLa seconda edizione \u00e8 public domain, ed \u00e8 disponibile online presso il Projekt Runeberg."}
{"id": "4239431", "revid": "228587", "url": "https://it.wikipedia.org/wiki?curid=4239431", "title": "Christopher Edmund Broome", "text": " \nBroome era figlio di un avvocato. Nei primi anni della sua vita ricevette un'istruzione privata a Kensington.\nSpos\u00f2 Charlotte Horman e, dopo vari spostamenti, nel 1848, si stabil\u00ec definitivamente a Elmhurst, vicino a Batheaston, dove rimase per tutto il resto della sua vita.\nBroome si interess\u00f2 di storia naturale e si appassion\u00f2 allo studio dei funghi con particolare interesse ai tartufi ed altre specie ipogee. Il suo erbario, contenente circa 40.000 specie di funghi, attualmente \u00e8 nel Royal Botanic Gardens, Kew. \nBroome divenne socio della Linnean Society nel 1866. \nI generi di funghi \"Broomeia\" e \"Broomella\" gli furono dedicati dopo la sua morte, insieme a decine di specie, tra le quali \"Nectriopsis broomeana\", \"Nitschkia broomeana\", \"Ramaria broomei\", e \"Melanogaster broomeanus\"."}
{"id": "4239433", "revid": "767487", "url": "https://it.wikipedia.org/wiki?curid=4239433", "title": "The Best of Lucio Dalla", "text": "\"The Best of Lucio Dalla\" \u00e8 una raccolta dell'artista emiliano, pubblicata nel 1985. La compilation, \u00e8 tutta concentrata sul periodo 1977 - 1981, definito dalla critica il periodo della \"maturit\u00e0 artistica\", dove Dalla diviene autore non solo delle musiche, ma anche dei propri testi. Le canzoni pi\u00f9 presenti nel disco sono quelle dell'album \"Dalla\", del 1980, che sono \"Balla balla ballerino\", \"Cara\", \"Futura\", \"La sera dei miracoli\" e \"Mambo\". "}
{"id": "4239444", "revid": "1305772", "url": "https://it.wikipedia.org/wiki?curid=4239444", "title": "Udmurto", "text": ""}
{"id": "4239446", "revid": "2014155", "url": "https://it.wikipedia.org/wiki?curid=4239446", "title": "Maria Anna Giuseppa di Baviera", "text": "Biografia.\nMaria Anna Giuseppa nacque al Castello di Nymphenburg nel 1734. Era la quintogenita di Carlo Alberto, Elettore di Baviera (in seguito Imperatore del Sacro Romano Impero) e di sua moglie Maria Amalia d'Austria. Fu battezzata con i nomi di \"Maria Anna Josepha Augusta\". Membro del Casato di Wittelsbach, sovrani dell'Elettorato di Baviera, fu designata Duchessa di Baviera.\nSpos\u00f2 Luigi Giorgio di Baden-Baden, il regnante Margravio di Baden-Baden e figlio di Luigi Guglielmo di Baden-Baden e di sua moglie Sibilla di Sassonia-Lauenburg, quest'ultima fu la reggente di Baden-Baden durante la minore et\u00e0 di Luigi Giorgio. La coppia si spos\u00f2 al castello di Ettlingen in Baden il 20 luglio 1755; la sposa aveva 20 anni, lo spos\u00f2 53. La coppia non ebbe figli.\nSuo marito era stato in precedenza sposato con la Principessa Maria Anna zu Schwarzenberg da cui aveva avuto quattro figli di cui solo una figlia femmina, Elisabetta, era sopravvissuta, ma che non era, tuttavia, utile alla successione. Maria Anna era l'unica figlia femmina del principe Adamo Francesco Carlo di Schwarzenberg e della Principessa Eleonore di Lobkowicz.\nSuo marito mor\u00ec nel 1761 e gli successe il fratello Augusto Giorgio. In quanto tale, sua moglie la belga Maria Vittoria d'Arenberg divent\u00f2 la donna pi\u00f9 importante alla corte di Baden-Baden.\nMaria Anna svilupp\u00f2 un grande interesse per la diplomazia. Forgi\u00f2 i legami con Federico II di Prussia al fine di proteggere il trono bavarese poich\u00e9 suo fratello, Massimiliano III Giuseppe, era senza figli e temeva per la successione.\nDa vedova, Maria Anna Giuseppa ritorn\u00f2 nella sua nativa Baviera dove mor\u00ec al Castello di Nymphenburg a Monaco di Baviera. Fu sepolta nella Chiesa dei Teatini, il tradizionale luogo di sepoltura della famiglia reale bavarese."}
{"id": "4239454", "revid": "3115", "url": "https://it.wikipedia.org/wiki?curid=4239454", "title": "Batheaston", "text": "Batheaston \u00e8 un villaggio situato a 3,2\u00a0km a est di Bath, Inghilterra sulla riva nord del Fiume Avon."}
{"id": "4239455", "revid": "1305772", "url": "https://it.wikipedia.org/wiki?curid=4239455", "title": "Kongsvinger Idrettslag Toppfotball 1993", "text": "Questa pagina raccoglie i dati riguardanti il Kongsvinger Idrettslag Toppfotball nelle competizioni ufficiali della stagione 1993.\nStagione.\nIl Kongsvinger chiuse il campionato all'ottavo posto finale. L'avventura in Coppa di Norvegia si chiuse al terzo turno, a causa dell'eliminazione per mano del Sandefjord. L'avanzata nella Coppa UEFA, invece, si concluse ai sedicesimi finali, quando la squadra norvegese fu sconfitta dalla Juventus. I giocatori maggiormente utilizzati in stagione furono Geir Frig\u00e5rd e J\u00f8rn Karlsrud, entrambi con 29 presenze (22 in campionato, 3 nella coppa nazionale e 4 nella Coppa UEFA). Il miglior marcatore assoluto fu Geir Frig\u00e5rd, con 19 reti (12 in campionato, 2 nella coppa nazionale e 5 in Coppa UEFA)."}
{"id": "4239456", "revid": "110157", "url": "https://it.wikipedia.org/wiki?curid=4239456", "title": "Duck Stab!", "text": "Duck Stab! \u00e8 un disco formato EP 7\" pubblicato dal gruppo musicale statunitense The Residents nel 1978.\nLe sette tracce furono successivamente remixate e ripubblicate (in ordine differente) come prima facciata dell'album \"Duck Stab/Buster &amp; Glen\" nel novembre 1978.\nIl disco.\n\"Duck Stab!\" venne pubblicato inizialmente nel febbraio del 1978, in formato EP a due dischi in vinile. Esso conteneva sette canzoni maggiormente fruibili (anche se non convenzionali) per il pubblico di massa rispetto agli arditi sperimentalismi passati della band, con testi surreali e psichedelici finalmente ben decifrabili all'ascolto. L'EP riscosse un buon successo, esaurendo le poche copie disponibili molto velocemente.\nSfortunatamente, la qualit\u00e0 sonora dei brani sull'EP non era eccelsa perch\u00e9 i Residents avevano cercato di comprimere sedici minuti di musica nel disco. La band decise quindi di ripubblicare le canzoni in un album vero e proprio di pi\u00f9 ampio respiro al fine di migliorarne il sound. Per far questo, presero un EP simile ancora inedito intitolato \"Buster &amp; Glen\" e lo unirono insieme ai brani di \"Duck Stab!\" cos\u00ec da creare un LP completo. \"Duck Stab/Buster &amp; Glen\" fu pubblicato nel novembre successivo, venendo in seguito rinominato semplicemente \"Duck Stab\"."}
{"id": "4239458", "revid": "744595", "url": "https://it.wikipedia.org/wiki?curid=4239458", "title": "Fluoruro di iridio(VI)", "text": ""}
{"id": "4239464", "revid": "726373", "url": "https://it.wikipedia.org/wiki?curid=4239464", "title": "Luigi Cunsolo", "text": "Biografia.\nLuigi Cunsolo nacque a Stilo, Reggio Calabria, nel 1884, da Giuseppe e da Maria Caterina Primerano, contadini. \nDi intelletto vivace, sin dalla giovane et\u00e0 suscita l'attenzione dei lettori e della critica. Giosu\u00e8 Carducci infatti lo cita nell'ultimo volume del suo celebre Epistolario. \nLaureatosi in Giurisprudenza e in Filosofia con una tesi su Tommaso Campanella (e con relatore Giovanni Gentile), svolse la professione di insegnante in diverse citt\u00e0 italiane, a Tirana e Madrid. Mentre svolgeva la professione di Preside presso il Liceo di Pavia, fu convocato a Frosinone per fondare il Liceo Classico Norberto Turriziani.\nDal 1934, nuovamente a Roma, fu Preside dell'Istituto Magistrale A. Oriani di Piazza Indipendenza, concludendo cos\u00ec nel 1954 in quella sede la sua carriera. Si spense a Roma nel 1979.\nVincitore di diversi premi letterari, esord\u00ec precocemente con una raccolta di sonetti - \"Stilo nella tradizione e nella storia\" - dedicata alla storia suo paese natale, ricca di documenti inediti e ricerche storiche. \nTenne diverse conferenze su temi storico-letterari, pubblic\u00f2 articoli, novelle, sillogi poetiche, e diversi testi per la scuola superiore, traducendo classici della letteratura latina e collaborando con riviste periodiche e quotidiani dell'epoca come \"Il Messaggero\" di Roma."}
{"id": "4239468", "revid": "1494169", "url": "https://it.wikipedia.org/wiki?curid=4239468", "title": "Another Side", "text": ""}
{"id": "4239476", "revid": "2033069", "url": "https://it.wikipedia.org/wiki?curid=4239476", "title": "Treets", "text": "I Treets sono una marca di dolciumi venduti da Mars limitatamente nel Regno Unito, Svizzera, Francia e Germania.\nStoria.\nIl prodotto originale consisteva in arachidi ricoperte di cioccolato al latte con un guscio esterno di glassa di colore marrone scuro. Sono apparse nel Regno Unito nel 1960, successivamente commercializzate come treets arachidi, (vendute in un pacchetto giallo), insieme a Treets Toffee (vendute in un pacchetto blu) e Treets cioccolato (vendute in un pacchetto marrone). Tutti e tre i prodotti hanno in comune lo stesso rivestimento glassato, ma il ripieno delle Chocolate Treet era a forma di pulsante e unicamente con il cioccolato al latte che circondava l'arachide o toffee pellet nelle altre versioni. Tutti e tre sono stati commercializzati con lo slogan utilizzato per la variet\u00e0 di arachidi originale: \"Treets si sciolgono in bocca, non in mano\".\nIl marchio \u00e8 stato interrotto da Mars nel 1988. Treets cioccolato erano gi\u00e0 stati sostituiti con i Minstrels simili. Le arachidi Treets sono state accantonate a favore delle colorate M&amp;M's. Treets Toffee furono poi venduti come rel\u00e8, prima di essere del tutto abbandonate.\nMars ha reintrodotto il marchio Peanut Treets nel Regno Unito, Francia e Germania nel luglio 2009. Le arachidi M&amp;M's continuano ad essere vendute nel Regno Unito a fianco dei Treets."}
{"id": "4239478", "revid": "834", "url": "https://it.wikipedia.org/wiki?curid=4239478", "title": "Mike Wallace", "text": ""}
{"id": "4239482", "revid": "1305772", "url": "https://it.wikipedia.org/wiki?curid=4239482", "title": "Michael Wallace", "text": ""}
{"id": "4239493", "revid": "228587", "url": "https://it.wikipedia.org/wiki?curid=4239493", "title": "Grazioso Rusca", "text": "Biografia.\nOriginario di Rancate, inizi\u00f2 come scalpellino presso vari architetti, tra cui Simone Cantoni, di solito attivi a Milano presso la \"Veneranda Fabbrica del Duomo\": oltre ad alcuni bassorilievi per la facciata del tempio, oper\u00f2 anche a Pavia, Bergamo e nella sua provincia. Negli anni ottanta del Settecento diede avvi\u00f2 alla lunga collaborazione con l'architetto Leopoldo Pollack nel Collegio Germanico Ungarico di Pavia (oggi Collegio Cairoli): sue sono le due grandi statue della \"Filosofia\" e della \"Teologia\" poste nello scalone.\nNel Canton Ticino lavora presso la Chiesa collegiata dei Santi Pietro e Stefano a Bellinzona: nella tribuna suoi sono i bassorilievi rappresentanti la \"Moltiplicazione dei pani e dei pesci\", la \"Adorazione dell'Agnello\" e il \"Sacrificio di Isacco\", in collaborazione con Gerolamo Francesco Rusca. A Varenzo frazione di Quinto per l'Oratorio di San Rocco esegue la statua del santo titolaren el biennio 1785-1786.\nNel 1794 per la cappella di San Carlo Borromeo della chiesa parrocchiale di Santo Stefano a Rancate scolpisce la statua del santo, in stucco dipinto.\nNel biennio 1796-1797 \u00e8 attivo presso la Villa Barbiano di Belgioioso: suoi sono i sopraporta del salone da ballo e le lunette della sala da pranzo coi bassorilievi raffiguranti \"Napoleone come Ercole che soccorre l'Italia\", la \"Vittoria scrivente presso le Piramidi\", \"Mercurio e il Commercio\" e \"Marte sul carro\", questi eseguiti negli anni 1806-1810.\nNel biennio 1796-1797 a Bergamo, esegue due bassorilievi, \"Apollo e le nove Muse\" e un \"Baccanale\" per il salone ovale di Palazzo Agosti (oggi Grimelli Pedrocca), progettato pure dal Pollack. Le nicchie del salone risulta ospitassero alcune statue marmoree marmo che quindi probabilmente dovevano essere opera sua.\nLa sua opera pi\u00f9 nota sono due figuri di angeli che sostengono la mensa dell'altare della Cappella Colleoni nell'ottica della sistemazione finale all'edificio operata dal Pollack. In questa maniera dalla statuaria rinascimentale di Pietro Lombardo e dei suoi figli Antonio e Tullio si arriva a quella di Bartolomeo Manni e ai delicati angeli di gusto neoclassico del Rusca.\nSempre per un progetto del Pollack esegue le parti scultoree dell'altare della basilica di Santa Maria Maggiore a Bergamo, collaborando con Angelo Pizzi, scultore a cui gi\u00e0 si era affiancato durante il periodo del lavoro al Duomo di Milano.\nA Parabiago nel 1807-1808 si dedica alla decorazione interna della chiesa parrocchiale dei Santi Gervasio e Protasio, e per la cappella di San Giovanni Battista, a sinistra dell'ingresso, viene incaricato di realizzare la scultura in scagliola con il \"Battesimo di Ges\u00f9\".\nNella Basilica di San Gaudenzio a Novara nella cappella del Crocifisso scolpisce gli angeli dell'altare, e le statue di Sant'Ilario, San Massimo, San Gregorio Magno, San Girolamo, Sant'Ambrogio e Sant'Agostino.\nNel 1807 Carlo Amati riceve l'approvazione del progetto per il completamento architettonico della facciata del Duomo di Milano e due anni dopo il Rusca subentra a Carlo Maria Giudici nella carica di protostatuario della Fabbrica del Duomo, assurgendo in questo modo alla piramide gerarchica del principale cantiere dell'area cisalpina, segno visibile dell'apprezzamento della sua opera da parte dell'ambiente artistico e politico dell'epoca.\nSue sono quattro statue poste nelle nicchie per il salone del piano terreno del Palazzo Grataroli Maffesi De Beni scolpisce quattro statue da porre in alcune nicchie: una di queste, l\"'Apollo citaredo\", reca l'iscrizione \u00abGrazioso Rusca luganese fece l'anno 1810\u00bb.\nIn collaborazione con Pompeo Marchesi scolpisce le statue degli d\u00e8i consenti (ossia le dodici maggiori divinit\u00e0 latine) per il coronamento del Palazzo Rocca Saporiti. Nell'Arco della Pace suo \u00e8 l\"'Ingresso dei tre sovrani a Parigi\" (5 luglio 1813). Nello stesso periodo opera anche per la chiesa di Santa Maria del Carmine e per quella del Redentore.\nGrazioso Rusca mor\u00ec settantaduenne a Milano e fu sepolto al cimitero di San Gregorio, poi demolito alla fine dell'Ottocento."}
{"id": "4239497", "revid": "1305772", "url": "https://it.wikipedia.org/wiki?curid=4239497", "title": "Guy Manning", "text": ""}
{"id": "4239499", "revid": "962286", "url": "https://it.wikipedia.org/wiki?curid=4239499", "title": "Santa Dog", "text": "Santa Dog \u00e8 un album formato EP pubblicato dal gruppo musicale statunitense The Residents nel 1972. Si tratta del debutto assoluto su disco della band.\nIl disco.\nL'EP \"Santa Dog\", il cui titolo secondo qualche critico \u00e8 l'anagramma di: \"Satan God\", viene generalmente considerato il debutto discografico ufficiale dei The Residents. Prima pubblicazione ufficiale del complesso, fu prodotto in una prima tiratura limitata di un centinaio di copie come doppio 45 giri e spedito, oltre che ad amici e artisti vari, a Frank Zappa e a Richard Nixon (l'allora presidente degli Stati Uniti che per\u00f2 ovviamente rifiut\u00f2 il pacco).\nI due dischi in vinile che costituiscono l'EP sono formati da quattro brani, ognuno dei quali misteriosamente attribuito ad un diverso compositore e ad una diversa band. La copertina mostra il disegno di un cane vestito da Babbo Natale davanti ad un fondale di ossi.\nNel corso degli anni i Residents hanno dato diversi seguiti a questa loro prima opera, con gli EP intitolati \"Santa Dog '78\", \"Santa Dog '88\", \"Santa Dog '92\", e \"Santa Dog 2006\".\nFuori catalogo da anni, le quattro tracce dell'EP originale sono state inserite come bonus nella prima ristampa in versione compact disc dell'album \"Meet the Residents\" nel 1988."}
{"id": "4239502", "revid": "115139949", "url": "https://it.wikipedia.org/wiki?curid=4239502", "title": "Campionato portoghese di pallamano maschile", "text": "Il campionato portoghese di pallamano maschile \u00e8 l'insieme dei tornei istituiti ed organizzati dalla Federa\u00e7\u00e3o de Andebol de Portugal, la federazione portoghese di pallamano.\nLa prima stagione si disput\u00f2 nel 1951; dall'origine a tutto il 2019 si sono tenute 67 edizioni del torneo.\nLe squadre che vantano il maggior numero di campionati vinti sono lo Sporting CP e il Porto con 21 titoli (l'ultimo nel 2019); l'attuale squadra campione in carica \u00e8 il Porto.\nOrganizzazione del campionato.\nStruttura.\nQuella che segue \u00e8 una sintetica struttura dei primi 2 livelli del torneo.\n1. Divisao.\nLa 1. Divisao \u00e8 il massimo campionato maschile e si svolge tra 14 squadre.\nSi compone di una stagione regolare in cui i club si affrontano in un girone all'italiana con partite di andata e ritorno.\nLa squadra 1\u00aa classificata al termine della stagione \u00e8 proclamata campione di Portogallo.\nLe squadre classificate all'13\u00ba e 14\u00ba posto in classifica retrocedono in 2. Divisao, la seconda divisione del campionato, nella stagione successiva."}
{"id": "4239503", "revid": "729019", "url": "https://it.wikipedia.org/wiki?curid=4239503", "title": "Stazione di Dongdaegu", "text": "La stazione di Dongdaegu (\ub3d9\ub300\uad6c\uc5ed - \u6771\u5927\u90b1\u8b6f \"Dongdaegu-yeok\") \u00e8 una stazione ferroviaria di Taegu, si trova nel quartiere di Dong-gu ed \u00e8 la stazione che serve i treni KTX dell'alta velocit\u00e0 coreana."}
{"id": "4239508", "revid": "767487", "url": "https://it.wikipedia.org/wiki?curid=4239508", "title": "Friendship!", "text": "Friendship! \u00e8 un film del 2010 diretto da Markus Goller e interpretato da Friedrich M\u00fccke e Matthias Schweigh\u00f6fer nei panni di Veit e Tom.\nTrama.\nDopo la caduta nel muro di Berlino nel 1989, i due amici tedeschi Tom e Veit decidono di partire per gli Stati Uniti.\nGiunti a New York, a causa del poco denaro che dispongono, non posso prendere i biglietti per andare a San Francisco, e si mettono a fare l'autostop. Intanto Tom viene a sapere che Veit vuole andare a San Francisco per trovare il padre. Dopo varie peripezie, in un fast food ricevono un passaggio da un gruppo di motociclisti, ma durante una sosta tra Veit e un motociclista scoppia una lite, ma \u00e8 Tom ad essere colpito da un pugno. Un altro motociclista, Hope, cerca di aiutare i due ragazzi per farli arrivare a San Francisco e d\u00e0 loro un'auto da consegnare al fratello.\nIn un supermarket i due incontrano Zoey, una ragazza che li ospita nella sua casa e li aiuta a guadagnare soldi vendendo pezzi del muro di Berlino. Con abbastanza denaro in tasca, i tre ripartono per San Francisco, e come ultima fermata scelgono un motel. L\u00ec Tom ha un'idea per guadagnare soldi: fare uno strip in locale gay, travestiti da soldati russi. Qualche giorno dopo Veit si rimette in cammino per San Francisco, ma litiga con Tom in quanto scopre che fa coppia con Zoey, dal momento che anche Veit si era innamorato di Zoey. \nVeit arriva a San Francisco e si siede su una panchina davanti all'ufficio postale in attesa del padre, che \u00e8 solito spedirgli cartoline. Arriva per\u00f2 Tom e i due amici fanno pace. Mentre Veit si assenta per comprare due pizze, Tom vede un signore dirigersi all'ufficio con una cartolina, e si rende conto che si tratti del padre di Veit. L'uomo per\u00f2 rivela di non essere il padre di Veit e che quest'ultimo \u00e8 morto. \nAl ritorno di Veit, Tom gli rivela la verit\u00e0 e Veit scioccato comincia a correre con Tom che lo insegue. La corsa si ferma al Golden Gate Bridge, dove i due amici si abbracciano."}
{"id": "4239515", "revid": "729019", "url": "https://it.wikipedia.org/wiki?curid=4239515", "title": "Stazione di Daejeon", "text": "La stazione di Daejeon (\ub300\uc804\uc5ed - \u5927\u7530\u8b6f \"Daejeon-yeok\") \u00e8 una stazione ferroviaria di Daejeon, si trova nel quartiere di Dong-gu ed \u00e8 la stazione che serve i treni KTX dell'alta velocit\u00e0 coreana, nonch\u00e9 la pi\u00f9 importante della citt\u00e0."}
{"id": "4239521", "revid": "729019", "url": "https://it.wikipedia.org/wiki?curid=4239521", "title": "Stazione di Taegu", "text": "La stazione di Taegu (\ub300\uad6c\uc5ed - \u5927\u90b1\u8b6f \"Daegu-yeok\") \u00e8 la principale stazione ferroviaria servente il centro di Taegu, si trova nel quartiere di Dong-gu. La stazione non \u00e8 da confondere con quella di Dongdaegu utilizzata per gli spostamenti col treno ad alta velocit\u00e0 KTX."}
{"id": "4239522", "revid": "1305772", "url": "https://it.wikipedia.org/wiki?curid=4239522", "title": "Conti d'Orl\u00e9ans", "text": "I conti d'Orl\u00e9ans dal IX secolo al 987 furono i seguenti:\nConti.\nPeriodo carolingio.\nCon l'ascesa al trono di Ugo Capeto, la contea di Orl\u00e9ans fin\u00ec nei possedimenti reali.\nNel corso del XIV secolo fu creato un ducato d'Orleans."}
{"id": "4239523", "revid": "1634976", "url": "https://it.wikipedia.org/wiki?curid=4239523", "title": "Duca d'Orl\u00e9ans", "text": "Duca d'Orl\u00e9ans (in francese: \"Duc d'Orl\u00e9ans\") \u00e8 un titolo riservato alla famiglia reale francese, creato nel corso del XIV secolo. Legato al trattamento di Principe del sangue (\"princes du sang\"), il titolo di duca d'Orl\u00e9ans era dato, se possibile, al fratello minore del sovrano. In questo modo il titolare spesso formava una linea collaterale della famiglia reale francese, con un eventuale diritto di succedere al trono tra i principi pi\u00f9 prossimi al trono.\nDurante il periodo dell'Ancien R\u00e9gime il detentore del titolo spesso assumeva un ruolo politico. Il ramo Orl\u00e9ans della Casa di Valois sal\u00ec al trono con Luigi XII nel XV secolo e Luigi Filippo II di Borbone-Orl\u00e9ans, quinto duca di Orl\u00e9ans, contribu\u00ec alla fine della monarchia assoluta: a capo di una fazione a posteriori nota come \"orleanista\" e con sede nel Palais Royal, contest\u00f2 l'autorit\u00e0 del cugino Luigi XVI. Suo figlio sarebbe poi salito al trono nel 1830 dopo la rivoluzione di luglio come Luigi Filippo I, Re dei Francesi. I discendenti della famiglia sono i pretendenti orleanisti al trono di Francia, e il titolo \u00e8 stato utilizzato da alcuni membri della Casa. Il titolare del titolo ha il trattamento di Altezza serenissima.\nMedici.\nDopo il cambiamento di appannaggi da parte di Enrico II di Francia, Carlo IX diede l'Orl\u00e9ans a sua madre Caterina, gi\u00e0 Regina madre di Francia, come compenso per la fine della reggenza, soprattutto per la sua politica di tolleranza. \u00c8 stato l'unica \"suo jure\" Duchessa d'Orl\u00e9ans, quindi \u00e8 inclusa tra i Duchi."}
{"id": "4239525", "revid": "287204", "url": "https://it.wikipedia.org/wiki?curid=4239525", "title": "Lietuvos Lyga 1936-1937", "text": "L'edizione 1936-1937 del Lietuvos Lyga fu la 16\u00aa del massimo campionato di calcio lituano; il titolo fu vinto dal KSS Klaipeda, giunto al suo quinto titolo.\nFormula.\nPer la prima volta il campionato si disput\u00f2 con un formato temporale europeo, cio\u00e8 con stagioni divise su due anni solari (dall'autunno alla primavera). Il numero di squadre sal\u00ec a 9: queste ultime si incontrarono in gare di andata e ritorno per un totale di 16 incontri per squadra. Erano assegnati due punti alla vittoria, un punto al pareggio e zero per la sconfitta."}
{"id": "4239526", "revid": "1305772", "url": "https://it.wikipedia.org/wiki?curid=4239526", "title": "Lillestr\u00f8m Sportsklubb 1993", "text": "Questa pagina raccoglie i dati riguardanti il Lillestr\u00f8m Sportsklubb nelle competizioni ufficiali della stagione 1993.\nStagione.\nIl Lillestr\u00f8m chiuse il campionato al terzo posto finale, mentre l'avventura in Coppa di Norvegia si concluse ai quarti di finale, a causa dell'eliminazione dal parte del Fyllingen. I calciatori pi\u00f9 utilizzati in campionato furono Torgeir Bjarmann e Tom Gulbrandsen, con 22 presenze; Mons Ivar Mjelde fu il miglior marcatore con 19 reti, nonch\u00e9 capocannoniere del campionato."}
{"id": "4239528", "revid": "111915631", "url": "https://it.wikipedia.org/wiki?curid=4239528", "title": "Sinfonia n. 33 (Mozart)", "text": "La Sinfonia n. 33 in Si bemolle maggiore K 319 di Wolfgang Amadeus Mozart fu composta a Salisburgo e porta la data del 9 luglio 1779.\nStruttura.\nLa strumentazione prevede due oboi, due fagotti, due corni e archi.\nSono presenti quattro movimenti, coerentemente con i canoni della sinfonia del Classicismo:\nLa partitura autografa \u00e8 conservata alla Biblioteca Jagellonica di Cracovia."}
{"id": "4239530", "revid": "729019", "url": "https://it.wikipedia.org/wiki?curid=4239530", "title": "Queensland Rugby Union", "text": "La Queensland Rugby Union o QRU \u00e8 l'organo di governo del rugby a 15 nello Stato australiano del Queensland.\nFondata nel 1883, organizza un proprio campionato, la Queensland Premier Rugby, e partecipa, tramite la sua \"franchise\" professionistica, i Reds, al Super Rugby, campionato di club organizzato dalle federazioni rugbistiche nazionali australiana, neozelandese e sudafricana.\nPrima dell'era professionistica la squadra provinciale del Queensland era una rappresentativa dei migliori giocatori dello Stato ed era impegnata in incontri sia interni che internazionali con altre selezioni; fece parte delle squadre che diedero vita al Super 10, il campionato da cui poi nacque il professionistico Super Rugby del 1996.\nVanta una vittoria nel Super 10 pre-professionistico e, tramite la \"franchise\" dei Reds, una vittoria anche nel Super Rugby, ottenuta nel 2011.\nStoricamente la QRU \u00e8 stata uno dei grandi serbatoi di giocatori degli \"Wallabies\"; a titolo di esempio si citano John Eales e Michael Lynagh, entrambi campioni del mondo con la Nazionale australiana, e, pi\u00f9 recentemente, Will Genia e Digby Ioane."}
{"id": "4239533", "revid": "767487", "url": "https://it.wikipedia.org/wiki?curid=4239533", "title": "Ahmed Zuway", "text": "Carriera.\nNazionale.\nHa partecipato alla Coppa d'Africa del 2006 ed a quella del 2012."}
{"id": "4239534", "revid": "725642", "url": "https://it.wikipedia.org/wiki?curid=4239534", "title": "K 319", "text": ""}
{"id": "4239536", "revid": "1714743", "url": "https://it.wikipedia.org/wiki?curid=4239536", "title": "Giorgio Ludovico di Holstein-Gottorp", "text": "Biografia.\nGiorgio Ludovico era il dodicesimo figlio di Cristiano Augusto, duca di Holstein-Gottorp (1673 - 1726) e di sua moglie Albertina Federica (1682 - 1755), figlia di Federico VII, margravio di Baden-Durlach. Era un parente di Pietro III e di sua moglie Caterina II, della quale era zio.\nMatrimonio.\nIl 1\u00ba gennaio 1750 nel castello Prekelvits, nella Prussia orientale, spos\u00f2 Sofia Carlotta di Schleswig-Holstein-Sonderburg-Beck (31 dicembre 1722 - 7 agosto 1763), figlia di Federico Guglielmo II.\nEbbero tre figli:\nCarriera militare.\nCon l'aiuto del suo pronipote - poi l'erede al trono dell'impero russo - il Granduca Pietro Fedorovich - ricevette il 15 luglio 1744, dalla zarina Elisabetta, l'Ordine di S. Andrea e l'Ordine di Alexander Nevsky.\nFino al 1760 prest\u00f2 servizio nell'esercito prussiano, fu promosso a generale di divisione e ricevette l'norificenza dell'Ordine dell'Aquila nera. Il principe Giorgio Ludovico consegn\u00f2 diverse volte al re Federico II la petizione per il licenziamento dal servizio, ma il re lo tenne con s\u00e9 come ostaggio. \nA met\u00e0 del 1761 il principe Federico finalmente ricevette il permesso di tornare a Holstein, dove la salute dell'imperatrice Elisabetta peggiorava e ogni mese aveva delle convulsioni. Immediatamente dopo la successione di Pietro III, venne inviato a Kiel come aiutante colonnello in Russia.\nMentre il principe era in viaggio, l'imperatore lo nomin\u00f2 governatore generale dell'Holstein, con uno stipendio di 20.000 rubli all'anno, primo membro del Consiglio e il titolo SAR.\nIn Russia.\nArrivati a San Pietroburgo il 21 marzo 1762 con la moglie e accompagnato dai consiglieri dell'Holstein. Dal confine venne accolto con bandiere e salutato con dei colpi di cannone. Il 21 febbraio a San Pietroburgo fu nominato maresciallo dell'esercito russo.\nIl principe \u00e8 stato uno dei pochi che sono rimasti fedeli a Pietro III durante il colpo di Stato del 28 giugno 1762. Poi cerc\u00f2 di scappare, ma venne trovato e arrestato. \nBen presto Giorgio Ludovico fu rilasciato e, successivamente, venne nominato amministratore dell'Holstein.\nMorte.\nIl 30 luglio 1762 il principe ritorn\u00f2 a Holstein, dove un anno dopo rimase vedovo, e verso la fine del 1763 mor\u00ec."}
{"id": "4239539", "revid": "834", "url": "https://it.wikipedia.org/wiki?curid=4239539", "title": "Votiachi", "text": ""}
{"id": "4239541", "revid": "1543377", "url": "https://it.wikipedia.org/wiki?curid=4239541", "title": "Romanizzazione SASM/GNC", "text": "L'ex \"State Administration of Surveying and Mapping\" (\"Amministrazione statale per il rilevamento e la mappatura\"), il \"Geographical Names Committee\" (\"Comitato per i nomi geografici\") e l'ex \"Script Reform Committee\" (\"Comitato per la riforma ortografica\") della Repubblica Popolare Cinese hanno adottato vari sistemi di romanizzazione per il cinese, il mongolo, il tibetano e l'uiguro, noti ufficialmente come pinyin, \"Regulation of Phonetic Transcription in Hanyu Pinyin Letters of Place Names in Minority Nationality Languages\" (\"Regolamento di trascrizione fonetica in lettere Hanyu Pinyin dei nomi di luogo nelle lingue delle nazionalit\u00e0 minoritarie\") e \"Orthography of Chinese Personal Name in Hanyu Pinyin Letters\" (\"Ortografia dei nomi di persona cinesi in lettere Hanyu Pinyin\"). Questi sistemi possono essere chiamati collettivamente trascrizioni SASM/GNC/SRC o romanizzazioni SASM/GNC.\nQuesti sistemi di romanizzazione sono stati usati per le traduzioni dei nomi di persona e dei toponimi cinesi a partire dal 1978.\nTutti gli schemi eccetto il pinyin hanno una forma stretta ed una ampia, dove la forma ampia \u00e8 usata in generale. Nel caso del pinyin, i segni dei toni nella pratica sono omessi."}
{"id": "4239544", "revid": "287204", "url": "https://it.wikipedia.org/wiki?curid=4239544", "title": "FIBA European Champions Cup 1988-1989", "text": "La Coppa dei Campioni 1988-1989 di pallacanestro maschile venne vinta dalla Jugosplastika Spalato.\nHanno preso parte alla competizione 24 squadre. Le squadre giocarono due turni iniziali ad eliminazione diretta con gare di andate e ritorno (e somma dei punti), prevendo una fase a gruppi valevole per la qualificazioni alla finale, cui accedevano le prime quattro classificate, che si scontravano in semifinale. La finale \u00e8 stata organizzata a Monaco di Baviera.\nRisultati.\nPrimo turno.\nLe gare di ottavi di finale sono state giocate il 13 e il 20 ottobre 1988.\nOttavi di finale.\nLe gare degli ottavi di finale sono state giocate il 3 e il 10 novembre 1988."}
{"id": "4239545", "revid": "125670133", "url": "https://it.wikipedia.org/wiki?curid=4239545", "title": "Rainbow (manga)", "text": " \u00e8 un manga seinen scritto da George Abe e illustrato da Masasumi Kakizaki. \u00c8 stato pubblicato in Giappone da Shogakukan sulle riviste \"Weekly Young Sunday\" e \"Big Comic Spirits\", e raccolto in 22 volumi tra il 5 aprile 2003 e il 27 febbraio 2010. In Italia, il manga \u00e8 edito da Planet Manga dal 19 ottobre 2013. \u00c8 stato adattato in anime da Madhouse e VAP, diretta da Hiroshi Koujina, e trasmesso in Giappone in 26 episodi dal 6 aprile al 28 settembre 2010. Nel 2005, il manga ha vinto lo Shogakukan Manga Award nella categoria generale insieme a \"Taiy\u014d no mokushiroku\".\nTrama.\nDieci anni dalla fine della seconda guerra mondiale, il Giappone non si \u00e8 ancora economicamente ripreso. Questa situazione di povert\u00e0 e disagio porta sei ragazzi a compiere atti di violenza e furti per i quali vengono rinchiusi nel riformatorio di Sh\u014dnan, vicino a Tokyo. Nella sesta cella del secondo edificio, questi sei ragazzi tra i sedici e diciassette anni \u2014 Mario, Suppon (Tartaruga), Baremoto (Smascherato), Kyabetsu (Verza), Heitai (Soldato) e Joe \u2014 incontrano Rokurouta Sakuragi, poi soprannominato Anchan (Fratellone). Il rapporto di amicizia che si verr\u00e0 a creare tra questi giovani, permetter\u00e0 loro di coltivare i loro sogni e di non perdere la speranza per un futuro migliore, mentre la vita all'interno del riformatorio sar\u00e0 un duro inferno da affrontare.\nPersonaggi principali.\nRokurouta Sakuragi: diciottenne, lui \u00e8 il pi\u00f9 grande dei 7 protagonisti, e per questo viene chiamato dagli altri Fratellone, \"Anchan\". Inoltre Rokurouta pratica la boxe, e il suo sogno \u00e8 quello di diventare un campione. Il motivo per cui Fratellone si trova in riformatorio, \u00e8 la falsa accusa di aver ucciso il padre, che si \u00e8 suicidato a seguito del suo traumatico rientro dalla guerra e la sua incapacit\u00e0 di riadattarsi al mondo. Prima dell\u2019arrivo degli altri ragazzi nella cella 2 dell\u2019edificio 6, il Fratellone aveva avuto un altro compagno di cella, Hagino, che a seguito degli abusi da parte del dottor Sasaki si era tolto la vita lasciando un biglietto in cui spiegava la sua decisione, che viene trovato da Sakuragi. Per questo il dottore vuole evitare che lui esca vivo dal riformatorio, per impedirgli di denunciarlo; infatti, il Fratellone verr\u00e0 preso di mira costantemente dalla guardia Ishihara, complice del dottore, ma rester\u00e0 in silenzio mostrando molto carattere pur di non subire un'ulteriore pena.\nMario Minakami: diciassettenne, \u00e8 il leader non ufficiale dei 5 ragazzi. \u00c8 stato condannato dopo aver inflitto lesioni mortali ad un insegnante quando ha scoperto che l'uomo aveva appena violentato una studentessa. Ha litigato con Sakuragi il primo giorno in cui si sono incontrati, prendendole per\u00f2 di santa ragione. Da allora, Mario ha cominciato ad ammirare Sakuragi, iniziando ad allenarsi nella boxe sotto la sua supervisione, dimostrandosi abbastanza talentuoso.\nNoboru Maeda: sedicenne, soprannominato Tartaruga, \u00e8 il pi\u00f9 piccolo dei sette ragazzi. Fu mandato al riformatorio per furto, truffa, insolvenza fraudolenta e molti altri crimini che non furono mai rivelati durante la sua detenzione. Ha perso tutta la sua famiglia in un'esplosione atomica. Nonostante non abbia abilit\u00e0 nel combattimento, ha mascelle molto potenti, delle quali \u00e8 piuttosto fiero. Dopo aver lasciato il riformatorio, diventa un uomo d'affari del mercato nero guadagnando grandi quantit\u00e0 di denaro, vendendo sigari nelle vicinanze dell'Esercito USA.\nRyuuji Nomoto: diciassettenne, soprannominato Smascherato, \u00e8 il pi\u00f9 intelligente dei sette ragazzi. Fu arrestato per truffa e rapina, in particolare nei centri commerciali. Quando era giovane, lui e sua madre erano molto poveri. Dopo aver appreso che sua madre vendeva il suo corpo per guadagnarsi da vivere, era diventato diffidente verso tutti. Fu solo dopo aver incontrato Sakuragi e gli altri che impar\u00f2 ad apprezzare di nuovo l'amicizia. Sebbene non abbia capacit\u00e0 di combattimento, \u00e8 incredibilmente intelligente, capace di pensare piani molto elaborati, tirando molto spesso i ragazzi fuori dai guai.\nMansaku Matsuura: diciassettenne, soprannominato Verza. Fu mandato al riformatorio per consumo di alcool da minorenne, essendo autore di violenze da ubriaco e lasciando una vittima gravemente ferita. Nonostante i suoi crimini e le intimidatorie dimensioni fisiche, \u00e8 molto gentile e tranquillo. Gli piace mangiare e tende ad essere il pi\u00f9 allegro di tutti. \u00c8 il migliore amico di Soldato, e sebbene affermi di non essere molto intelligente, \u00e8 capace di imprese che li hanno aiutati a volte. Lavora per una societ\u00e0 di costruzioni, anche se dice di farlo per il cibo.\nTadayoshi Tooyama: diciassettenne, soprannominato Soldato. Fu mandato al riformatorio per atti di violenza e detenzione abusiva. Ha colpito violentemente il fidanzato della madre, ferendolo gravemente. Sotto consiglio di Sakuragi, inizi\u00f2 ad allenarsi con l'obiettivo di unirsi alle Forze di autodifesa. \u00c8 il migliore amico di Verza e i due lavorano insieme. Tende a rimanere la maggior parte del tempo in modo molto disciplinato quando \u00e8 in conflitto, tuttavia quando la situazione lo richiede, prender\u00e0 misure drastiche come mettersi a rischio. Dopo aver lasciato il riformatorio, si unisce all'esercito.\nJou Yokosuka: di sedici anni, soprannominato Joe, \u00e8 il pi\u00f9 silenzioso dei ragazzi. Fu mandato alla scuola disciplinare dopo aver inflitto lesioni mortali a un uomo che tent\u00f2 di violentarlo. \u00c8 orfano e ha una sorella minore di nome Meg; sono per met\u00e0 europei e per met\u00e0 giapponesi. La sua insolita pelle pallida e gli occhi blu gli conferiscono un aspetto un po' innocente e vulnerabile. Tuttavia, ha dimostrato di essere molto forte quando ha legato il Dr. Sasaki. Vuole imparare a cantare, in modo da riuscire a ritrovare sua sorella.\nIshihara: una delle guardie pi\u00f9 anziane del riformatorio Shonan. Ishihara \u00e8 un uomo brutale e sadico che si diverte a picchiare e punire gli \"studenti\" per i motivi pi\u00f9 futili. Tra tutti gli studenti, riserva un profondo rancore nei confronti di Sakuragi, perch\u00e9 era l'unico a non temerlo. Questo ha reso Ishihara segretamente spaventato da Sakuragi, specialmente quando il ragazzo lo fissa, il che lo spinge a volerlo uccidere. Non si cura n\u00e9 rispetta nessuno studente o guardia del riformatorio tranne il dottor Sasaki, che lo paga per poter violare i ragazzi. Dopo aver lasciato il riformatorio, viene trovato da Mario sulla costa, in uno stato molto emaciato. Dopo essere stato affrontato da Mario, \u00e8 lasciato alla sua merc\u00e9, dato lo stato miserabile in cui \u00e8 divenuta la sua vita.\nGisuke Sasaki: il dottore del riformatorio Shonan. Spesso dice: \"Dobbiamo trattare bene i bambini\". Segretamente, per\u00f2, Sasaki \u00e8 un pedofilo e regolarmente molesta sessualmente i ragazzi del riformatorio. Sasaki, di solito, paga Ishihara per farsi mandare dei prigionieri cos\u00ec da poterli violentare; Ishihara trova piacere in ci\u00f2, a causa della sua natura sadica. In passato, Sasaki ha violato uno degli ex compagni di cella di Sakuragi, Hagino, provocando il suicidio del ragazzo. Sasaki, come Ishihara, vuole uccidere Sakuragi prima che lasci il riformatorio perch\u00e9 \u00e8 a conoscenza dei suoi crimini e pu\u00f2 provarli. Dopo aver lasciato il riformatorio, cerca di diventare sindaco, ma viene ostacolato dai sei ragazzi, i quali lo costringono a confessare tutti i suoi crimini, che, dopo essere stati registrati, vengono annunciati in una trasmissione televisiva durante il suo discorso per essere eletto. Sasaki viene ridicolizzato e disonorato, e privato dei suoi beni, avendoli impegnati per la sua campagna elettorale.\nManga.\nLa serie manga \u00e8 stata scritta da George Abe e disegnata da Masasumi Kakizaki. \"Rainbow\" \u00e8 stato serializzato dal 2002 al 2010, inizialmente sulla rivista \"Weekly Young Sunday\" per poi spostarsi su \"Big Comic Spirits\", entrambe edita da Shogakukan. In seguito, i vari capitoli sono stati raccolti in ventidue volumi \"tank\u014dbon\" pubblicati tra il 5 aprile 2003 ed il 27 febbraio 2010.\nIn Italia la serie \u00e8 stata pubblicata da Panini Comics sotto l'etichetta Planet Manga nella collana \"Manga Mix\" dal 19 ottobre 2013 al 18 luglio 2015.\nAnime.\nGli episodi, esattamente come i capitoli del manga, sono chiamati \"crimes\" (crimini). L'opening dell'anime \u00e8 \"We're Not Alone\" dei Coldrain, mentre l'ending \u00e8 \"A Far-Off Distance\" dei Galneryus, entrambe commissionate dalla VAP.\nLa serie animata ripercorre tutta la storia presente nei primi dieci volumi del fumetto, saltando solo l'episodio dedicato a Tooyama (Soldato), rimpiazzandolo con un episodio dedicato alla mano di Mario che diviene quindi l'atto conclusivo dell'anime."}
{"id": "4239548", "revid": "459531", "url": "https://it.wikipedia.org/wiki?curid=4239548", "title": "Studi televisivi", "text": ""}
{"id": "4239550", "revid": "103622320", "url": "https://it.wikipedia.org/wiki?curid=4239550", "title": "Coppa del Portogallo (pallamano maschile)", "text": "La Ta\u00e7a de Portugal \u00e8 la coppa nazionale portoghese di pallamano maschile; \u00e8 organizzata dalla Federa\u00e7\u00e3o de Andebol de Portugal, la federazione portoghese di pallamano.\nLa prima stagione si disput\u00f2 nel 1971; dall'origine a tutto il 2012 si sono tenute 41 edizioni del torneo.\nLa squadra che vanta il maggior numero di coppe vinte \u00e8 il Sporting Lisbona, con 15 titoli. L'attuale campione \u00e8 il Benfica."}
{"id": "4239559", "revid": "640389", "url": "https://it.wikipedia.org/wiki?curid=4239559", "title": "Boualem Khoukhi", "text": "Carriera.\nHa disputato alcuni incontri in AFC Champions League."}
{"id": "4239560", "revid": "812213", "url": "https://it.wikipedia.org/wiki?curid=4239560", "title": "Telesiciliacolor", "text": ""}
{"id": "4239565", "revid": "1543377", "url": "https://it.wikipedia.org/wiki?curid=4239565", "title": "Abdulaziz Al Sulaiti", "text": ""}
{"id": "4239566", "revid": "765509", "url": "https://it.wikipedia.org/wiki?curid=4239566", "title": "Regno delle Tenebre", "text": ""}
{"id": "4239572", "revid": "123236296", "url": "https://it.wikipedia.org/wiki?curid=4239572", "title": "Sofia Carlotta di Schleswig-Holstein-Sonderburg-Beck", "text": "Biografia.\nSofia Carlotta era la figlia di Federico Guglielmo II, duca di Schleswig-Holstein-Sonderburg-Beck e della contessa Ursula Anna von Dohna-Shlobitten.\nMatrimoni.\nIl 25 gennaio 1738 a K\u00f6nigsberg, la quindicenne Sofia Carlotta spos\u00f2 un lontano parente, Alexander Emil von Dohna-Shlobitten, pi\u00f9 vecchio di 18 anni. Il 30 settembre 1745 fu ucciso nella Battaglia di Soor.\nDa questa unione nacquero tre figli:\nIl 1\u00ba gennaio 1750, nel castello Prekelvits, nella Prussia orientale, spos\u00f2 Giorgio Ludovico di Holstein-Gottorp, sesto figlio di Cristiano Augusto di Holstein-Gottorp e di Albertina Federica di Baden-Durlach.\nDa questa unione nacquero tre figli:\nIl 21 marzo 1762, Sofia Carlotta arriv\u00f2, insieme al marito, a San Pietroburgo. Dal confine furono accolti con striscioni e salutati con colpi di cannone, dove suo marito venne nominato feldmaresciallo. \nTuttavia, la situazione cambi\u00f2 dopo il colpo di Stato del 28 giugno 1762. Il marito di Sofia Carlotta era uno dei pochi che rimasero fedeli a Pietro III di Russia, che venne arrestato e la loro casa saccheggiata. Pi\u00f9 tardi Giorgio fu nominato dal imperatrice Caterina II, l'amministratore di Holstein, dove, e se ne and\u00f2 il 30 luglio 1762, chiedendo la protezione per il viaggio.\nMorte.\nLa principessa Sofia Carlotta mor\u00ec il 7 agosto 1763 all'et\u00e0 di 40 anni. Un mese dopo, il 7 settembre 1763, mor\u00ec suo marito."}
{"id": "4239573", "revid": "1305772", "url": "https://it.wikipedia.org/wiki?curid=4239573", "title": "Fotballklubben Bod\u00f8/Glimt 1993", "text": "Questa pagina raccoglie i dati riguardanti il Fotballklubben Bod\u00f8/Glimt nelle competizioni ufficiali della stagione 1993.\nStagione.\nIl Bod\u00f8/Glimt chiuse il campionato al secondo posto finale, mentre l'avventura in Coppa di Norvegia si concluse con la vittoria del trofeo, grazie al successo in finale sullo Str\u00f8msgodset. I calciatori pi\u00f9 utilizzati in campionato furono Runar Berg, Aasmund Bj\u00f8rkan, Harald Martin Brattbakk, Ola Haldorsen, Tommy Hansen, Trond Sollied, Tom K\u00e5re Staurvik e Rohnny Westad, con 22 presenze ciascuno; Runar Berg fu il miglior marcatore con 11 reti."}
{"id": "4239574", "revid": "834", "url": "https://it.wikipedia.org/wiki?curid=4239574", "title": "Lingua uighura", "text": ""}
{"id": "4239601", "revid": "6923", "url": "https://it.wikipedia.org/wiki?curid=4239601", "title": "Troms\u00f8 Idrettslag 1994", "text": "Questa pagina raccoglie i dati riguardanti il Troms\u00f8 Idrettslag nelle competizioni ufficiali della stagione 1994.\nStagione.\nIl Troms\u00f8 chiuse la stagione al settimo posto finale, mentre l'avventura in Coppa di Norvegia si concluse ai quarti di finale, a causa dell'eliminazione da parte del Molde. I giocatori pi\u00f9 utilizzati in campionato furono Tor Andre Grenersen, Arne Vidar Moen, Sigurd Rushfeldt e Per Egil Swift, tutti con 22 presenze; Rushfeldt fu anche il miglior marcatore, con le sue 13 reti."}
{"id": "4239603", "revid": "729019", "url": "https://it.wikipedia.org/wiki?curid=4239603", "title": "Infatuation (Christina Aguilera)", "text": "Infatuation \u00e8 un brano musicale della cantautrice statunitense Christina Aguilera, pubblicato come primo singolo promozionale dal suo secondo album in studio \"Stripped\" nel 2003. Una versione fisica del singolo \u00e8 stata messa in commercio dalla BMG Records in Spagna.\nAguilera si esib\u00ec per la prima volta nel brano allo show di chiusura delle Olimpiadi invernali. Dopo l'uscita dell'album, il singolo registr\u00f2 1.980.000 di ascoltatori in sole 24 ore su AOL Music, nonostante non fosse ancora stato pubblicato come singolo, ottenendo il 90% dei voti positivi. Secondo Greg Kot del Chicago Tribune il brano richiama debolmente brani come \"Livin' la vida loca\" di Ricky Martin e \"La isla bonita\" di Madonna."}
{"id": "4239607", "revid": "287204", "url": "https://it.wikipedia.org/wiki?curid=4239607", "title": "TeleAppula", "text": "Tele Appula \u00e8 una emittente televisiva pugliese nata tra le prime in Italia nel 1976 ad Altamura. Ha trasmesso in tutto il territorio Appulo Lucano sui canali UHF 44 e 46. Dopo molti anni, nel 1994 ha terminato le attivit\u00e0 televisive. Nel 2014 Giandomenico Cicirelli la riapre con una copertura ben pi\u00f9 ampia del passato coprendo tutta la Puglia e Basilicata.\nStoria.\nTele Appula nasce ad Altamura nel 1976 grazie ad una idea di quattro ragazzi Salvatore e Giuseppe Cagnazzi, Salvatore Maggi e Bartolomeo Cicirelli. La sede era negli immobili del Teatro Mercadante. Nel corso degli anni le quote societarie furono oggetto di valutazione da diversi potenziali acquirenti ma infine la TV rimase sempre al \"gruppo storico\".\nNel 1988 Tele Appula ebbe il passaggio definitivo al Gruppo Ninivaggi Spa che acquist\u00f2 il 100% della propriet\u00e0 investendo ingenti risorse finanziarie. L'era Ninivaggi si concluse che non rilasci\u00f2 le concessioni a trasmettere chiudendo definitivamente la storica tv altamurana. \nErano presenti vari notiziari, \"TA Notizie e Tutto citt\u00e0\", \"Cos\u00ec cos\u00ec cos\u00ec\", \"Tanto per\", \"Canta Baby\", \"Canta Tredici\", \"Tribune elettorali\", \"Non solo volley\".\nLa rinascita.\nTele Appula \u00e8 stata rilanciata dopo 20 anni di chiusura da Giandomenico Cicirelli.\nA distanza di molti anni dalla nascita e dopo anni di chiusura Tele Appula ritorna a trasmettere sul digitale terrestre (DVB-T). "}
{"id": "4239608", "revid": "1442080", "url": "https://it.wikipedia.org/wiki?curid=4239608", "title": "Superta\u00e7a de Portugal (pallamano maschile)", "text": "La Supertaca de Portugal \u00e8 la supercoppa di lega portoghese di pallamano maschile; \u00e8 organizzata dalla Federa\u00e7\u00e3o de Andebol de Portugal, la federazione portoghese di pallamano.\nLa prima stagione si disput\u00f2 nel 1982; dall'origine a tutto il 2018 si sono tenute 23 edizioni del torneo.\nLa squadra che vanta il maggior numero di coppe vinte \u00e8 l'ABC Braga con 7 titoli."}
{"id": "4239610", "revid": "344503", "url": "https://it.wikipedia.org/wiki?curid=4239610", "title": "The Man with the Iron Fists", "text": ""}
{"id": "4239613", "revid": "2068842", "url": "https://it.wikipedia.org/wiki?curid=4239613", "title": "Web research", "text": "Con il termine web research o web listening o web monitoring si indica un'azione di ricerca di mercato o sondaggio d'opinione che consiste nell'ascolto o monitoraggio del web, intesa come intercettazione, misurazione, analisi e interpretazione di quanto viene scritto in rete su un dato argomento, prodotto o servizio.\nObiettivi.\nLa web research \u00e8 un metodo per raccogliere e studiare l'atteggiamento e la disposizione dei propri clienti e dei clienti della concorrenza, degli attori del mercato reale e potenziale nei confronti di marchi e fenomeni.\n\u00c8 possibile tornare a ritroso nel tempo nell'intercettare quanto lasciato nel web e cos\u00ec misurare il variare di opinioni e pareri in base ad azioni intraprese dall'azienda o dai suoi concorrenti ma anche al variare di fenomeni economici, politici e sociali.\nLa raccolta dei pareri viene effettuata monitorando i social media (blog, forum, wiki, \"mainstream\", \"videosharing\") e solitamente escludendo siti proprietari, redazionali e di news, specializzate e non. Si considerano esclusivamente i giudizi spontanei non sollecitati, lasciati nel web dagli internauti, eliminando le fonti che possono inquinare e alterare tali espressioni.\nLa web research, oltre ad avvalersi della statistica e del calcolo probabilistico, ha radici in studi psicologici e filosofici iniziati nei secoli scorsi e sempre progrediti anche se rimasti in gran parte inutilizzati, chiusi in un ristrettissimo ambito universitario. Poi due innovazioni hanno mutato lo scenario: la prima, l'informatica che ha permesso di automatizzare algoritmi di semantica e semiotica ma anche di psicometria e di euristica; la seconda: il web, che rende disponibili miliardi di testi in formato analizzabile. Questi due fattori hanno permesso l'applicazione degli studi accademici per la realizzazione su larga scala di analisi e ricerche, facendo uscire le discipline di riferimento dal campo della ricerca universitaria pura.\nLa web research si differenzia dalle ricerche quantitative e qualitative (CATI, CAPI, CAWI, \"face to face\", personali, \"focus group\") sia perch\u00e9 procede deduttivamente e non induttivamente, sia perch\u00e9 non vi \u00e8 l'interazione con un questionario, con un intervistatore, con un moderatore; viene cos\u00ec eliminata una possibile fonte di distorsione del rilevamento.\nSi capovolge quindi il concetto storico di ricerca di mercato e di sondaggio di opinione: non si individua o crea un campione rappresentativo di un universo per chiedere o studiare qualcosa di specifico, identificando a priori cosa analizzare, ma si scopre quale \u00e8 l'atteggiamento e la disposizione del bacino di internauti giudicanti il fenomeno o rappresentanti il fenomeno stesso.\nNote metodologiche.\nGli algoritmi di ascolto e analisi del web sono realizzati tramite software di intelligenza artificiale; \u00e8 comunque necessario l'intervento del ricercatore sia in fase di progettazione di una web research che in fase di interpretazione dei dati rilevati. Quindi la web research si basa sul lavoro sia del ricercatore quantitativo, lo statistico, che di quello qualitativo, lo psicologo; si fonda sull'analisi numerica, probabilistica, sullo studio di come si aggregano i dati rilevati e sulla loro rappresentativit\u00e0 da un punto di vista matematico nonch\u00e9 sull'analisi semantica, semiotica e semiologia, sull'approfondimento psicologico e sociale.\nNata con l'obiettivo di misurare le relazioni tra i canali digitali e la stima di audience per canale digitale, la web research \u00e8 divenuta strumento di analisi dell'atteggiamento generale o opinion mining, basata sull'elaborazione della lingua naturale, sulla linguistica computazionale e sull'analisi del testo, finalizzate ad identificare ed estrarre informazioni misurabili da un documento.\nIl compito della web research oggi va oltre il contare aggettivi, avverbi e sostantivi e verificare in quali contesti ricorrano, il misurare gli accessi a un sito o la provenienza dei naviganti che vi accedono, per quanto tempo restano nel sito e quali pagine visitano.\nLa web research non \u00e8 finalizzata ad aumentare il volume di traffico (ambito invece degli strumenti di \"search engine optimisation\" e \"search engine marketing\") e prescinde dal web semantico.\nGrazie all'analisi semantica sono possibili ricerche pi\u00f9 evolute di quelle che si basavano unicamente sulla presenza nel documento di parole chiave; si possono costruire reti di relazioni e connessioni tra documenti secondo logiche pi\u00f9 elaborate del semplice collegamento ipertestuale.\nLa sociosemiotica negli ultimi anni ha spostato l'attenzione della semiotica stessa verso le significazioni sociali; si interessa infatti alla dimensione sociale della discorsivit\u00e0 e parte dai testi e dalle loro strutture interne per individuarne le implicazioni sociali.\nL'analisi euristica, basandosi su un meccanismo che \u00e8 parte del funzionamento di base della memoria umana, rende disponibili tutti quei contenuti che sono pi\u00f9 attinenti alle informazioni richieste.\nSoftware.\nTra i principali software di Web Research si ricordano: "}
{"id": "4239614", "revid": "1305772", "url": "https://it.wikipedia.org/wiki?curid=4239614", "title": "Unno", "text": ""}
{"id": "4239615", "revid": "1305772", "url": "https://it.wikipedia.org/wiki?curid=4239615", "title": "Monster (Kiss)", "text": "Monster \u00e8 il ventesimo album in studio del gruppo musicale statunitense Kiss, pubblicato nell'ottobre 2012 dalla Universal.\nL'album \u00e8 stato distribuito il 5 ottobre in Europa, il 9 ottobre in America e il 10 ottobre in Giappone. Il disco \u00e8 stato registrato al Conway Recording Studios e prodotto da Paul Stanley e Greg Collins, gli stessi del precedente \"Sonic Boom\". \u00c8 inoltre il secondo lavoro del gruppo inciso con il batterista Eric Singer e il chitarrista Tommy Thayer in formazione."}
{"id": "4239620", "revid": "729019", "url": "https://it.wikipedia.org/wiki?curid=4239620", "title": "Linea Kamiiida", "text": "La o linea 7, le cui stazioni sono indicate con la lettera \"K\", \u00e8 una breve linea della metropolitana di Nagoya nella citt\u00e0 di Nagoya in Giappone. La linea collega le stazioni di Kamiiida e Heian-d\u014dri, entrambe situate nel quartiere di Kita-ku, nella zona nord della citt\u00e0. La linea \u00e8 inferiore al chilometro e serve due stazioni, ma ci\u00f2 nonostante \u00e8 di grande importanza perch\u00e9 si collega con la linea Meitetsu Komaki, nella quale i treni proseguono. La linea \u00e8 in attesa di prolungamento."}
{"id": "4239622", "revid": "1543377", "url": "https://it.wikipedia.org/wiki?curid=4239622", "title": "Rallye Vert Montr\u00e9al", "text": "Il Rallye Vert Montr\u00e9al \u00e8 una competizione automobilistica con partenza e arrivo a Montr\u00e9al, riservata a veicoli alimentati tramite fonti di energia alternativa e inserita dal 2007 nel programma del Campionato del mondo FIA energie alternative."}
{"id": "4239625", "revid": "1544245", "url": "https://it.wikipedia.org/wiki?curid=4239625", "title": "Linea Verde (metropolitana di Lisbona)", "text": "La linea Verde (in portoghese: \"linha Verde\"), anche nota come linea della Caravella (in portoghese: \"linha da Caravela\") \u00e8 una linea della metropolitana di Lisbona, a servizio dell'omonima citt\u00e0, capitale del Portogallo.\nNel 1963, la stazione di Rossio fu la prima stazione di questa linea, nonostante appartenesse ancora alla linea Blu. Nel 1998 il tratto tra Rossio e Restauradores fu soppresso e quello tra Rossio e Campo Grande si \u00e8 separato dalla linea blu per diventare una linea indipendente (definita Linha Verde).\nLa linea comprende 13 stazioni, di cui 3 di interscambio con le altre linee: a Campo Grande con la linea Gialla, ad Alameda con la linea Rossa e a Baixa-Chiado con la linea Blu.\nI due capolinea sono Cais do Sodr\u00e9 e Telheiras."}
{"id": "4239629", "revid": "767487", "url": "https://it.wikipedia.org/wiki?curid=4239629", "title": "Edoardo Montaina", "text": "Tra i pi\u00f9 rappresentativi esponenti di fotografia d'arte e industriale ha realizzato archivi d'autore e progetti per imprese italiane ed estere, tra cui: Ford, Fiat, Lottomatica, Telecom, Ansaldo STS, Enel, Leonardo-Finmeccanica, Fincantieri, Magneti Marelli, Metro 5, Poste Italiane. Ha insegnato in qualit\u00e0 di docente ai seminari sulla creativit\u00e0 e la fotografia industriale organizzati dalla FEP Federazione Europea dei Fotografi.\nLa sua arte fotografica, citata per l'originalit\u00e0 dei percorsi di ricerca e per l'eccellenza dei risultati, \u00e8 riconosciuta e attestata da numerose pubblicazioni nel campo delle arti creative e della visual culture contemporanea. All'attivit\u00e0 professionale affianca da sempre un personale percorso artistico.\nBiografia.\nNato a La Spezia il 2 febbraio 1954, nella met\u00e0 degli anni Sessanta si trasferisce con la famiglia a Roma, dove compie studi classici e giuridici ed \u00e8 iniziato all'arte della fotografia da uno zio fotografo. A ventisette anni lascia l'impiego presso un istituto di credito per seguire la passione per la fotografia e farne la propria professione. Tra i primissimi lavori pubblicati da riviste di settore: l'esplorazione dell'estetica celata nelle qualit\u00e0 materiche di vetro, celluloide, fuoco e texture vegetali attraverso un uso inedito della tecnica dello still life; fotografie misteriose dove \u201cla materia di base scompare e la composizione finisce per diventare evocativa e affascinante di per s\u00e9\u201d (\"Il Fotografo\", Anno VI, n.58 feb. 1982, Mondadori). In questa prima fase, il suo approccio ai paesaggi della natura si contraddistingue per \u201celaborazioni sofisticate e affascinanti dove la realt\u00e0 viene interpretata lasciandosi trasportare da visioni quasi oniriche: ecco che i filtri, i sandwich o le doppie esposizioni regnano sovrane\u201d (Marco Bastianelli, \"Reflex\", Anno XI, n.129, dic. 1990. Ed. Reflex). Nel 1984 apre il proprio studio di fotografia dividendosi inizialmente tra fotografia naturalistica e industriale. Ma l'interesse di Montaina per il mondo del lavoro, l'attenzione riposta nel documentare le fasi del fare e del produrre contemporaneo si rivela ben presto il focus principale della sua attivit\u00e0. Agli inizi degli anni Novanta firma servizi e reportage sugli impianti produttivi per Ilva, Enea, Selenia Spazio e Alitalia pubblicati su annual report, campagne informative e pubblicitarie. Sono \u201cimmagini ad effetto: allusive, pi\u00f9 che descrittive, da cui traspare l'amore per il fotografo per la sperimentazione, per la ricerca di vie sempre diverse\u201d (\"Photo Italia\", Anno XVI, n. 178, apr. 1990, Publimedia Editrice). Alla cifra stilistica di Montaina \u00e8 riconosciuta, fin dagli esordi, la capacit\u00e0 di non ripiegare in \u201cfacili rappresentazioni trionfalistiche e autocelebrative in auge fino a qualche anno fa, ma nella volont\u00e0 di rappresentare la professionalit\u00e0, l'efficienza e il dialogo con il territorio delle imprese\u201d (\"Il fotografo professionista\", Anno XXXVII, n.36, dic.1992, Kodak edizioni).\nNella sua carriera, se da una parte ha portato avanti il discorso sulla sperimentazione fotografica utilizzando il colore come elemento di partenza, allo stesso tempo, i continui rimandi alla composizione grafica e alla gestalt conducono a uno stile personalissimo che riunisce simultaneamente pi\u00f9 anime e diversi livelli di lettura. (\"Professionisti dell'immagine\", Anno V, n.43, lug. 1991, Ed. Reflex).\nLa visione creativa di Edoardo Montaina \u00e8 forse espressa al meglio dai libri fotografici di grande formato attraverso i quali ha interpretato alcune delle pi\u00f9 importanti realt\u00e0 artistiche italiane. Tra questi: \u201cI fori Imperiali \u201d; \u201cGalleria Borghese\u201d; \u201cScuderie Papali\u201d. Incaricato dalla Presidenza della Repubblica Italiana di curare e interpretare l'immagine del Palazzo del Quirinale nel volume fotografico Invito al Quirinale.\n\"The delicate hints of our life\" (2012) \u00e8 la serie concepita per rintracciare i segni sottili che l'homo faber contemporaneo lascia sul terreno delle proprie creazioni, un corpo di opere protagoniste della mostra personale presso la Lourdes Sosa Galeria (26 maggio-15 luglio 2012) di Citt\u00e0 del Messico e di un evento multimediale nella cornice ottocentesta del Teatro Magnagni di Fidenza, seguito nel 2013 dall'installazione audiovisiva presso il Museo MAXXI di Roma e dall'exhibition presso l'ICC di Copenaghen.\nMontaina ferma i gesti consueti di uomini al lavoro, ma il centro dell'opera non sono le persone n\u00e9 il loro produrre. Il cuore \u00e8 nel passaggio. Che cosa c'\u00e8 fra un movimento e il senso che gli diamo, il valore che gli attribuiamo? Non diamo peso a gesti ripetitivi, spesso crediamo che la nostra vita sia vuota. L'ambizioso obiettivo di Montaina \u00e8 mostrare, prima che dimostrare, quanto farci sfuggire la vita sia irreale (Anna Fiorino, Il Tempo 1\u00ba marzo 2013)\nQuest'ultima produzione conferma il valore e l'originalit\u00e0 della visione artistica di un autore le cui opere continuano a parlare allo spettatore attraverso la speciale abilit\u00e0 di cogliere un particolare per portarlo fuori dal contesto e dal tempo (La Repubblica \u201317 ottobre 2012). Ogni fotografia di Edoardo Montaina narra una storia. Una storia emozionante in cui le notizie sono soltanto suggerite, sussurrate nell'orecchio.\nNel maggio 2015, si \u00e8 tenuta a Pechino nella cornice di Parkview Green, la pi\u00f9 prestigiosa che la capitale cinese offra all'arte moderna e contemporanea, la mostra \"The art of two contemporary masters. Edoardo Montaina interprets Roberto Capucci.\" La relazione tra arte della fotografia e alta moda diventa affinit\u00e0 elettiva: il dialogo sottile e sensibile tra due grandi espressioni del genio italico \u00e8 stato sapientemente allestito oltre confine negli spazi dell'atelier Ne Tiger, leggendario brand cinese di Haute Couture. Il risultato \u00e8 una preziosa serie di opere fotografiche dall'assoluta autonomia espressiva e dal forte impatto emotivo; \"fiammate di colore sprigionate da splendori rinascimentali e armonie barocche rivisitate con lo sguardo di una guizzante moderna astrazione che hanno conquistato la Cina (Il Messaggero - 18 maggio 2015).\nNel novembre 2015 si \u00e8 tenuta a Pechino, presso il BEC Beijing Exhibition Center, la mostra antologica \"Edoardo Montaina. Vision of beauty\"; sue opere fanno stabilmente parte del corpo espositivo del Museo internazionale di arte contemporanea Yihaodi International Artbase.\nLe fotografie di Montaina che raccontano la costruzione del Nuovo Canale di Panama sono raccolte nel volume The New Panama Canal. A journey between two oceans (Rizzoli, New York 2017) e sono state esposte alla Triennale di Milano in occasione della mostra celebrativa del Gruppo Salini Impregilo \"Beyond. Delivering the future for the past\".\nIn \"Ferrerit\u00e0\" (2018), libro fotografico d'autore realizzato in esclusiva per Ferrero (azienda), Montaina ha restituito attraverso il linguaggio delle immagini l'universo di valori che il brand custodisce e diffonde con successo in tutto il mondo.\nIn occasione della mostra Canova | Thorvaldsen. La nascita della scultura moderna (25 ottobre 2019 - 15 marzo 2020) allestita a Milano presso le Gallerie d'Italia, Edoardo Montaina ha realizzato per Intesa Sanpaolo un emozionante racconto per immagini, esaltando il dialogo tra i capolavori neoclassici di Antonio Canova e Bertel Thorvaldsen."}
{"id": "4239631", "revid": "6923", "url": "https://it.wikipedia.org/wiki?curid=4239631", "title": "Tesla Rally", "text": "Il Tesla Rally, intitolato allo scienziato Nikola Tesla, \u00e8 una competizione automobilistica con partenza e arrivo a Belgrado, riservata a veicoli alimentati tramite fonti di energia alternativa e inserita dal 2012 al 2014 nel programma del Coppa FIA energie alternative."}
{"id": "4239632", "revid": "834", "url": "https://it.wikipedia.org/wiki?curid=4239632", "title": "Lingua urartiana", "text": ""}
{"id": "4239634", "revid": "767487", "url": "https://it.wikipedia.org/wiki?curid=4239634", "title": "Episodi di Highlander (quinta stagione)", "text": "La quinta stagione di Highlander, composta da 18 episodi, and\u00f2 in onda tra il 1996 e il 1997.\nLa spada di Hashe.\nTrama.\nNegli ultimi tempi Richie Ryan \u00e8 perseguitato dal ricordo di Duncan MacLeod che lo sta per decapitare, cosa evitata grazie ad un proiettile di Dawson che ha fermato MacLeod, ma il suo mondo \u00e8 crollato. Ora Richie \u00e8 fuori controllo e continua a prendere teste. Una di queste \u00e8 quella di Carter Wellan (Chris Martin) e ora il miglior amico di Wellan, Haresh Clay (R\u00e9al Andrews), \u00e8 a caccia della sua vendetta. MacLeod ha gi\u00e0 avuto problemi con Clay tanti anni prima, quando questo umili\u00f2 e uccise uno dei suoi migliori maestri. MacLeod deve provare a riconquistare la fiducia di Richie mentre fa di tutto per essere colui che affronter\u00e0 Clay in combattimento.\nCaccia all'uomo.\nTrama.\nCarl Robinson (Bruce A. Young), lo schiavo divenuto giocatore di baseball, ha finalmente ottenuto la bella vita e il successo nella Major Leagues, ma quando Carl \u00e8 sfidato da un altro Immortale e i testimoni lo trovano sul corpo decapitato dell'avversario egli \u00e8 costretto a fuggire per non essere arrestato dalla polizia. Egli corre da MacLeod per avere aiuto mentre \u00e8 inseguito dall'agente dell'FBI Matthew McCormick (Eric McCormack) pure lui Immortale, il quale ha molto di pi\u00f9 dell'interesse professionale di assicurare Carl alla giustizia.\nPiccoli gangster.\nTrama.\nMacLeod ha a che fare con Johnny K (Ian Tracey), un adolescente immortale che non segue le regole degli Immortali. E Joe ha a che fare con una fidanzata di quando era giovane, Betsy Fields (Marcia Strassman).\nLicenze poetiche.\nTrama.\nDuncan ritrova se stesso come protagonista in un romanzo dove \u00e8 alle prese con un vecchio avversario (Alastair Duncan). Duncan vuole scoprire quanto l'autrice, Carolyn Marsh (Sandra Bernhard), conosce effettivamente della sua storia, ma il suo rivale \u00e8 determinato ad ucciderla.\nI soldi non sono tutto.\nTrama.\nMacLeod e Amanda (Elizabeth Gracen) si reincontrano con Cory Raines (Nicholas Lea), l'affascinante, suadente \"Clyde\" per l'Amanda \"Bonnie\" durante il loro periodo criminale attraverso cinque stati nel 1920. Amanda, sempre pronta a vivere il brivido del furto, \u00e8 tentata di seguire Cory nel suo stile di vita avventuro e spensierato quando a un certo punto capisce che MacLeod non vuole che lei stia con l'uomo. Ma MacLeod corre in suo soccorso quando si trova in una situazione molto pericolosa a causa di un piano mal pianificato dall'uomo.\nLo spettro della vendetta.\nTrama.\nJennifer Hill (Kathy Evison) crede che lo spirito di suo marito morto Alec (Kevin John Conway), un Immortale, \u00e8 ancora con lei. Lei si reca dal vecchio amico di Alec, MacLeod, e gli chiede di dare pace allo spirito del marito morto uccidendo l'Immortale che lo uccise. Richie prova una forte attrazione verso la giovane vedova fino a quando si rende conto di essere l'Immortale ricercato da Duncan.\nManie di grandezza.\nTrama.\nLa fede in Dio ha salvato Derek (Roger R. Cross) da una vita in strada fatta di violenza. Quando il giovane, divenuto la prima voce di un coro gospel, viene ucciso da un colpo di pistola sparato da un'auto, egli si risveglia toccato dalle mani di Dio che lo convince di avergli donato la vita eterna. Ma quello che avviene in realt\u00e0 \u00e8 che questo \"Dio\" lo recluta come guerriero in una guerra santa contro Satana. Si scopre che Satana \u00e8 Duncan MacLeod. Duncan deve affrontare il farneticante Immortale Lurca (Andrew Divoff). Quest'ultimo recluta degli ingenui nuovi Immortali per far fare a loro il suo lavoro, Lurca sfida MacLeod su terra consacrata, il luogo di combattimento proibito agli Immortali.\nIl nuovo profeta.\nTrama.\nUn Predicatore Immortale (Ron Perlman) si aggira in citt\u00e0 dicendo di essere Methos e incoraggiando altri Immortali a interrompere il Gioco e Richie viene coinvolto in questa pericolosa filosofia. Il combattimento di MacLeod con William Culbraith (Robert Wisden) \u2014 un altro Immortale che era al comando del campo di prigionia Confederata di Andersonville e che fu il diretto responsabile degli ordini che causarono la morte di un amico mortale dell'Highlander - \u00e8 interrotto. Dawson mette in guardia su questa sciocchezza di convincere gli Immortali a deporre le proprie spade, che \u00e8 una cosa che si conclude sempre in tragedia dove vede i convertiti uccisi da altri Immortali, con il falso Methos che continua a predicare il pacifismo in una missione senza speranza. Il vero Methos (Peter Wingfield), incredulo della situazione, si confronta con l'impostore e dopo essersi reso conto che le sue intenzioni sono sincere si convince di quanto egli sia stupido. Comunque Culbraith ha altri piani e decapita il Profeta credendo che egli sia veramente Methos e sperando che la Reminiscenza gli possa dare la forza per sconfiggere MacLeod. Alla fine, nonostante tutto, \u00e8 Richie che decapita Culbraith.\nOperazione Valkyria.\nTrama.\nDurante la Seconda Guerra Mondiale Ingrid Henning (Musetta Vander) fallisce nel suo tentativo di assassinare Adolf Hitler. Da allora lei ha fatto diventare la sua missione di vita assassinare tutti gli uomini malvagi prima che essi ottengano il potere politico e da esso vengano protetti. Ora Henning \u00e8 alla caccia di un politico razzista che sta ottenendo i suoi primi consensi. MacLeod deve confrontarsi con la sua compagna di un tempo prima che la sua crociata provochi la morte di persone innocenti.\nI cavalieri dell'Apocalisse: parte 1.\nTrama.\nMacLeod si trova a riprendere un vecchio scontro con un Immortale incontrato nel 1867 e che allora era un fuorilegge che si faceva chiamare Melvin Koren. MacLeod scopre che Koren \u00e8 in realt\u00e0 Kronos, che vive ormai da migliaia di anni ed \u00e8 pi\u00f9 forte di quanto lui stesso crede possa affrontare. A rendere le cose pi\u00f9 complicate, Cassandra \u00e8 sulle tracce di Kronos per pareggiare dei conti che hanno in sospeso. Durante l'Et\u00e0 del Bronzo, Kronos a capo di una piccola banda di Immortali chiamati \"I quattro cavalieri dell'Apocalisse\" distrugge il villaggio dove vive Cassandra e la rendono schiava. Quando Methos ricorda di essere stato uno dei Cavalieri, MacLeod gli dice che la loro amicizia \u00e8 finita. Il pi\u00f9 vecchio Immortale vivente decide suo malgrado di tornare con Kronos, il quale ha riunito i Cavalieri. Egli fa in modo, comunque, di cambiare le sorti della battaglia decisiva tra MacLeod e Kronos e della quale quest'ultimo \u00e8 pienamente convinto di poterla vincere, ma Methos \u00e8 di tutt'altra idea.\nI cavalieri dell'Apocalisse: parte 2.\nTrama.\nI quattro cavalieri dell'Apocalisse sono riuniti. Cassandra \u00e8 loro prigioniera e peggio di tutto, Methos sembra avere ripreso il passo con i suoi antichi compagni. Mentre MacLeod fa un piano per soccorrere Cassandra e affrontare Kronos per l'ultima volta, Methos cerca di capire perch\u00e9 i suoi compagni si siano riuniti dopo migliaia di anni e contemporaneamente tenta di riappacificarsi con Cassandra \u2014 la quale era stata la sua 'schiava' durante il suo periodo selvaggio nell'Et\u00e0 del Bronzo. Si scopre il piano di Kronos: egli intende utilizzare un virus incurabile fatto in laboratorio per distruggere buona parte dell'umanit\u00e0 e dominare i sopravvissuti in un suo proprio eterno impero. Methos alla fine tradisce i suoi ex compagni e lui e MacLeod uccidono contemporaneamente Kronos e Silas nei loro combattimenti simultanei. Il risultato \u00e8 una doppia Reminiscenza per MacLeod e Methos. Cassandra reclama la sua vendetta sfidando un Methos pentito e pieno di rimorsi, il suo torturatore di tanti secoli prima, ma Duncan la esorta a lasciarlo in vita. In fondo i secoli hanno veramente cambiato Methos e alla fine egli ha aiutato a salvare l'umanit\u00e0. Dopotutto, Methos aveva pianificato tutto per fare in modo che MacLeod combattesse e sconfiggesse Kronos sperando che l'amico di oggi uccidesse quello che lui considerava il Fratello Immortale di un tempo.\nIl riscatto.\nTrama.\nIl Castello LeMartin \u00e8 stato della famiglia di Marina Sonja Codhant per generazioni, ma ora il viscido Capodimonte Gary Hetherington fa leva su un vecchio credito per estorcere e tenere il castello tutto per s\u00e9. Disperata all'idea di perdere la casa di famiglia, Marina rapisce un milionario americano per ottenere un riscatto che gli permetta di saldare il vecchio debito. Sfortunatamente per Marina, il ricco e affascinante \"Richard Redstone\" da lei tenuto prigioniero non \u00e8 nessun altro che Richie Ryan.\nL'amore ritrovato.\nTrama.\nIl combattimento con le spade spagnolo \u00e8 come il ballo spagnolo, \u00e8 in parti uguali passione, scenografia e dura disciplina, e l'Immortale Octavio Consone (Anthony De Longis) \u00e8 un maestro di entrambe. Egli \u00e8 un arrogante spagnolo che 150 anni fa prov\u00f2 a insegnare a MacLeod l'arte della spada chiamata \"Il Cerchio Misterioso\". Consone combatt\u00e9 allora con MacLeod per la mano di una bellissima ragazza spagnola, con risultati tragici. Ora MacLeod deve proteggere una artista di Flamenco e sua figlia dalla vendetta di Consone.\nLa pietra degli scozzesi.\nTrama.\nSecondo le dichiarazioni ufficiali del governo britannico, il furto della Pietra degli Scozzesi, il leggendario trono reale di Scozia, dall'Abbazia di Westminster nel 1950 fu semplicemente uno scherzo goliardico di alcuni studenti. Ma and\u00f2 veramente cos\u00ec? O era in realt\u00e0 il frutto di un lavoro disorganizzato di tre Immortali pasticcioni, nel tentativo di mantenere una promessa fatta secoli prima?\nDoppio azzardo.\nTrama.\nL'agente Delaney (Stacey Travis) ritorna a Parigi per risolvere il caso di una serie di furti che sembrano perpetrati da Xavier St. Cloud (Roland Gift). Lo studente di un tempo di Xavier, Morgan d'Estaing (Marc Warren), sta usando i metodi del suo maestro per commettere questi crimini. Dopo che il veleno di Morgan avvelena un ispettore della polizia parigina e quasi uccide Delaney, Duncan deve trovare una maniera per bilanciare le regole del gioco per proteggere Delaney da un assassino senza regole.\nGenio e sregolatezza.\nTrama.\nLord George Byron (Jonathan Firth), una volta il pi\u00f9 grande e scandaloso scrittore del XIX secolo, \u00e8 ora una Rock Star. Methos (Peter Wingfield) ricorda quella volta che le sue scappatelle lo portarono a un combattimento concluso con una reminiscenza della quale la scrittrice Mary Shelley (Tracy Keating), l'autrice di \"Frankenstein\", fu testimone. Le depravazioni e gli abusi di Byron sono aumentati con il passare degli anni. Egli coinvolge nel suo pericoloso stile di vita un promettente musicista seguito da Joe Dawson, e questo preoccupa MacLeod. Alla fine avviene la tragedia, con il pupillo di Dawson che muore per una overdose di droga. Alla fine Methos capisce che il suo pupillo di un tempo \u00e8 senza speranza e MacLeod lo combatte e lo uccide.\nTrecento anni fa.\nTrama.\nDopo il massacro scozzese alla Battaglia di Culloden nel 1746, Duncan MacLeod divenne un posseduto, ossessionato, dalla voglia di uccidere i bastardi inglesi che hanno distrutto il suo popolo. Ora l'Immortale Steven Keane (Chris Larkin) \u00e8 arrivato per fare pagare a MacLeod i suoi assassini criminali. Amanda (Elizabeth Gracen) insiste con MacLeod perch\u00e9 quest'ultimo chiuda la storia con Keane decapitandolo, ma nel suo cuore MacLeod sa che Keane ha ragione, lui \u00e8 un assassino, e che lo sta giudicando proprio come lui ha giudicato tanti altri.\nLa profezia dell'archeologo.\nTrama.\nDue archeologi, Foster e Landry (Edward Jewesbury), stanno esplorando un tunnel quando si trovano faccia a faccia con una statua. Landry, quello di maggiore esperienza e superstizione, riconosce nella statua il mitico demone Zoroastriano Ahriman che affligge il mondo ogni mille anni prendendo sembianze umane. Foster viene ucciso e Landry scappa. Landry avvisa Duncan del fatto che \u00e8 lui il campione destinato ad affrontare Ahriman, ma sia lui che Richie pensano che l'uomo sia pazzo. Ma subito dopo Duncan vede James Horton (Peter Hudson), (Valentine Pelka) e altri Immortali che ha ucciso negli anni passati. Methos (Peter Wingfield) e Joe pensano che lui stia perdendo la ragione ma Richie \u00e8 determinato a stargli a fianco qualsiasi cosa succeda. Quando Richie vede Horton portare Joe in un'auto con una pistola puntata alla tempia telefona a Duncan e gli dice che si appresta a seguirli. Duncan che in quel momento si trova proprio con Joe capisce che \u00e8 una trappola. Egli raggiunge il luogo dove era diretta l'auto e qui combatte con Richie, Horton, e Kronos. Ahriman ha preso le loro forme. Lui li combatte, ma loro scompaiono tutte le volte che lui tenta un attacco. Quindi compare il vero Richie e Duncan, credendo che sia Ahriman, sferra il colpo mortale. Joe e Methos arrivano proprio nel momento in cui Ahriman ride e se ne va con l'aspetto di Richie. Duncan corre via e Joe piange sulle spalle di Methos. Richie se ne \u00e8 andato per sempre."}
{"id": "4239636", "revid": "599013", "url": "https://it.wikipedia.org/wiki?curid=4239636", "title": "Matias Loppi", "text": "Carriera.\nHa giocato perlopi\u00f9 nel massimo campionato del suo paese, la SM-Liiga, indossando a pi\u00f9 riprese le maglie dell'HIFK, del SaiPa, del HPK e del Pelicans Lahti. In patria ha giocato anche nella Mestis, con J\u00e4\u00e4urheiluseura Haukat, Kiekko-Vantaa e, per i primi due incontri del campionato 2012-2013, KooKoo Kouvola.\nVanta tuttavia anche alcune esperienze all'estero: nella seconda serie svedese, l'Allsvenskan, con il Pite\u00e5 HC, nella massima serie tedesca, la DEL, con gli Hamburg Freezers, ed nella Serie A italiana con l'SV Caldaro, nell'unica stagione che la squadra ha disputato in massima serie, il 2003-2004. Dopo diversi anni Loppi \u00e8 tornato a Caldaro, in Serie A2, preferendo la squadra altoatesina al KooKoo Kouvola."}
{"id": "4239637", "revid": "767487", "url": "https://it.wikipedia.org/wiki?curid=4239637", "title": "Lothar Meyer (calciatore)", "text": ""}
{"id": "4239644", "revid": "154326", "url": "https://it.wikipedia.org/wiki?curid=4239644", "title": "Pietro I di Holstein-Oldenburg", "text": ""}
{"id": "4239646", "revid": "834", "url": "https://it.wikipedia.org/wiki?curid=4239646", "title": "Urartiano", "text": ""}
{"id": "4239648", "revid": "834", "url": "https://it.wikipedia.org/wiki?curid=4239648", "title": "Lingua vannica", "text": ""}
{"id": "4239650", "revid": "834", "url": "https://it.wikipedia.org/wiki?curid=4239650", "title": "Lingua vanica", "text": ""}
{"id": "4239654", "revid": "599013", "url": "https://it.wikipedia.org/wiki?curid=4239654", "title": "Kurt Liebrecht", "text": ""}
{"id": "4239657", "revid": "110157", "url": "https://it.wikipedia.org/wiki?curid=4239657", "title": "Impressioni di jazz", "text": "\"Impressioni di jazz\" \u00e8 un album live del musicista emiliano Lucio Dalla. Rappresenta un'antologia delle varie registrazioni che Dalla ha effettuato in diversi concerti con la Doctor Dixie Jazz Band, complesso jazz formatosi nei primi anni 50, di cui faceva parte inizialmente anche il regista Pupi Avati e a cui Dalla giovanissimo aveva aderito in qualit\u00e0 di clarinettista e voce solista. L'album \u00e8 dunque un \"puzzle\" di esibizioni dal vivo della band, inerenti alle tourn\u00e9e degli anni 1983 e 1988, dove Dalla accompagnava i musicisti al clarinetto con numerosi interventi vocali in chiaro stile \"scat\". Sono presenti classiche reinterpretazioni di famosi pezzi jazz quali \"Jeep's Blues\" di Johnny Hodges, reinterpretata anche da Duke Ellington e \"Flying home\" di Benny Goodman, nonch\u00e9 un omaggio a Ray Charles con la sua \"Georgia on My Mind\""}
{"id": "4239659", "revid": "729019", "url": "https://it.wikipedia.org/wiki?curid=4239659", "title": "MARISTAER", "text": "La base aerea di Grottaglie \u00e8 una delle tre basi aeree della Marina Militare italiana, conosciuta come MARISTAER, acronimo di Stazione aeromobili della Marina. L'aeroporto \u00e8 intitolato al tenente di vascello Marcello Arlotta comandante di dirigibili della Regia Marina caduto in missione di guerra nel 1918 in Adriatico quando nel corso di un'azione volta a bombardare l'arsenale di Cattaro, l'aeronave con a bordo Arlotta non fece ritorno alla base.\nL'aeroporto di Grottaglie \u00e8 un aeroporto civile, con cui l'ente militare, per l'attivit\u00e0 dei propri aerei ed elicotteri, condivide l'uso della pista di volo lunga 3.280 metri con orientamento 35/17; il sedime aeroportuale si estende, all'interno di un perimetro di poco superiore ai 6 chilometri, su una superficie di 160 ettari. La struttura \u00e8 articolata in cinque aree differenti, ognuna delle quali caratterizzata da un hangar, di cui uno assegnato in concessione alla Guardia di Finanza. Degli altri hangar uno \u00e8 in uso al GRUPAER, un secondo viene impiegato come struttura tecnica per la manutenzione degli elicotteri, il terzo per il ricovero degli elicotteri in linea di volo ed il quarto a disposizione per una futura utilizzazione.\nStoria.\nOrigini.\nLe origini della base risalgono alla Prima guerra mondiale dall'esigenza di difendere il porto di Taranto, quando negli anni 1915-1916 furono costruiti i primi hangar per dirigibili e piccoli aerei che operavano prevalentemente in Adriatico.\nNel 1923 con la costituzione della Regia Aeronautica la base pass\u00f2 sotto il controllo della neocostituita forza armata e durante il ventennio fascista, in cui le forze armate furono notevolmente potenziate, l'aeroporto divenne Scuola centrale di pilotaggio per oltre 200 allievi di varie nazionalit\u00e0.\nNel 1939 in sole 36 ore, dalla base venne trasportato in Albania un intero reggimento dei Granatieri di Sardegna con 40 trimotori.\nDurante la Seconda guerra mondiale l'aeroporto ha assunto il compito di proteggere i porti di Taranto e di Brindisi e la citt\u00e0 di Lecce e quando si apr\u00ec il fronte sui Balcani, da Grottaglie partirono le squadriglie da bombardamento, una delle quali comandata dal capitano-pilota Bruno Mussolini, che mor\u00ec durante un'azione di guerra.\nNel gennaio del 1941 inizi\u00f2 la coabitazione con gli aerei tedeschi ed a met\u00e0 dicembre caddero sull'aeroporto le prime bombe nemiche. Dal 4 giugno al 4 settembre del 1943 l'aeroporto sub\u00ec cinque pesanti bombardamenti che distrussero la gran parte degli aerei italiani e tedeschi, nonch\u00e9 le strutture aeroportuali. Le perdite umane furono rilevanti: 71 morti e 146 feriti.\nDopo l'8 settembre l'aeroporto venne occupato dalla RAF e nell'estate del 1945 quel che era rimasto dell'aeroporto fu restituito all'Aeronautica Militare italiana, pur restando presidio degli Alleati sino al 1950.\nA dicembre del 1950 ebbe inizio la ricostruzione dell'aeroporto. Per la particolare posizione geografica, vista la vicinanza con Taranto l'aeroporto divenne la base dell'86\u00ba Gruppo Antisom dell'Aeronautica Militare, che ha cooperato strettamente con la Marina Militare e che aveva in dotazione aerei Curtiss Helldiver e PV 2 Lockheed Harpoon. Il Gruppo Antisom lasci\u00f2 Grottaglie alla fine degli anni cinquanta e nella base venne istituita la Scuola centrale istruttori di volo dell'Aeronautica Militare.\nMaristaeli.\nNel 1972 venne raggiunto un accordo tra la Marina e l'Aeronautica per la realizzazione di infrastrutture, per la manutenzione degli elicotteri AB 204 imbarcati sulle unit\u00e0 navali della II Divisione navale di base a Taranto e per prestare assistenza ai Servizi Volo delle unit\u00e0 stanziate nella base Taranto che fino ad allora facevano riferimento al 2\u00ba GRUPELICOT di MARISTAELI - Catania e il 1\u00ba marzo 1976 a Grottaglie venne costituito ufficialmente, nella zona sud dell'aeroporto di Grottaglie, il 4\u00ba Gruppo elicotteri.\nNel 1979 venuti a cessare i servizi logistici assicurati dall'Aeronautica Militare, a Grottaglie venne costituita il Comando stazione marittima elicotteri denominato MARISTAELI Grottaglie, alle dipendenze organiche del Dipartimento marittimo di Taranto.\nNella seconda met\u00e0 degli anni ottanta venne deciso, da parte dei vertici della Marina, di dislocare a Taranto la portaerei leggera \"Garibaldi\" e con l'acquisizione degli AV-8B Plus destinati a essere imbarcati sulla portaerei venne costituito nel 1991 il Gruppo aereo cui vennero assegnati i velivoli ad ala fissa.\nMARISTAER.\nNel 1996 la Marina Militare assumeva la giurisdizione dell'intero sedime aeroportuale e nell'occasione sul piazzale principale della base venne posta una targa recante la seguente iscrizione:\n\"Noi uomini di mare, che da questo luogo gi\u00e0 sacro alla storia ci levammo alti nei cieli, qui ritornammo fedeli alla nostra missione e per il bene della Patria\".\nNel 1999 veniva adottata la nuova denominazione \"Stazione aeromobili della Marina Militare\" a sottolineare la specifica caratteristica della base che a differenza delle altre due, che ospitano solamente elicotteri, accoglie anche velivoli ad ala fissa.\nNel 2000 venne costituito il Comando delle Forze Aeree della Marina, alle dipendenze del Comando in capo della Squadra navale, sotto il cui controllo sono transitate le tre basi aeree della Marina Militare.\nOrganizzazione.\nMARISTAER - Grottaglie coordina l'attivit\u00e0 del 4\u00ba Gruppo elicotteri e del Gruppo aereo e si occupa della gestione di tutti i servizi logistici ed amministrativi della base, dell'efficienza delle infrastrutture aeroportuali e della gestione del magazzino di cui si servono sia i Gruppi di volo della base che i Servizi volo delle unit\u00e0 della base di Taranto. Di particolare rilevanza \u00e8 l'attivit\u00e0 del laboratorio elettronico che si occupa delle schede elettroniche dei velivoli; questo perch\u00e9 ormai tutte le componenti di bordo di un aeromobile moderno sono gestite elettronicamente, con vari sottosistemi collegati tra loro da un bus, detto DataLink e standardizzato con delle specifiche norme militari.\n4\u00ba GRUPELICOT.\nIl 4\u00ba GRUPELICOT svolge compiti di preparazione e manutenzione dei velivoli imbarcati sulle unit\u00e0 di base a Taranto. La costituzione del nuovo reparto per la manutenzione degli elicotteri imbarcati si \u00e8 resa necessaria per evitare lunghi e costosi trasferimenti degli AB 204 alla base pi\u00f9 vicina di Catania Fontanarossa, distante circa 500 chilometri. Nel primo anno di attivit\u00e0 al 4\u00ba Gruppo elicotteri non sono stati assegnati velivoli, in quanto a Grottaglie venivano regolarmente rischierate sezioni di elicotteri appartenenti ad altri reparti. Il gruppo riceve il suo primo velivolo, un elicottero AB 204 il 12 aprile 1977, ma il vero salto di qualit\u00e0 del reparto avviene con l'arrivo dei primi AB 212 ASW consegnati al reparto a meta del 1978, mentre vengono completamente dimessi gli AB 204 con il trasferimento degli ultimi esemplari presso il 2\u00ba Gruppo elicotteri di Catania. Il 28 ottobre 1978 per la prima volta un elicottero del 4\u00ba Gruppo viene impiegato in una missione reale di soccorso. Oltre all'assistenza degli elicotteri della II Divisione navale di Taranto il gruppo svolge missioni addestrative a favore di altri enti o reparti della Marina Militare, in particolare MARICENTADD, il centro di addestramento della Marina di Taranto presso cui si addestrano gli equipaggi della Marina Militare.\nI piloti del 4\u00ba GRUPELICOT hanno a lungo cooperato con il COMSQUALI, il Comando squadriglia aliscafi della III Divisione navale per fornire alle unit\u00e0 della classe Sparviero la copertura radar ed il supporto ECM/ESM di cui queste particolari unit\u00e0 navali avevano bisogno con dei velivoli AB 212 ESW \u201cGufo\u201d appositamente modificati, sui quali al posto del sonar era stata installata una suite completa di guerra elettronica.\nIl reparto ha ricevuto la Bandiera di combattimento il 18 novembre 1989.\nLa linea di volo del 4\u00ba GRUPELICOT \u00e8 costituita da elicotteri AB 212 ASuW/ASW per la lotta antinave e antisommergibile ed elicotteri AB 212 NLA e SH-3D Sea King per il Nucleo lotta anfibia costituito nel maggio 1994 per cooperare con il Reggimento \"San Marco\" con gli elicotteri che hanno ricevuto opportune modifiche per questo compito. Gli elicotteri nella versione \"eliassalto\" per il supporto alle forze anfibie e alle forze speciali, sono privi di sensori radar, sonar e FLIR e sono equipaggiati di due mitragliatrici da 12,7 mm, due mitragliere brandeggiabili MG 42/59 lanciarazzi e sistema integrato di autoprotezione passivo (SIAP) e attivo, con sensori antimissile e sistema di lancio automatico di falsi bersagli radar (chaffs) e IR (flares) per la sopravvivenza in territorio ostile.\nGli AB 212 ASW/ASuW sono dotati di moderni sensori, quali il sonar panoramico AQS-13B, il radar APS-705 e del FLIR STAR SAFIRE AN/AAQ-22 che permette di estendere la capacit\u00e0 di scoperta ottica grazie a una telecamera ed a un sensore infrarosso giro stabilizzato e sono dotati di apparato LINK/TG-2, per la guida di missili superficie-superficie tipo Teseo. Per le missioni ASW l'armamento \u00e8 costituito da due siluri Mk 46, mentre in versione ASuW sono in grado d guidare missili Teseo lanciati da una nave grazie agli aggiornamenti mediante il sistema di Datalink. Oltre a ci\u00f2 l'elicottero pu\u00f2 essere dotato di apparato LINK/TG-2, per la guida di missili superficie-superficie tipo Teseo e pu\u00f2 trasportare fino a due siluri Mk 46. La versione eliassalto ha visto lo sbarco dei sistemi elettronici caratteristici della versione e dispone di corazzature sui sedili piloti e pavimento cabina removibili, illuminazione interna ed esterna NVG (Night Vision Goggles), e sono armati di due mitragliere HMP Heavy Machine-gun Pod) calibro 12.7 mm, due mitragliere brandeggiabili MG 42/59, due lanciarazzi HL 19/70. Nella versione ASW/ASuW l'equipaggio \u00e8 costituito da 2 piloti e 2 operatori, mentre nella versione NLA oltre ai due piloti l'elicottero \u00e8 in grado di trasportare fino a 5 operatori del Reggimento San Marco o delle Forze speciali.\nGli elicotteri SH 3D NLA hanno subito le stesse modifiche degli AB 212 per il supporto alle Forze anfibie e alle Forze speciali, col la rimozione di sensori radar, sonar e FLIR ed equipaggiati con sedili per i piloti corazzati, filtro antisabbia a protezione delle prese d'aria, illuminazione interna ed esterna NVG (Night Vision Goggles), ed equipaggiati con lo armamento e lo stesso sistema integrato di autoprotezione passivo (SIAP) e attivo degli AB 212 NLA per la sopravvivenza in territorio ostile. Gli SH 3D NLA sono in gradi di trasportare due piloti e fino a 16 operatori del Reggimento San Marco o delle Forze speciali.\nPer quanto riguarda l'attivit\u00e0 operativa, il gruppo \u00e8 stato impegnato in varie operazioni, tra cui le principali sono state:\nGRUPAER.\nIl GRUPAER, il Gruppo aeromobili imbarcati, \u00e8 l'unico reparto di volo dell'Aviazione Navale della Marina Militare Italiana ad avere in linea velivoli ad ala fissa. Il GRUPAER \u00e8 nato ufficialmente nel febbraio 1991 in previsione della consegna dei primi Harrier II. La consegna ai piloti e tecnici della Marina Militare dei primi due velivoli, due TAV-8B bi-posto in versione da addestramento, avvenne il 7 giugno 1991 presso la base dei \"Marines\" a Cherry Point nella Carolina del Nord.\nLa cerimonia ufficiale di consegna dei velivoli alla Marina Militare avvenne il successivo 23 agosto a bordo del \"Garibaldi\" ormeggiato nella base americana di Norfolk in Virginia. Il Gruppo fece rientro in Italia il successivo 24 settembre con i velivoli che raggiunsero la base aerea di Grottaglie.\nNella primavera del 1994 il \"Garibaldi\" fece ritorno negli Stati Uniti per ricevere i primi tre AV-8B in versione monoposto. Il resto dei velivoli verr\u00e0 costruito in Italia su licenza dalla Alenia con la linea di volo composta in totale da 18 velivoli che verr\u00e0 completata nel novembre 1997.\nIl compito principale del reparto \u00e8 la difesa aerea della flotta navale, di appoggio tattico ad operazioni terrestri ed anfibie e di ricognizione aerea. La difesa aerea della flotta viene svolto in modo particolar durante le varie missioni di \"peacekeeping\" svolte dalle unit\u00e0 navali della Marina Militare nei vari mari del mondo.\nIl Gruppo aereo imbarcato del \"Garibaldi\" tra l'11 gennaio e il 23 marzo 1995 ha avuto il suo primo impegno operativo reale con la partecipazione alla missione Ibis III in Somalia per il ritiro del contingente di pace delle Nazioni Unite, con gli Harrier II del GrupAer che hanno svolto numerose missioni di ricognizione e supporto ai \"Marines\" statunitensi e al Reggimento San Marco e in tale occasione la componente aerea della Marina Militare \u00e8 stata la prima forza aerea al mondo ad impiegare l'AV 8B Plus in una reale missione.\nIl GrupAer ha ricevuto la Bandiera di combattimento il 28 giugno 1996 donata dal gruppo ANMI di Andria.\nDa marzo a giugno del 1997 il GrupAer ha partecipato all'Operazione \u201cAlba Neo\u201d (Albania Non Combat Evacuation Operation) con velivoli armati che giornalmente decollavano dalla base di Grottaglie.\nNel 1999 con la guerra del Kosovo e l'impegno dell'Italia nell'Allied Force i caccia AV-8B II+ Harrier del GrupAer imbarcati a bordo del \"Garibaldi\", hanno svolto, a partire dal 13 maggio 1999, 30 sortite per 63 ore di volo, impiegando bombe Mk 82 e GBU-16 e missili AGM-65 Maverick.\nIn seguito agli attentati dell'11 settembre 2001 e la guerra al terrorismo proclamata dal Presidente degli Stati Uniti Bush, con la partecipazione dell'Italia all'operazione Active Endeavour il GrupAer imbarcato a bordo del \"Garibaldi\" ha operato in Oceano Indiano dal 3 dicembre 2001 al successivo 1\u00ba marzo 2002 e nel corso della missione gli AV-8B del GrupAer hanno effettuato 288 missioni per complessive 860 ore di volo ed i quasi 1500 componenti degli equipaggi delle unit\u00e0 navali e del gruppo aereo che hanno partecipato alla missione hanno svolto compiti di controllo, intercettazione/interdizione in mare e di supporto aereo e interdizione aerea in territorio afgano.\nNel settembre 2006 il GRUPAER \u00e8 stato impiegato in Libano nell'operazione Leonte, effettuando missioni di ricognizione volte a controllare il traffico mercantile da e per le coste libanesi.\nNel corso della guerra civile libica, dal 26 marzo al 26 luglio 2011 il GRUPAER \u00e8 stato impegnato in ambito NATO nell'Operazione Unified Protector nel quadro dell'Intervento militare in Libia deciso in seguito alla risoluzione 1970 del Consiglio di sicurezza delle Nazioni Unite."}
{"id": "4239665", "revid": "110157", "url": "https://it.wikipedia.org/wiki?curid=4239665", "title": "La tigre e la neve (romanzo)", "text": "La tigre e la neve \u00e8 il romanzo scritto da Roberto Benigni e Vincenzo Cerami in base alla loro sceneggiatura del film \"La tigre e la neve\", girato e distribuito nel 2005 con la regia di Benigni. Il libro \u00e8 stato pubblicato dalla Einaudi nel 2006.\nTrama.\nNel 2003, poche settimane prima dello scoppio della guerra in Iraq, il docente romano di prosa e poesia Attilio de' Giovanni passa le sue giornate ad assistere le sue figlie e a sognare ogni notte un matrimonio. Infatti Attilio si \u00e8 appena divorziato e la donna che sogna ogni notte di sposare, in una moschea dagli aspetti di una chiesa cristiana gestita da un Rabb\u00ec, \u00e8 Vittoria, nota giornalista in procinto di scrivere un libro sulla vita di un celebre poeta arabo da tanto tempo trasferitosi in Francia di nome Fu\u00e0d. Anche Attilio, facendo parte del circolo, conosce il poeta e pensa di sfruttare l'occasione di un incontro artistico per conoscere meglio Vittoria, ma questa non sembra nemmeno accorgersi di lui e se lo fa lo fredda con false promesse e sorrisi gelidi.Attilio \u00e8 disperato e trascura tutti i suoi doveri, ovvero quello di rendersi conto del periodo di crisi e di guerra in cui anche l'Europa sta per essere coinvolta e una causa giudiziaria in cui \u00e8 stato coinvolto. Una grande svolta per Attilio si verifica quando una chiamata gli comunica che Vittoria, recatasi a Bagdad per seguire Fu\u00e0d, \u00e8 rimasta ferita gravemente in un'esplosione, procurandosi un danno al cervello che l'ha fatta sprofondare in un coma che sembra inguaribile.Attilio non si perde d'animo e corre sul posto, ma qui si rende conto di trovarsi in un ambiente totalmente diverso da quello letterario e fantasioso in cui era abituato a convivere e soprattutto comprende che i quella terra bellissima e fantastica, purtroppo sotto assedio per via del generale Saddam Hussein, la forza dei suoi idoli Dante Alighieri, Walt Whitman e altri non hanno alcun potere. Solo l'amicizia che il poeta ha per Fu\u00e0d pu\u00f2 aiutarlo nell'impresa di salvare la vita a Vittoria."}
{"id": "4239689", "revid": "61051", "url": "https://it.wikipedia.org/wiki?curid=4239689", "title": "James Morrison (calciatore)", "text": ""}
{"id": "4239692", "revid": "180559", "url": "https://it.wikipedia.org/wiki?curid=4239692", "title": "Enrico Petrucci", "text": "Biografia.\nConcertista di chitarra classica e di flamenco, apprezzato in tutto il mondo per il suo repertorio molto impegnativo che spazia da Joaqu\u00edn Rodrigo (Concerto d'Aranjuez) ai brani pi\u00f9 virtuosi di Paco de Luc\u00eda (Entre dos Aguas, Rio Ancho), passando per Piazzolla, T\u00e1rrega, Turina, Villa-Lobos, ecc.\nLaureato in musicologia, con una tesi sulle contaminazioni musicali del flamenco \u00e8 uno dei maggiori esperti della storia del flamenco e dei movimenti migratori dei popoli gitani. Ha tenuto concerti presso prestigiose istituzioni musicali di tutto il mondo, Buenos Aires, Palma de Mallorca, Alicante, Salamanca, Barcellona, Siviglia, Nizza, ecc. In Italia \u00e8 da circa un ventennio protagonista delle pi\u00f9 importanti rassegne musicali estive dove si esibisce sia come solista che con il gruppo Hijos del Comp\u00e1s, di cui \u00e8 cofondatore insieme al chitarrista-cantante Emanuele Inserto. Del gruppo fa anche parte la ballerina argentina Mar\u00eda Jos\u00e9 S\u00e1nchez.\nHa condiviso il palco con grandi nomi del concertismo internazionale come Manuel Roldan, Markan Vranic, Veronica Medina, Alirio D\u00edaz, ecc. Ha composto brani molto diffusi ed apprezzati in special modo in America Latina, dove i suoi dischi sono principalmente distribuiti.\nHa preso parte come compositore ed esecutore alla realizzazione di molti progetti discografici di altri artisti. Petrucci risulta, inoltre, essere uno dei pi\u00f9 apprezzati interpreti delle opere musicali di Federico Garc\u00eda Lorca."}
{"id": "4239693", "revid": "729019", "url": "https://it.wikipedia.org/wiki?curid=4239693", "title": "Linea Meik\u014d", "text": "La , anche chiamata linea 2 o linea E per via del prefisso delle sue stazioni, \u00e8 una linea della metropolitana di Nagoya nella citt\u00e0 di Nagoya in Giappone. La linea collega le stazioni di Kanayama e Nagoyak\u014d passando per il quartiere di Minato-ku nella zona portuale della citt\u00e0. Il colore della linea sulle mappe \u00e8 il lilla, con una striscia bianca. I treni proseguono sulla linea Meij\u014d.\nStoria.\nLa linea era inizialmente parte della linea Meij\u014d. Quando la linea 4, la parte pi\u00f9 orientale dell'attuale linea circolare venne completata nel 2004, questa venne rinominata in Linea Meij\u014d, e la parte rimanente, fra Kanayama e Nagoyak\u014d, fuori dall'anello, venne chiamata linea Meik\u014d. Il nome Meik\u014d deriva dai kanji abbreviati per \"Porto di Nagoya\"."}
{"id": "4239694", "revid": "311148", "url": "https://it.wikipedia.org/wiki?curid=4239694", "title": "Moody\u2019s Investor Service", "text": ""}
{"id": "4239696", "revid": "104458", "url": "https://it.wikipedia.org/wiki?curid=4239696", "title": "Federazione di pallamano della Germania", "text": "La Federazione di pallamano della Germania (ted.: Deutscher Handballbund) \u00e8 l'ente che governa la pallamano in Germania.\n\u00c8 stata fondata nel 1949 ed \u00e8 affiliata alla International Handball Federation e alla European Handball Federation.\nLa federazione assegna ogni anno il titolo di campione di Germania e le coppe nazionali sia maschili sia femminili.\nControlla e organizza l'attivit\u00e0 delle squadre nazionali.\nLa sede amministrativa della federazione \u00e8 a Dortmund.\nSquadre nazionali.\nLa federazione controlla e gestisce tutte le attivit\u00e0 delle squadre nazionali tedesche.\nCompetizioni per club.\nLa federazione annualmente organizza e gestisce le principali competizioni per club del paese."}
{"id": "4239698", "revid": "834", "url": "https://it.wikipedia.org/wiki?curid=4239698", "title": "Orrei", "text": ""}
{"id": "4239707", "revid": "830939", "url": "https://it.wikipedia.org/wiki?curid=4239707", "title": "Heinrich Paulus", "text": "Docente di lingue orientali a Jena dal 1789, nel 1803 si spost\u00f2 a W\u00fcrzburg e nel 1811 a Heidelberg. Nel 1823 fu professore di Ludwig Feuerbach che, proprio dopo aver frequentato le sue lezioni, cap\u00ec di non essere attratto dalla teologia ma dalla filosofia.\nSuppose che i fatti evangelici si spiegavano in \"modo naturale\", senza alcun legame con il soprannaturale: la resurrezione di Ges\u00f9 avvenne perch\u00e9 Ges\u00f9 fu posto nella grotta non ancora deceduto e nello stesso modo avvenne la resurrezione di Lazzaro. La teoria teologica di Paulus, in parte ispirata ai principi etici della filosofia morale di Immanuel Kant, fu dapprima tenuta in considerazione, poi gradualmente dimenticata."}
{"id": "4239712", "revid": "182396", "url": "https://it.wikipedia.org/wiki?curid=4239712", "title": "Tarichee", "text": ""}
{"id": "4239713", "revid": "599013", "url": "https://it.wikipedia.org/wiki?curid=4239713", "title": "Salom\u00e8 (discepola di Ges\u00f9)", "text": ""}
{"id": "4239718", "revid": "53282264", "url": "https://it.wikipedia.org/wiki?curid=4239718", "title": "Reuptake", "text": ""}
{"id": "4239721", "revid": "1543377", "url": "https://it.wikipedia.org/wiki?curid=4239721", "title": "Il pappagallo di Flaubert", "text": "Il pappagallo di Flaubert (\"Flaubert's Parrot\") \u00e8 un romanzo di Julian Barnes del 1984. Il romanzo venne considerato nella selezione finale per il Booker Prize di quell'anno.\nIl romanzo vede come protagonista Geoffrey Braithwaite, studioso amatoriale della vita di Gustave Flaubert, alla ricerca del vero pappagallo impagliato che aveva ispirato un racconto dello scrittore francese."}
{"id": "4239722", "revid": "834", "url": "https://it.wikipedia.org/wiki?curid=4239722", "title": "Lingua pitta", "text": ""}
{"id": "4239726", "revid": "124653223", "url": "https://it.wikipedia.org/wiki?curid=4239726", "title": "Kateri Tekakwitha", "text": "Biografia.\nNata con il nome di Gah-Dah-Li Degh-Agh-Widtha ad Ossernenon, nei pressi dell'odierna Auriesville, Stato di New York, da un capo irochese mohawk e da una donna algonchina cristiana, rimase orfana di padre e di madre a quattro anni in seguito ad un'epidemia di vaiolo, rimanendone essa stessa sfigurata in volto.\nFu adottata dagli zii, che non avevano figli, dedicandosi alla caccia ed al lavoro nei campi.\nEra particolarmente abile nella concia delle pelli e nel ricamo con le perline.\nBen presto per\u00f2 venne derisa dalla famiglia adottiva per la sua fede, e per questo veniva bastonata e minacciata.\nGli zii cercarono con l'inganno di darla in sposa ad un giovane guerriero: questo fatto spinse Caterina a fuggire presso la missione di Sault-Saint-Louis dei gesuiti che era appena stata fondata a Kahnawake, in Canada. I gesuiti rimasero sorpresi dal suo comportamento e la chiamarono \"Giglio degli Agniers\" (termine francese allora in uso per indicare i mohawk). Venne battezzata nel giorno di Pasqua del 1676, ricevendo il nome di Caterina, e alla missione dei gesuiti trascorse il resto della vita, dedicandosi al lavoro e alla preghiera.\nIl 25 marzo 1679 si consacr\u00f2 a Ges\u00f9, rifiutando di sposarsi e vivendo secondo il modello religioso, facendo cio\u00e8 voto di perpetua verginit\u00e0.\nMor\u00ec a Kahnawake il 17 aprile 1680, a ventiquattro anni, stremata dalle dure penitenze che ne avevano minato la gi\u00e0 gracile salute.\nCulto.\nAlla fine del XIX secolo la chiesa nordamericana andava alla ricerca di modelli \"locali\" di santit\u00e0: e fu in tale contesto che la storia di Kateri l'indiana venne riesumata, introducendone nel 1884 la causa di beatificazione. Pio XII la dichiar\u00f2 venerabile nel 1943. Fu beatificata da Giovanni Paolo II il 22 giugno 1980 e canonizzata da papa Benedetto XVI il 21 ottobre 2012. \u00c8 la prima santa autoctona dell'America del Nord (prima di lei, i pochi santi statunitensi o canadesi erano tutti euroamericani, ossia in maggioranza europei di nascita), e per di pi\u00f9 \u00e8 una santa binazionale: nata negli Stati Uniti, \u00e8 morta in Canada.\nIl 25 gennaio 2017 santa Caterina Tekakwitha \u00e8 stata confermata patrona secondaria della diocesi di Saint Paul in Alberta.\nRiferimenti culturali.\nKateri Tekakwitha \u00e8 apparsa in due romanzi: \"Belli e perdenti\" (\"Beautiful Losers\") di Leonard Cohen (1966) e \"Fathers and Crows\" di William T. Vollmann (1992). Inoltre viene citata nel romanzo di Jacques Poulin \"Volkswagen Blues\"."}
{"id": "4239727", "revid": "767487", "url": "https://it.wikipedia.org/wiki?curid=4239727", "title": "David Lichine", "text": "Biografia.\nDopo aver studiato a Parigi con Bronislava Nijinska, entr\u00f2 presto nella compagnia di Ida Rubinstein. Nel 1941 si trasfer\u00ec negli USA, ove diede alla luce opere coreografiche come \"La Cr\u00e9ation\" (1948) e \"Le rencontre\" (1948)."}
{"id": "4239728", "revid": "834", "url": "https://it.wikipedia.org/wiki?curid=4239728", "title": "Lingua curone", "text": ""}
{"id": "4239732", "revid": "2093951", "url": "https://it.wikipedia.org/wiki?curid=4239732", "title": "Il senso di una fine", "text": "Il senso di una fine (\"The Sense of an Ending\") \u00e8 un romanzo di Julian Barnes del 2011, vincitore del Booker Prize di quell'anno.\nTrama.\nTony Webster, ormai anziano, solo e in pensione, riceve un insolito testamento da parte di una donna conosciuta molti anni prima. Si tratta della madre di Veronica, la sua ragazza ai tempi dell'Universit\u00e0. La donna gli ha lasciato una modesta somma di denaro, ed un diario appartenuto ad Adrian Finn, compagno di scuola di Tony alle superiori. Alla ricerca di un \"senso\", Tony ripercorre la parte della sua vita legata a quelle persone, dilata il tempo, incerto di fronte all'autenticit\u00e0 dei suoi ricordi, ed attento ad analizzare ogni cosa, cosciente della differenza fra il modo in cui ricordiamo gli eventi, ed il modo in cui essi si sono svolti realmente. L'unica evidenza della storia, quale che essa sia, \u00e8 che qualcosa \u00e8 successo, suggerisce Adrian Finn durante un'interrogazione scolastica.\nAdattamento cinematografico.\nNel 2017 dal romanzo \u00e8 stato tratto il film inglese omonimo, intitolato in Italia \"L'altra met\u00e0 della storia\", diretto da Ritesh Batra."}
{"id": "4239743", "revid": "767487", "url": "https://it.wikipedia.org/wiki?curid=4239743", "title": "Tesoro (antica Grecia)", "text": "Nell'antica Grecia, il tesoro (, ) era un piccolo edificio che le pi\u00f9 importanti Citt\u00e0-Stato greche erigevano nei santuari panellenici per conservarvi le offerte dei cittadini e della comunit\u00e0 urbana; recano l'impronta del paese d'origine e costituiscono la prova pi\u00f9 appariscente della rivalit\u00e0 tra le poleis.\nOfferte di lusso si accumulavano senza curarsi dell'armonia generale con lo scopo di farsi ammirare e di eclissare il vicino; da ci\u00f2 derivava un'estrema variet\u00e0, ma anche un interessante campionario delle tendenze architettoniche soprattutto per la seconda met\u00e0 del VI secolo a.C. Inoltre, grazie alle loro proporzioni ridotte i \"thesauroi\" offrivano ai costruttori un terreno di sperimentazione per le ricerche e i tentativi che i grandi edifici non sempre potevano permettere. A Olimpia i \"thesauroi\" si trovavano su di una terrazza gradinata che conteneva dodici edifici; i \"thesauroi\" di Delo, di cui restano pochissimi frammenti, erano disposti a semicerchio a nord dei templi dedicati ad Apollo e Artemide; a Delfi se ne trovavano di varie tipologie dal pi\u00f9 antico del VII secolo a.C. appartenente a Corinto fino a quello di Tebe datato al IV secolo a.C."}
{"id": "4239744", "revid": "830939", "url": "https://it.wikipedia.org/wiki?curid=4239744", "title": "Hermann Lietz", "text": "Prendendo spunto dalla Abbotsholme School di Cecil Reddie, fond\u00f2 nel 1898 a Ilsenburg la \"Casa di educazione di campagna\", in cui i ragazzi vivevano a contatto con la natura."}
{"id": "4239747", "revid": "729019", "url": "https://it.wikipedia.org/wiki?curid=4239747", "title": "Stazione di Shin-Yokohama", "text": "La \u00e8 una stazione ferroviaria di K\u014dhoku-ku, Yokohama. \nSi tratta di un importante centro di trasporto intermodale, dove si uniscono la metropolitana, i treni suburbani della linea Yokohama, e i treni ad alta velocit\u00e0 Shinkansen, rendendo la stazione utilizzata da quasi 100.000 passeggeri al giorno.\nStoria.\nLa stazione venne progettata dapprima in segreto, con la copertura della realizzazione di una fabbrica di automobili Nissan/Ford. Questo retroscena \u00e8 stato raccontato nel romanzo, e in seguito, film, \"Kuro no cho tokkyu\".\nLa stazione \u00e8 stata aperta il 1\u00ba ottobre 1964, e all'epoca l'area attorno alla stazione era aperta campagna. Il luogo venne scelto per l'intersezione fra lo Shinkansen e la linea Yokohama. Dal 1985 arriv\u00f2 anche la metropolitana, e nel frattempo prosegu\u00ec lo sviluppo urbanistico attorno alla stazione, che oggi \u00e8 al centro di una nevralgica area di uffici e residenze.\nStruttura.\nStazione JR Central.\nLa sezione JR Central \u00e8 utilizzata solo dai servizi T\u014dkaid\u014d Shinkansen, ed \u00e8 dotata di due marciapiedi a isola serventi 4 binari su viadotto. \nStazione JR East.\nLa sezione JR East \u00e8 dotata di un marciapiede a isola con due binari passanti in superficie:"}
{"id": "4239748", "revid": "830939", "url": "https://it.wikipedia.org/wiki?curid=4239748", "title": "Edmond Demolins", "text": "Allievo di Pierre Guillaume Fr\u00e9d\u00e9ric Le Play, diresse la rivista \"La scienza sociale\". Nel 1899 fond\u00f2, su spunto della Abbotsholm School di Cecil Reddie, l'\u00c9cole des Roches."}
{"id": "4239750", "revid": "1318658", "url": "https://it.wikipedia.org/wiki?curid=4239750", "title": "Guglielmo d'Orl\u00e9ans", "text": "Origine.\nFiglio primogenito del conte d'Orleans, Oddone I, e della sua prima moglie di cui non si conoscono n\u00e9 il nome n\u00e9 gli ascendenti.\nBiografia.\nQuando, tra l'828 e l'829, per la sua inerzia, secondo il cronista Adrevaldo (\"Adrevaldo Monacho Floriacensi\"), nel suo \"Miracula Sancti Benedicti\" Matfrid I fu privato della contea a favore di Oddone, gli \"Annales ecclesiastici francorum\" citano una donazione fatta da Odone assieme al proprio figlio, Guglielmo.\nSecondo gli \"Annales ecclesiastici francorum\", non solo Guglielmo era figlio del conte Oddone, ma fu anche lui conte d'Orleans, dopo la morte di Matfrid I.\nQuando nell'861, il re dei Franchi occidentali, Carlo il Calvo istitu\u00ec il marchesato di Neustria e lo divise in due parti, quello di nord est, per combattere i Vichinghi fu affidato ad Adalardo il Siniscalco, mentre quello di sud ovest, per combattere i Bretoni, affidato a Roberto il Forte, inglob\u00f2 nel suo territorio la contea d'Orleans, per cui Guglielmo fu esautorato.\nSecondo gli \"Annales Bertiniani\", Guglielmo, ribellatosi all'autorit\u00e0 di Carlo il Calvo, fu catturato, in Burgundia, da alcuni seguaci di Carlo il Calvo. Condotto a Silvanectum, fu fatto decapitare dal re dei Franchi occidentali, Carlo il Calvo, che era suo parente (aveva sposato la sorellastra di Guglielmo, Ermentrude).\nDiscendenza.\nDi Guglielmo non si conosce n\u00e9 il nome di un'eventuale moglie, n\u00e9 alcuna discendenza."}
{"id": "4239753", "revid": "1543377", "url": "https://it.wikipedia.org/wiki?curid=4239753", "title": "Sestri\u00e8re Ecorally", "text": "Il Sestri\u00e8re Ecorally \u00e8 una competizione automobilistica con partenza e arrivo a Sestri\u00e8re, riservata a veicoli alimentati tramite fonti di energia alternativa e inserita nel 2012 e nel 2013 nel programma del Campionato del mondo FIA energie alternative."}
{"id": "4239758", "revid": "1543377", "url": "https://it.wikipedia.org/wiki?curid=4239758", "title": "Ecorally della Mendola", "text": "L'Ecorally della Mendola \u00e8 una competizione automobilistica che si svolge lungo la Costiera della Mendola, con partenza e arrivo a Bolzano. La gara, riservata a veicoli alimentati tramite fonti di energia alternativa, \u00e8 sta inserita dal 2012 al 2016 nel programma del Campionato del mondo FIA energie alternative."}
{"id": "4239761", "revid": "1543377", "url": "https://it.wikipedia.org/wiki?curid=4239761", "title": "Gruppo di Stati contro la corruzione", "text": "Il Gruppo di Stati contro la corruzione, noto anche con l'acronimo GRECO (dal francese \"Groupe d'\u00c9tats contre la corruption\"), \u00e8 un organo di controllo contro la corruzione del Consiglio d'Europa, con sede a Strasburgo (Francia), istituito nel 1999 con un accordo siglato da diciassette Stati membri del Consiglio d'Europa. Il GRECO \u00e8 aperto anche a Stati non europei e conta attualmente quarantanove membri, compresi gli Stati Uniti e la Bielorussia. Dal mese di agosto 2010 tutti i membri del Consiglio d'Europa sono anche Stati membri di GRECO.\nStati membri.\nBelgio, Bulgaria, Cipro, Estonia, Finlandia, Francia, Germania, Grecia, Irlanda, Islanda, Lituania, Lussemburgo, Romania, Slovacchia, Slovenia, Spagna e Svezia.\nAlbania (27-4-2001), Andorra (28-1-2005), Armenia (20-1-2004), Austria (1-12-2006), Azerbaigian (1-6-2004), Bielorussia (13-1-2011), Bosnia ed Erzegovina (25-2-2000), Croazia (2-12-2000), Danimarca (3-8-2000), Georgia (16-9-1999), Italia (30-6-2007), Lettonia (27-7-2000), Liechtenstein (1-1-2010), Macedonia del Nord (7-10-2000), Malta (11-5-2001), Moldavia (28-6-2001), Montenegro (6-6-2006), Norvegia (6-1-2001), Paesi Bassi (18-12-2001), Polonia (20-5-1999), Portogallo (1-1-2002), Principato di Monaco (1-7-2007), Regno Unito (18-9-1999), Repubblica Ceca (9-2-2002), Russia (1-2-2007), San Marino (13-8-2010), Serbia (1-4-2003), Stati Uniti (20-09-2000), Svizzera (1-7-2006), Turchia (1-1-2004), Ucraina (1-1-2006) e Ungheria (9-7-1999).\nPressione fra pari contro la corruzione.\nGRECO \"mira a migliorare la capacit\u00e0 degli Stati membri nella lotta contro la corruzione assicurando l'attuazione dei loro impegni in questo settore, attraverso un processo dinamico di mutua valutazione e pressione reciproca\".\nPer raggiungere tale scopo, GRECO \u00e8 responsabile di monitorare l'attuazione dei principi guida per la lotta contro la corruzione (adottata dal Comitato dei Ministri del Consiglio d'Europa il 6 novembre 1997) e di monitorare l'attuazione degli strumenti giuridici internazionali da adottare per l'esecuzione del Programma d'azione contro la corruzione.\nValutazione reciproca.\nLe procedure di valutazione consistono nella raccolta di informazioni tramite questionari, visite nei vari paesi per ulteriori informazioni attraverso incontri con le realt\u00e0 nazionali, dalle autorit\u00e0 pubbliche ai gruppi locali anticorruzione e la stesura di relazioni di valutazione. Tali relazioni, che vengono esaminate e approvate dal GRECO, contengono raccomandazioni ai paesi valutati, al fine di migliorare il loro livello di conformit\u00e0 con le disposizioni in esame. Le misure adottate per attuare le raccomandazioni vengono successivamente valutate dal GRECO in una separata procedura di conformit\u00e0.\nOrizzonte operativo del GRECO.\nStandard Normativi che definiscono lo scopo delle operazioni di GRECO.\nNel 1996 il Comitato dei Ministri del Consiglio d'Europa approva un ampio programma contro la corruzione e successivamente, una serie di strumenti che misurino oggettivamente i progressi della lotta internazionale alla corruzione:\nI venti principi guida contro la corruzione.\nLe linee guida delle valutazioni di GRECO sono i 20 principi guida anticorruzione decisi nel 1997. I venti principi guida sono sommariamente:\nLe convenzioni sulla corruzione.\nL'Italia ha ratificato le due Convenzioni sulla corruzione del Consiglio d'Europa (con le leggi 110/2012 e 112/2012), ma non il Protocollo aggiuntivo alla Convenzione penale sulla corruzione.\nConvenzione penale sulla corruzione.\nLa Convenzione penale sulla corruzione, STCE n. 173, \u00e8 entrata in vigore il 1\u00ba luglio 2002.\n\"La Convenzione [...] copre le seguenti forme di comportamento corrotto considerate normalmente come tipi specifici di corruzione:\nLa convenzione penale sulla corruzione viene integrata dal Protocollo addizionale alla Convenzione penale sulla corruzione (STE n. 191), che viene aperto alla firma degli Stati, gi\u00e0 firmatari del STCE 173, in maggio 2003, ed entra in vigore il 1\u00ba febbraio 2005. Il protocollo aggiuntivo estende la portata della convenzione alla corruzione attiva o passiva di arbitri o giurati.\nConvenzione civile sulla corruzione.\nLa convenzione civile sulla corruzione, STCE n. 174, \u00e8 entrata in vigore il 1\u00ba novembre 2003.\n\"La Convenzione tratta le seguenti questioni:\nLe serie di valutazioni congiunte di GRECO.\nLa prima serie di valutazioni congiunte di GRECO (2000-2002) si \u00e8 concentrata su specifiche disposizioni dei venti Principi Guida per la lotta contro la corruzione, segnatamente: l'indipendenza, la specializzazione, i mezzi e le risorse di organismi nazionali impegnati nella prevenzione e nella lotta contro la corruzione e la portata delle immunit\u00e0 di cui godono alcune categorie di titolari di cariche pubbliche e/o rappresentanti eletti per quanto riguarda le indagini, l'incriminazione e il giudizio dei reati di corruzione.\nLa seconda serie di valutazioni congiunte di GRECO (2003-2006) ha trattato temi, sempre basati basati sui venti Principi Guida e sulle disposizioni della Convenzione penale sulla corruzione: identificazione, sequestro e la confisca dei proventi della corruzione, politiche anticorruzione e meccanismi della pubblica amministrazione, l'utilizzo di societ\u00e0 di copertura come scudi per la corruzione, i meccanismi fiscali e finanziari per contrastare la corruzione, i legami tra la corruzione, la criminalit\u00e0 organizzata e il riciclaggio di denaro sporco.\nLa terza serie di valutazioni congiunte di GRECO (2007-2011) riguarda due campi distinti:\nTutti i membri che hanno aderito a GRECO dopo la chiusura delle prime due serie di valutazione sono oggetto di una valutazione congiunta degli argomenti prima e seconda serie, oltre ai temi della terza serie di valutazioni. Tra questi paesi vi \u00e8 anche l'Italia.\nLa quarta serie di valutazioni \u00e8 stata lanciata da GRECO ad aprile 2011 con il questionario iniziale e riguarda la prevenzione della corruzione dei parlamentari, pubblici ministeri, e giudici.\nRapporto GRECO valutazione Italia.\nNella 54\u00aa riunione plenaria di GRECO nell'ambito del Consiglio d'Europa a Strasburgo 20-23 marzo 2012, \u00e8 stato adottato il rapporto sull'Italia relativo alla terza serie di valutazioni, diviso in due parti:\nIl Ministero della giustizia ha prodotto traduzioni non ufficiali in italiano delle valutazioni sulla lotta alla corruzione di GRECO, adottato il 23 marzo 2012.\nLa prima parte tratta della complessa legislazione italiana sulla corruzione, in sintesi:\nLa seconda parte, il finanziamento della politica:\nIl ministero della giustizia argoment\u00f2 che le modifiche introdotte in sede parlamentare alla legge Severino erano motivate dalla necessit\u00e0 di adempiere alle raccomandazioni emanate dal Consiglio d'Europa proprio a seguito del citato rapporto di valutazione."}
{"id": "4239763", "revid": "38120", "url": "https://it.wikipedia.org/wiki?curid=4239763", "title": "Karma (Joss Stone)", "text": "Karma \u00e8 un brano musicale della cantante inglese Joss Stone pubblicato come secondo singolo dell'album \"LP1\". Il brano \u00e8 stato composto dalla stessa Stone, David A. Stewart, Martina McBride, Brett Warren e Brad Warren. Il singolo non ha avuto successo, \u00e8 riuscito ad entrare in classifica solo nella Ultratip del Belgio. Tuttavia \u00e8 stato girato un video del brano che riprende Stone in sala di registrazione mentre canta il brano."}
{"id": "4239785", "revid": "824274", "url": "https://it.wikipedia.org/wiki?curid=4239785", "title": "Gioia Barbieri", "text": "Carriera.\n\u00c8 stata allenata da Giorgio Galimberti presso la San Marino Tennis Academy.\nOttiene la sua prima partecipazione ad un torneo del circuito WTA nell'Aprile del 2014 nel prestigio torneo di Stoccarda grazie al successo nei tre turni di qualificazione contro la tedesca Laura Siegemund, contro la numero 1 dei turni preliminari Cvetana Pironkova e infine contro la britannica Johanna Konta. Il suo debutto nel main draw la vede opposta sul centrale di Stoccarda alla russa ex numero due del ranking mondiale Svetlana Kuznecova, che la sconfigge 6-2 6-3 in poco pi\u00f9 di un'ora di gioco.\nEntra per la prima volta tra le prime 200 giocatrici del mondo nel giugno 2014 dopo la vittoria nel torneo ITF di Grado.\nNell'aprile 2015 raggiunge per la prima volta in carriera la finale di doppio in un torneo WTA a Katowice insieme a Karin Knapp.\nIl 14 giugno 2016 annuncia il suo ritiro dal tennis professionistico, tramite il suo account Facebook, per iniziare a lavorare nell'azienda immobiliare di famiglia. Al momento dell'addio, la giocatrice italiana occupava la posizione numero 380 del ranking WTA."}
{"id": "4239791", "revid": "729019", "url": "https://it.wikipedia.org/wiki?curid=4239791", "title": "Coppa di Germania di pallamano maschile", "text": "La Coppa di Germania di pallamano maschile \u00e8 una competizione di pallamano per club maschili tedeschi ed \u00e8 stata fondata nel 1974; essa si svolge a cadenza annuale.\nA tutto il 2018 si sono svolte 44 edizioni della coppa; con nove titoli il THW Kiel \u00e8 la squadra che detiene il record di successi in questa competizione; alle sue spalle segue il VfL Gummersbach con cinque.\nL'attuale squadra campione in carica \u00e8 il Rhein-Neckar L\u00f6wen."}
{"id": "4239792", "revid": "947631", "url": "https://it.wikipedia.org/wiki?curid=4239792", "title": "Morte (DC Comics)", "text": "Morte (\"Death\") \u00e8 un personaggio immaginario nella serie \"The Sandman\" (1989-1996) pubblicata dalla DC Comics. Il personaggio comparve per la prima volta in \"The Sandman\" vol. 2 n. 8 (agosto 1989), e fu creato da Neil Gaiman e Mike Dringenberg.\nNelle storie, Morte \u00e8 sia la fine della vita che uno psicopompo. Come molte delle impersonificazioni della morte, Morte incontra i morti e li guida nella loro nuova esistenza. Tuttavia, secondo quanto detto da Distruzione in \"Sandman Special\", a differenza della maggior parte delle impersonificazioni della morte, visita anche le persone quando nascono ed evidentemente, solo lei sembra ricordare questi incontri. Nel numero speciale, rivel\u00f2 anche che Morte era nota nell'antica Grecia come Teleute.\nFisicamente, Morte \u00e8 l'opposto della personificazione tradizionale dell'ovest (tipo Grim Reaper). In \"The Sandman\", invece di comparire come una giovane donna pallida e vestita in stile gotico, Morte veste abiti casual - spesso un top nero e un paio di jeans. Indossa anche un ankh d'argento intorno al suo collo come una collana, e ha sugli occhi un simbolo dell'Occhio di Horus.. \u00c8 una ragazza piacevole e vivace e fu una figura materna per entrambe le incarnazioni di Sogno: questa ironia aiut\u00f2 a rendere popolare la figura di Morte in \"Sandman\". Morte fu elencata al 15\u00ba posto dei pi\u00f9 grandi personaggi secondo \"Empire Magazine\", e fu poi inserita al secondo posto nella lista di \"Comics Buyer's Guide\" \"Le 100 Donne pi\u00f9 Sexy dei Fumetti\".\nStoria di pubblicazione.\nAltre personificazioni di Morte comparvero nell'Universo DC. Queste variazioni di aspetto potrebbero essere state razionalizzate per essere personaggi completamente diversi con una relazione sconosciuta (o mancante) verso la Morte globale mostrata nella serie \"The Sandman\", o potrebbe essere spiegata attraverso una sequenza all'inizio della serie. Nella sequenza dove Morfeo \u00e8 alla ricerca degli oggetti di potere, comparve alla porta di Martian Manhunter, che per un istante lo vede: fatto strano poich\u00e9 nessun umano lo ha mai visto. Questo pu\u00f2 indicare che le sembianze fisiche degli Eterni (le sembianze di Sogno, per esempio) sono soggette alla mente della persona che li osserva. Furono creati numerosi riferimenti nella serie riguardo a Morte, indicando che la percezione della forma degli Eterni \u00e8 soggettiva e non oggettiva.\nIn \"Captain Atom\" n. 42 Morte compare al fianco di Black Racer dei Nuovi Dei e di Nekron (un essere che impersona la volont\u00e0 di \"Il Nero\", la solitudine e la pace rappresentata dalla Morte in \"Lanterna Verde\"). La storia afferm\u00f2 che tutti e tre sono uguali, rappresentando ognuno un aspetto diverso della Morte. Gaiman neg\u00f2 tutto, per\u00f2, e le sue storie resero chiaro che Morte degli Eterni \u00e8 la personificazione ultima della Morte. Si pu\u00f2 presumere tuttavia che Nekron, Racer e il Flash Nero le siano connessi in qualche modo. Alternativamente, ci potrebbero essere numerosi avatar o dei della Morte nell'Universo DC, nonostante tutti affermino di essere la Morte. \"La notte pi\u00f9 profonda\" risolse questa apparente ambiguit\u00e0 o contraddizione, quando non ci si rifer\u00ec pi\u00f9 a Nekron come ad un aspetto della Morte ma invece come un costrutto formato dall'oscurit\u00e0 in risposta alla luce emergente dallo spettro emozionale.\nUna versione pi\u00f9 tradizionale di Morte, uno scheletro in un abito tendente al blu o al viola, comparve come ospite in alcuni fumetti DC come \"Weird Mystery Tales\", \"House of Secrets\", \"Weird War Tales\" (incluso essere nella storia del n. 94), \"DC Comics Presents\" n. 29, ecc. \"Weird War Tales\" presentava tipicamente Morte come uno scheletro in una specie di uniforme militare rilevante all'epoca e alla localit\u00e0 della guerra descritta. Questo personaggio comparve primariamente in Elvira's \"House of Mystery\" n. 2 (febbraio 1986). Come questa Morte pre-Crisi si relaziona con la Morte di Gaiman, se lo fa, non \u00e8 chiaro, anche se il suo fratello pi\u00f9 grande Destino compare con il personaggio, ed entrambe le Morti comparvero con le incarnazioni di Superman. Superman si rifer\u00ec alla prima Morte chiamandola \"Grim Reaper\", allora magari potrebbe riguardare un personaggio distinto, ma nelle pagine di \"Weird War Tales\" si autonomin\u00f2 \"Morte\". Comparve anche quando \"Weird War Tales\" fu pubblicato sotto la Vertigo e nel \"Weird War Tales\" auto conclusivo del 2010.\nMorte comparve come una donna in \"The Witching Hour\" n. 56 (luglio 1975) in una storia narrata da Mordred (scritta da Carl Wessler e illustrata da Ruben Yandoc). Fu descritta come piccolina, con i capelli biondi ricci, e fu la rivale delle attenzioni di due uomini, ed entrambi morirono in un incidente d'auto.\nIn \"Swamp Thing\" vol. 2 n. 6, lo Straniero Fantasma incontra Morte nella forma di un gentiluomo di mezza et\u00e0, probabilmente ispirato da \"La morte va in vacanza\". Nella storia, una giovane donna, Margareth \"Maggie\" Brennan, ebbe ci\u00f2 che sarebbe dovuta essere una ferita di poco conto alla testa e ad un accenno di Morte scese di divenirne la moglie. Come qualcuno morto da poco, insegn\u00f2 a Morte ad avere compassione delle nuove persone decedute ed alleviarne le paure. Adottandone il consiglio entrambi servirono come aspetti della Morte. Questa versione di Morte fu creata da Mike W. Barr e Dan Spiegle. Maggie \u00e8 bionda e ha una somiglianza fisica minima della versione di Gaiman e Dringenberg, anche se la sua natura compassionevole \u00e8 simile. In \"The Spectre\" vol. 2, lo stesso Straniero Fantasma comparve come unico psicopompo dell'Universo DC.\nL'incarnazione corrente di Morte comparve per la prima volta nel capitolo finale della prima storia di \"Sandman\", \"Preludi e notturni\", \"The Sound of Her Wings\" n. 8, dove diede a Sogno delle direzioni e un certo grado di comprensione. Morte istantaneamente divenne molto popolare tra i lettori, e comparve almeno brevemente in ognuna delle seguenti nove storie. Tuttavia, Gaiman tent\u00f2 di attirare e stuzzicare i lettori razionando le comparse della famiglia di Sogno, cos\u00ec che Morte non comparisse cos\u00ec frequentemente come qualcuno potrebbe aspettarsi per un personaggio tanto popolare. Alla fine della nona storia di \"Sandman\", \"\", ci fu una lunga e notevole comparsa di Morte, in cui finalmente port\u00f2 la pace al fratello.\nDisegno del personaggio.\nSecondo Gaiman, il disegno visivo iniziale di Morte si bas\u00f2 su un'amica di Dringenberg di nome Cinamon Hadley. Tratto da The Sandman Companion:\nMcKean utilizz\u00f2 anche una serie di modelle inglesi professioniste per la rappresentazione di Morte sulla copertina di \"Sandman\".\nNonostante alcune voci, Morte non si basa sull'amica di Neil Gaiman Tori Amos.\nL'eta apparente di Morte varia leggermente. In alcuni disegni sembra essere un'adolescente, mentre nella maggior parte delle storie di \"Sandman\" sembra essere a met\u00e0 della ventina. Nell'omaggio \"Death Talks About Life\" (un omaggio alla prevenzione contro l'AIDS), Morte comparve come una trentenne, con alcune rughe sulla fronte solitamente non presenti.\nBiografia del personaggio.\nMorte \u00e8 il secondo pi\u00f9 antico degli Eterni, una famiglia di esseri antropomorfi. Morte \u00e8 presumibilmente il pi\u00f9 potente degli Eterni (e probabilmente l'essere pi\u00f9 potente dell'universo) avendo mostrato (in un flashback in ') di essere virtualmente onnisciente ed in grado di intimidire le Furie, che non mostrarono alcuna paura verso gli altri Eterni, semplicemente alzando la voce in '. La strega Tessaglia menzion\u00f2 che Morte \u00e8 l'unico Eterno che non \u00e8 legato a nessuna regola, supportata in una porzione di Sogno di \"\" in cui fece una breve comparsa ad una conferenza disegnata per conferire le funzioni per le entit\u00e0 e la lasci\u00f2 prima che cominciasse. In pi\u00f9, fu menzionato in \"Brief Lives\" che \u00e8 l'unico Eterno che potrebbe sopravvivere alla fine di questa incarnazione dell'universo. L'ultimo compito che spetta a Morte quando giunger\u00e0 la fine dei tempi, sar\u00e0 quello di \"sbattere il tappeto, spegnere le luci e chiudersi alle spalle la porta\" dell'universo. Nonostante tutto per\u00f2 anche Morte ha delle leggi e delle regole da rispettare, bench\u00e9 differenti da quelle delle altre divinit\u00e0 e che anche lei non ha il permesso di inteferire in certe situazioni. Le entit\u00e0 che le sono superiori sono le Parche, tra cui L\u00e0chesi che \u00e8 la madre di Morte e di Morfeo, Presenza, entit\u00e0 suprema dell'universo DC e creatrice/creatore dell'universo e lo Streniero Fantasma che segue la volont\u00e0 di quest'ultimo. Il regno di Morte non \u00e8 descritto nei dettagli nella serie, ad eccezione per una breve scena nella sua \"casa\" nello Speciale di \"Sandman\", \"Song of Orpheus\", e successivamente nella serie \"The Books of Magic\". Qui \u00e8 dove tiene la sua collezione di cappelli, i suoi pesci rossi Slim e Wandsworth e probabilmente la sua galleria. Una breve occhiata del suo regno si pu\u00f2 notare in \"The Little Endless Storybook\", quando Barnabas la visit\u00f2, anche se questa volta era un appartamento. Nonostante tutto, Morte in certi momenti si mostra scontenta del proprio lavoro, poich\u00e9 la maggior parte delle creature mortali la temono o la odiano per la perdita dei propri cari, mentre a differenza di suo fratello Morfeo tutti i mortali entrano con gioia e felicit\u00e0 nel suo regno dei sogni. Come ammesso da Morte stessa, quando la vita di qualcuno finisce, lei non da l'oblio, lasciando intendere quindi che quando ogni creatura vivente muore mantiene tutto ci\u00f2 che ha. Durante la serie di The Sandman, Morte ammetter\u00e0 di essere arrabiata col fratello Distuzione, poich\u00e8 egli ha scelto L'Eternit\u00e0 Infinita.\nUn giorno ogni secolo, Morte vive (e muore) come una mortale, al fine di comprendere il valore delle vite che prende. Lo fa per diventare una mortale destinata a morire quel giorno. Alla fine di \"\" la sua versione Eterna parla con la sua versione mortale.\nNella serie \"Sandman\" , Morfeo accenna che se la setta di Burgess il Re dei demoni fosse riuscita nel suo intento di catturare Morte, le conseguenze per il mondo e l'equilibrio cosmico sarebbero state devastanti, ritenendo che \u00e8 stata un'immensa fortuna per gli esseri umani che il rituale non sia riuscito.\nComparse.\nVertigo Comics.\nLa popolarit\u00e0 di Morte la vide protagonista di due serie limitate spin-off, \"Death: l'alto costo della vita\" (1993) e \"\" (1996). Entrambi scritti da Gaiman e illustrati da Chris Bachalo, e avevano a che fare con gli incontri di Morte con vari mortali. \"Death: l'alto costo della vita\" divenne il primo fumetto pubblicato sotto la nuova etichetta Vertigo nata nel 1993, al cui punto anche \"The Sandman\" mosse dalla DC Comics alla Vertigo. Una terza miniserie, \"The Girl Who Would Be Death\" di Caitlin R. Kiernan, parlava di una ragazza che acquist\u00f2 un ankh rubato a Morte e tent\u00f2 di diventare lei Morte. In realt\u00e0 Morte non si vide mai nel fumetto, ma nei quattro numeri della serie parl\u00f2 e ag\u00ec nel terzo e quarto numero della serie.\nNel 2003, il fumetto in stile manga ' raffigur\u00f2 le attivit\u00e0 di Morte durante la quarta storia di Sandman '. Fu scritto e illustrato da Jill Thompson, e il formato si dimostr\u00f2 sufficientemente popolare per Thompson da produrre il seguito in stile manga \"Dead Boy Detectives\", in cui comparvero personaggi minori di \"Sandman\", e \"present\u00f2 un cameo di Morte\".\nUn auto-conclusivo intitolato \"A Death Gallery\" (1994) fu distribuito come uno dei fumetti da vetrina in cui comparvero vari personaggi secondari di Sandman pubblicato tra il 1994 e il 1995. La \"Death Gallery\" present\u00f2 una rappresentazione di Morte da pi\u00f9 di trenta fumettisti, inclusi alcuni sketch dello stesso Gaiman. In \"Endless Nights\" (2003) Gaiman mostr\u00f2 Morte molti milioni di anni fa, con una personalit\u00e0 differente e pi\u00f9 marcata - proibitiva e senza gioia.\nComparve anche in \"The Books of Magic\" (primo volume, 1991, sempre di Gaiman) alla fine del tempo, dove la sua funzione \u00e8 di mettere a posto le cose e chiudere l'universo. Incontr\u00f2 Timothy Hunter e Mister E dopo che questi port\u00f2 Timothy alla fine del tempo, perch\u00e9 solo l\u00ec poteva ucciderlo senza temere di essere fermato. Morte ferm\u00f2 l'omicidio sulla base che \"vi ho presi entrambi miliardi di anni fa\". Mand\u00f2 Timothy a casa, ma costrinse Mister E a farlo nel modo pi\u00f9 duro. John Ney Rieber la incluse in \"The Books of Magic\" vol. 2 n. 3 e n. 4 in cui permise a Timothy Hunter di restare a casa sua e di tenere il suo orsacchiotto, Cavendish, mentre si riprendeva dal veleno di Manticora. Successivamente Hunter incontr\u00f2 Morte camminando sotto la pioggia in \"The Books of Magic\" n. 25, e ci fu una storia successiva su di lei in \"Hunter: The Age of Magic\". In \"Hellblazer\" n. 120, Morte comparve brevemente in un pub pieno di fantasmi.\nComparve anche nella serie \"Lucifer\" di Mike Carey quando il protagonista omonimo della serie fu ferito e fu vicino alla morte. Inizialmente sembr\u00f2 che Morte fosse giunta proprio per Lucifero, ma in realt\u00e0 era l\u00ec per Elaine Belloc che mor\u00ec (temporaneamente) salvando la vita di Lucifero. Morte ammise di essere giunta un po' prima e ne approfitt\u00f2 per parlare con Lucifero che al momento era bloccato tra la vita e la morte.\nNella serie \"Madame Xanadu\", la protagonista omonima della serie la chiam\u00f2 mentre era in prigione e le fu negata l'accesso alle sue pozioni di giovinezza durante la Rivoluzione francese. Poich\u00e9 sopravvisse fin dai giorni di Re Art\u00f9, divenne vecchia molto in fretta senza di essi. Convoc\u00f2 la Morte e si lesse le carte, interpretando la sua morte come precognitiva per il destino futuro della Terra. Morte fu cos\u00ec contenta di questa interpretazione che don\u00f2 a Madame Xanadu l'immortalit\u00e0, revocabile in qualsiasi momento Xanadu avesse voluto.\nUniverso DC.\nMorte fece delle comparse occasionali nella linea temporale dell'Universo DC. Per il fastidio di Neil Gaiman comparve in \"Captain Atom\" n. 42 e n. 43 (giugno-luglio 1990), come mero aspetto della Morte. Altre storie di Giffen che presentano Morte includono l'auto-conclusivo \"Ambush Bug Nothing Special\" (settembre 1992), un cameo nel fumetto di Lobo \"Lobo's Back\" n. 3 (ottobre 1992), in cui schiaffeggia Lobo per essere stato freddo con lei. Osserv\u00f2 la distruzione della Terra in \"Legione dei Super Eroi\" vol. 4 n. 38 (dicembre 1992). Il personaggio comparve in \"Action Comics\" n. 894, che fu scritto da Paul Cornell. Cornell conferm\u00f2 che Neil Gaiman diede la sua approvazione per l'utilizzo di Morte nelle sue storie. Nella storia, mentre cercava un anello nero del potere, Lex Luthor la incontr\u00f2. Comparve ancora nel n. 900 e in \"The Flash\" vol. 3 n. 6, parte del crossover \"Il giorno pi\u00f9 splendente\".\nComparse semi-canoniche.\nNel fumetto di otto pagine dedicato alla consapevolezza dell'AIDS \"Death Talks About Life\" di Gaiman e McKean (che fu inserito per la prima volta in vari fumetti Vertigo, e successivamente distribuito come un opuscolo omaggio), Morte dimostr\u00f2 il sesso sicuro mettendo un preservativo su una banana tenuta da John Constantine. Accendendo l'impatto sul messaggio sottinteso, inform\u00f2 i lettori che quando uno aveva finito con la dimostrazione poteva anche \"mangiare la banana\". Questo fu utilizzato nelle scuole superiori e fu ristampato come un'aggiunta al fumetto \"Death: l'alto costo della vita\".\nQuesta versione di Morte ebbe un cameo nel crossover \"Vendicatori/JLA\" n. 2. Fu raffigurata nella casa base del Granmaestro, insieme a Deadman, Hela e la versione vestita di viola della Morte nativa dell'Universo Marvel, che, nel frattempo che la storia si sviluppava, esistette nello stesso continuum dell'universo immaginario come quello della DC (la versione di Morte della Marvel Comics comparve alternativamente come una bellissima donna fredda con indosso una veste viola o uno scheletro camminante, a volte maschio a volte femmina, a seconda del contesto sempre in una veste viola).\nFece una comparsa nell'Universo Marvel, al matrimonio di Rick Jones e Marlo Chandler in \"The Incredible Hulk\" n. 418 (passando un pettine a Marlo, un riferimento al gioco di parole di Marlo che si \"pettina con la morte\").\nComparse e riferimenti non canonici.\nMorte (non degli Eterni) fu anche narratrice e ospite di \"The Big Book of Death\" (1995), un fumetto dal largo formato nel genere \"strano ma vero\" del fumetto \"Ripley's Believe It Or Not\" che venne fuori dalla Paradox Press, una filiale della DC Comics.\n\"Morte degli Eterni\" fu nominata nel fumetto Young Adult del 2009, \"The Suicide Club\" di Rhys Thomas. Qui, il protagonista descrive il ritorno di Morte con il suono del battito delle ali.\nMorte viene nominata in \"The Maxx\" di Sam Kieth \"Sono tutti dei necro-nerd e appassionati si Sand. Pensano che la morte sia romantica. La morte \u00e8 dura, e fredda e brutta, non \u00e8 una bella ragazza\", come affermato dal personaggio Sara.\nMorte viene anche nominata nel romanzo Vallecuervo di Jorge Jaramillo (Messico, 2010). \u00darsula, la protagonista, sta cercando suo fratello. Scopr\u00ec che viveva in un vecchio attico, in mezzo a tonnellate di fumetti e di roba: \"Mentre cercavo Love and Rockets TBI avvert\u00ec di essere osservato. Con mia sorpresa era Lei. S\u00ec, Lei. Morte. Degli Eterni. La bella ragazza nel vestito nero dei fumetti di Neil Gaiman. Era l\u00ec, ferma, che mi guardava dritto negli occhi. Mi mossi verso di lei, le toccai il viso. Polvere. L'ho piegata e la portai con me (insieme a quei fumetti Rockets e alcuni libri di Rick Veicht)\".\nLa serie a fumetti \"Doctor Who\" della Virgin Books' New Adventures introdusse un'incarnazione femminile manipolatrice e moralmente ambivalente in generale della Morte (o piuttosto, come rivelato, uno dei tanti Eterni mascherato da principio cosmico). In \"Happy Endings\" disse alcune frasi tratte dalla miniserie originale \"The Books of Magic\". Anche se la massa del romanzo fu scritto da Paul Cornell, la sezione che vede Morte fu scritta dall'autore Neil Penswick, come parte di un capitolo scritto a due mani dagli autori delle 49 storie precedenti."}
{"id": "4239797", "revid": "767487", "url": "https://it.wikipedia.org/wiki?curid=4239797", "title": "L'Aquila Calcio 1997-1998", "text": "Questa voce raccoglie le informazioni riguardanti la societ\u00e0 sportiva L'Aquila Calcio nelle competizioni ufficiali della stagione 1997-1998.\nStagione.\nPer L'Aquila Calcio, la stagione 1997-1998 \u00e8 stata la 4\u00aa e ultima disputata nel Campionato Nazionale Dilettanti e la 15\u00aa complessiva nel quinto livello del campionato di calcio italiano, considerando anche la continuit\u00e0 con la Serie D e l'Interregionale.\nDurante l'estate la societ\u00e0 cambi\u00f2 nuovamente ragione sociale passando da Gruppo Sportivo L'Aquila Calcio alla sola denominazione L'Aquila Calcio. La squadra venne affidata al tecnico emergente Stefano Sanderra che si avvalse anche della collaborazione del fratello Luca. Partiti senza particolari ambizioni, i rossobl\u00f9 disputarono un campionato di vertice sin dalle prime giornate, conquistando immediatamente la vetta e difendendola dagli assalti della prima e del Rieti poi. I laziali in particolare cedettero il passo solo all'ultima giornata, quando L'Aquila si impose 0-3 in trasferta contro il gi\u00e0 retrocesso Pineto e conquist\u00f2 la matematica certezza della promozione.\nIl campionato fu il secondo vinto dai rossobl\u00f9, l'unico conquistato senza dover disputare spareggi finali; inoltre, la quota di 74 punti conquistati quell'anno - frutto di ben 21 vittorie, 11 pari e solo 2 sconfitte - \u00e8 la pi\u00f9 alta mai realizzata dall'Aquila Calcio in tutta la sua storia.\nIn virt\u00f9 di questo risultato, gli abruzzesi si qualificarono per gli spareggi che assegnavano lo Scudetto Dilettanti; dopo aver vinto il girone iniziale battendo il Faenza e il Gubbio dell'ex tecnico rossobl\u00f9 Leonardo Acori, L'Aquila venne sconfitta in semifinale dalla Sanremese che si impose con il punteggio complessivo di 6-3 (4-1 in Liguria e 2-2 al Tommaso Fattori)."}
{"id": "4239812", "revid": "88740", "url": "https://it.wikipedia.org/wiki?curid=4239812", "title": "World War Z", "text": "World War Z \u00e8 un film del 2013 diretto da Marc Forster.\nLa pellicola \u00e8 la trasposizione cinematografica del romanzo \"World War Z. La guerra mondiale degli zombi\" di Max Brooks del 2006.\nTrama.\nQuella che per Gerry Lane e famiglia sembra una giornata come le altre si rivela ben presto essere l'inizio di una tragedia su scala mondiale. Una terribile infezione, che trasforma gli esseri umani in mutanti simili a zombie, si scatena a Filadelfia e nel resto del globo. Tutti gli uomini, se morsi da uno zombie, vengono a contatto con il virus e in pochi secondi si trasformano a loro volta in zombie: creature molto veloci e con una forza tale da permettere ad un infetto di sollevare con un solo braccio un uomo adulto; sono estremamente feroci nei confronti dei non infetti, che cercheranno di mordere, saltandogli letteralmente addosso, fino a quando non manifestano i sintomi dell'infezione; l'unico modo per ucciderli definitivamente sembra essere quello di sparargli alla testa o causargli un trauma cranico. Gerry per salvare la sua famiglia chiama Thierry Umutoni, sottosegretario delle Nazioni Unite e suo vecchio amico, chiedendogli di inviare un elicottero per recuperare lui e la famiglia.\nL'origine del virus \u00e8 sconosciuta e il governo statunitense offre riparo alla famiglia Lane a bordo di un'imbarcazione federale, a patto che Gerry, ex investigatore delle Nazioni Unite, parta alla ricerca di un rimedio insieme ad un giovane virologo, Fassbach. Gerry vola quindi a Camp Humphreys, una base aerea statunitense in Corea del Sud, dove si hanno notizie di un possibile paziente zero. Appena atterrati, Gerry, Fassbach ed il resto della squadra dei Navy SEAL vengono attaccati dagli zombie e Fassbach, preso dal panico al primo incontro ravvicinato, inciampa durante la fuga, venendo colpito fatalmente da una pallottola partita accidentalmente dalla sua stessa pistola. In aiuto alla squadra arrivano dei soldati che si erano barricati nella base, al seguito del capitano Speke. Ben presto Gerry capisce che la base non pu\u00f2 dargli informazioni utili, ma in essa interroga Gunther Haffner, un agente CIA rinnegato e imprigionato per aver venduto armi ai nordcoreani, che lo indirizza a Gerusalemme.\nArrivato sul posto, Gerry fa la conoscenza del capo del Mossad Warmbrunn, il quale, avendo intercettato delle comunicazioni in India di certi comportamenti che ricordano quelli di uno zombie, ha scoperto le avvisaglie dell'infezione settimane prima e ha trasformato Gerusalemme in una enorme fortezza. Mentre Gerry valuta di indagare sulle origini del paziente zero in India, gli infetti vengono attratti dai canti intonati dalla gente e formano un'enorme piramide umana, riuscendo cos\u00ec a scavalcare il muro. Durante la concitata fuga, scortato dal soldato Segen, Gerry si accorge che alcune persone non vengono affatto considerate dagli zombie, arrivando al punto di pensare che gli infetti ignorino alcune persone perch\u00e9 affette da malattie, in quanto gli zombie cercano solo soggetti sani da infettare. Arrivato a questa conclusione, Gerry telefona a Thierry, per chiedergli la posizione di un centro di ricerca dell'OMS ancora funzionante per produrre un vaccino. Thierry dice a Gerry di dirigersi a Cardiff, nel Galles. Questi si imbarca sull'ultimo volo in partenza da Israele, ma, poco prima dell'atterraggio, uno zombie, penetrato nell'aeromobile e nascosto in un vano, attacca la hostess e in breve la situazione degenera, dando inizio ad un'epidemia dentro all'aereo stesso. Gerry \u00e8 costretto a lanciare una granata che squarcia il velivolo; gli zombie vengono risucchiati dallo stesso squarcio, mentre l'aereo precipita a poca distanza dalla meta prescelta.\nUnici sopravvissuti al disastro aereo con alcune ferite, Gerry e Segen raggiungono il centro medico dell'OMS, dove Gerry espone quindi quella che \u00e8 la sua intuizione: i mutanti attaccano solo le persone sane, evitando le persone affette da malattie terminali. L'unica soluzione per Gerry rimane quella di procurarsi un patogeno infettivo potenzialmente letale, in modo da sperimentare l'efficacia o meno di questo pseudo-vaccino, ma tali virus sono conservati in un reparto del centro OMS invaso dagli zombie. Riuscito, grazie anche all'aiuto di Segen e di un medico italiano a capo della struttura, a raggiungere i virus, Gerry \u00e8 costretto a sperimentare su se stesso la sua ipotesi, poich\u00e9 minacciato da uno zombie. Fortunatamente, l'intuizione era corretta: Gerry viene ignorato dallo zombie e riesce a oltrepassare gli infetti e a tornare dagli altri medici. Il vaccino viene preparato su scala mondiale e distribuito a tutti, in particolare agli eserciti, in modo da poter eliminare in sicurezza tutti gli zombie senza che questi li possano attaccare, dato che il loro istinto li porta ad evitare di contagiare persone malate. Gerry pu\u00f2 cos\u00ec finalmente raggiungere la sua famiglia.\nProduzione.\nDopo una lunga e difficile campagna d'acquisti, nel 2007 la Plan B Entertainment di Brad Pitt riusc\u00ec a ottenere i diritti cinematografici del romanzo \"World War Z. La guerra mondiale degli zombi\" in concorrenza contro la Appian Way di Leonardo DiCaprio. Qualche tempo dopo, il 13 novembre 2008 si apprese, dalla rivista \"Variety\", che Marc Forster era stato avvicinato e poi confermato come regista; intervistato a proposito, Forster spieg\u00f2 che per alcuni aspetti il romanzo presentava caratteristiche politico-thriller simili a \"Tutti gli uomini del presidente\".\nLo stesso mese, J. Michael Straczynski fu incaricato della realizzazione della sceneggiatura, accogliendo la sfida di un film rappresentato come \u00ab\"un rapporto delle Nazioni Unite su una guerra di zombi\"\u00bb sullo sfondo di film come \"The Bourne Identity\". Straczynski spieg\u00f2 che avrebbe fatto il possibile per mantenere e raccontare la situazione di politica internazionale molto importante e centrale nel romanzo dall'inizio e durante la guerra zombi. Brooks si disse molto compiaciuto della scelta della Plan B di Straczynski alla sceneggiatura, tenendo a sottolineare come non avrebbe comunque avuto alcuna influenza decisionale sulla creativit\u00e0 dal momento che non avrebbe preso parte diretta alla realizzazione..\nUna prima versione della sceneggiatura fu pubblicata in rete nel 2008 e il sito web \"Ain't It Cool News\", dopo averla recensita, spieg\u00f2 che si trattava di un buon lavoro constatando soprattutto la difficile natura del soggetto da cui si era partiti per la trasposizione. Tra gli altri aspetti analizzati: l'atmosfera generale, che secondo il sito si avvicinava molto a \"I figli degli uomini\".\nI primi bozzetti furono pubblicati in rete nel gennaio 2009 sul sito \"DevianArt\"; si trattava di alcuni schizzi della \"battaglia di Yonkers\", sviluppati dal disegnatore per la produzione Daniel LuVisi.\nNel marzo 2009 furono aperti gli uffici di produzione, dando avvio a una prima pre-produzione dopo che Straczynski aveva manifestato interesse nel far cominciare una piena produzione entro la fine dell'anno visti anche i dubbi di Forster circa il suo coinvolgimento alla regia dati i lunghi tempi di realizzazione sui quali ci si stava basando. Qualche mese dopo, fu annunciato di possibili ritardi dovuti alla scrittura della sceneggiatura, secondo Forster \u00ab\"ancora lontana dalla realizzazione\"\u00bb e in luglio fu annunciato che Matthew Carnahan Michael sarebbe stato incaricato del rimaneggiamento del lavoro di Straczynski, secondo Brooks proprio perch\u00e9 i produttori avevano dato fiducia al progetto investendo in esso molti soldi.\nDopo che Brooks si disse speranzoso di vedere Brad Pitt per la parte da protagonista, nel luglio 2010 fu confermato che l'attore e produttore aveva accettato il ruolo e che il suo studio era pronto per far uscire il film nel 2012. L'inizio delle riprese venne fissato per giugno 2011.\nIl budget del film \u00e8 stato di 190 milioni di dollari.\nCast.\nGli attori Ed Harris e Bryan Cranston furono inizialmente scritturati nel cast, ma poi dovettero declinare per conflitti di programmazione con altri progetti.\nBrad Pitt ha accettato il ruolo di protagonista su richiesta dello scrittore del romanzo Max Brooks.\nIl cast principale \u00e8 costituito dai seguenti attori:\nTra gli attori presenti si segnalano Fabrizio Zacharee Guido nel ruolo di Tomas, un bambino salvato da Gerry a Newark; Matthew Fox interpreta un soldato della Marina statunitense; Moritz Bleibtreu e Ruth Negga interpretano due scienziati del centro ricerche dell'OMS a Cardiff; Ernesto Cantu e Vicky Araico interpretano i genitori di Tomas; Elyes Gabel \u00e8 Fassbach, un giovane scienziato alla ricerca della cura; Lucy Aharish interpreta una donna palestinese.\nRiprese.\nLe riprese del film iniziarono il 15 giugno 2011 a Malta, per poi spostarsi a Glasgow dal 17 al 31 agosto e successivamente a Falmouth, nella Cornovaglia e a Grangemouth, sempre in Scozia.\nPost-produzione.\nNel marzo 2012 viene annunciato che l'uscita cinematografica sar\u00e0 posticipata al 21 giugno 2013 per non scontrarsi nel box office col film \"Jack Reacher - La prova decisiva\". Nel maggio 2012 vengono annunciate nuove riprese aggiuntive a Budapest. Nel mese successivo viene chiamato Damon Lindelof per riscrivere una parte della sceneggiatura, ma insieme a lui viene aggiunto Drew Goddard nel mese di luglio.\nColonna sonora.\nNel dicembre 2011 viene annunciato Marco Beltrami per la colonna sonora del film.\nPromozione.\nIl primo trailer viene mostrato nella giornata delle preview organizzata dalla Paramount Pictures, distributrice americana della pellicola, per essere poi diffuso online il 9 novembre 2012.\nIl 25 marzo 2013 viene diffuso il primo poster ufficiale del film, che esce in due versioni differenti (la seconda con pi\u00f9 colori ed un'immagine di background). Sempre il 25 marzo 2013 la Paramount Pictures distribuisce on line il secondo trailer del film. Il trailer viene diffuso contemporaneamente in pi\u00f9 lingue, compresa la versione italiana.\nDistribuzione.\nIl film \u00e8 uscito nelle sale cinematografiche americane il 21 giugno 2013; in quelle italiane il 27 giugno dello stesso anno.\nAccoglienza.\nIncassi.\nIl film ha incassato circa 540 milioni di dollari, ed \u00e8 diventato il film sugli zombie con il maggiore incasso di sempre.\nCritica.\nSull'aggregatore Rotten Tomatoes il film riceve il 66% delle recensioni professionali positive su 277 critiche, mentre su Metacritic ottiene un punteggio di 63 su 100 basato su 46 critiche.\nSequel.\nNel giugno 2013, dopo il successo del film, la Paramount Pictures annuncia l'intenzione di realizzare un sequel. Nel dicembre viene reso noto che Juan Antonio Bayona \u00e8 stato scelto per dirigere il film e nel maggio 2014 Steven Knight viene scelto per scrivere la sceneggiatura. A fine ottobre 2015, la Paramount, non soddisfatta della prima stesura di Knight, ingaggia Dennis Kelly per riscrivere la sceneggiatura del sequel.\nNel gennaio 2017 il progetto ha via libera grazie alla Plan B Entertainment, casa di produzione fondata da Brad Pitt, che sar\u00e0 nuovamente il protagonista; dopo l'abbandono di Marc Forster e quello di Bayona, viene scelto David Fincher come regista.\nAltri media.\nVideogiochi.\nUn videogame tratto dal film, \"World War Z\", sviluppato da Phosphor Games Studio per dispositivi mobile iOS e Android \u00e8 stato pubblicato nel maggio 2013. Il gioco \u00e8 uno spin-off del film, ed \u00e8 ambientato in diverse citt\u00e0 tra cui Denver, Kyoto, e Parigi, e contiene una serie di personaggi inediti e differenti dalla pellicola.\nNel 2017 \u00e8 stato annunciato un nuovo titolo, \"World War Z\", sviluppato da Saber Interactive, per Xbox One, PlayStation 4 e PC. \u00c8 prevista la sua pubblicazione il 16 aprile 2019. Il gioco si incentrer\u00e0 sulla cooperativa fino a 4 giocatori. La campagna si concentrer\u00e0 invece su un unico sopravvissuto che viaggia per il mondo, includendo livelli in citt\u00e0 come New York, Mosca e Gerusalemme."}
{"id": "4239819", "revid": "834", "url": "https://it.wikipedia.org/wiki?curid=4239819", "title": "Lingua vandala", "text": ""}
{"id": "4239820", "revid": "731410", "url": "https://it.wikipedia.org/wiki?curid=4239820", "title": "Hunting Unlimited", "text": ""}
{"id": "4239825", "revid": "298229", "url": "https://it.wikipedia.org/wiki?curid=4239825", "title": "Valy Ionescu", "text": ""}
{"id": "4239826", "revid": "287204", "url": "https://it.wikipedia.org/wiki?curid=4239826", "title": "FIBA European Champions Cup 1989-1990", "text": "La Coppa dei Campioni 1989-1990 di pallacanestro maschile venne vinta, per il secondo anno consecutivo, dalla Jugosplastika Spalato.\nHanno preso parte alla competizione 27 squadre. Le squadre giocarono due turni iniziali ad eliminazione diretta con gare di andate e ritorno (e somma dei punti), prevendo una fase a gruppi valevole per la qualificazioni alla finale, cui accedevano le prime quattro classificate, che si scontravano in semifinale. La finale \u00e8 stata organizzata a Saragozza.\nRisultati.\nPrimo turno.\nLe gare di ottavi di finale sono state giocate il 28 settembre e il 5 ottobre 1989.\nOttavi di finale.\nLe gare degli ottavi di finale sono state giocate il 26 ottobre e il 2 novembre 1989."}
{"id": "4239834", "revid": "767487", "url": "https://it.wikipedia.org/wiki?curid=4239834", "title": "Cliffs Esperance Tennis International 2012", "text": "Il Cliffs Esperance Tennis International 2012 (Australia F9 Futures 2012) \u00e8 stato un torneo di tennis facente della categoria ITF Women's Circuit nell'ambito dell'ITF Women's Circuit 2012 e dell'ITF Men's Circuit nell'ambito dell'ITF Men's Circuit 2012. Sia il torneo maschile che quello femminile si sono giocati a Esperance in Australia dal 1\u00b0 al 7 ottobre 2012 su campi in cemento.\nCampioni.\nSingolare maschile.\n Adam Feeney ha battuto in finale Alex Bolt 3\u20136, 7\u20136(7\u20132), 6\u20132\nDoppio maschile.\n Alex Bolt / Benjamin Mitchell hanno battuto in finale Adam Feeney / Zach Itzstein 6\u20132, 6\u20133\nSingolare femminile.\n Olivia Rogowska ha battuto in finale Ashleigh Barty 6\u20130, 6\u20133\nDoppio femminile.\n Ashleigh Barty / Sally Peers hanno battuto in finale Victoria Larri\u00e8re / Olivia Rogowska 4\u20136, 7\u20136(7\u20135), [10\u20134]"}
{"id": "4239836", "revid": "1543377", "url": "https://it.wikipedia.org/wiki?curid=4239836", "title": "Palazzuolo", "text": "Palazzuolo \u00e8 una frazione del comune di Monte San Savino (AR)\nGeografia.\nPalazzuolo si trova a 601 metri sopra il livello del mare, nel monte che separa tre distinte valli, ovvero la Val di Chiana, la valle dell'Ombrone senese e infine la Valdambra.\nStoria.\nIl pi\u00f9 antico documento edito su Palazzuolo risale al 1275 dal quale si ha notizia dell'esistenza della pieve di San Giusto a Palazzuolo. Di questo antico edificio di culto non si hanno pi\u00f9 testimonianze materiali, ma con molte probabilit\u00e0 esso era ubicato nella zona attualmente definita come di Palazzuolo Alto.\nPur non avendo molte notizie sull'origine del paese sabbiamo che per molto tempo il castello fu sotto la giurisdizione della famiglia degli Ubertini di Arezzo, come dimostrano i documenti relativi al trattato di Sarzana stipulato tra le citt\u00e0 di Siena, Firenze, Perugia e Giovanni Visconti di Milano nel 1353. Nel detto documento, infatti veniva stabilito il controllo del Castrum Palazzoli da parte del Conte Biagio il quale a sua volta possedeva anche il castello di Rapale in Valdambra. In un ulteriore documento si ha notizia che nel 1355 il detto castello era sotto la giurisdizione dei Conti Manfredo e Biagio degli Ubertini: nella carta infatti i due personaggi sono definiti come signori del castello di Palazzuolo. \nCon la fine delle signorie locali e l'emergere del potere comunale anche Palazzuolo sub\u00ec le sorti dei molto castelli del contado: in un primo momento si sottomise al Comune di Siena e successivamente a quello di Firenze. \nDopo il processo di decastellamento Palazzuolo divenne un semplice agglomerato rurale e nel XVI secolo fu acquistato da Jacopo del Tasso per poi successivamente diventare propriet\u00e0 delle monache di San Pietro a Monticelli, monastero ubicato nei pressi di Firenze. Dopo la soppressione dell'ordine religioso voluta da Napoleone nel 1789 l'antico centro pass\u00f2 all'Ospedale degli Innocenti di Firenze e nel 1835 divenne propriet\u00e0 della famiglia Casini. Quest'ultima costru\u00ec la propria villa a valle dell'antico castello dando vita ad una nuova propulsione edilizia lungo la strada senese-aretina. Alla fine del XIX secolo per volere della famiglia fu edificata la nuova Pieve intitolata ai santi Pietro e Giusto e consacrata nel 1831.\nAttualmente il centro abitato di Palazzuolo si presenta come un semplice agglomerato rurale costituito da piccole case in pietra arenaria con ridotto sviluppo verticale. Non sono presenti lacerti murari riconducibili alla fase medievale e anche la chiesa di San Giusto risulta rispetto alle sue forme originarie estremamente alterata da interventi edilizi postumi. \nNella zona a valle, definita come Palazzuolo Basso, merita attenzione la villa della famiglia Casini, testimonianza dell'architettura signorile di fine ottocento, con l'annessa scuderia, attualmente trasformata in locale commerciale."}
{"id": "4239850", "revid": "125348251", "url": "https://it.wikipedia.org/wiki?curid=4239850", "title": "Aces &amp; Eights", "text": "Gli Aces &amp; Eights sono stati una stable di wrestling attiva nella Total Nonstop Action tra il 2012 e il 2013.\nLa loro gimmick era quella di un gruppo di motociclisti fuorilegge il cui nome era un riferimento alla doppia coppia del poker.\nStoria.\nLa stable debutt\u00f2 il 14 giugno 2012 a Impact Wrestling, con tre lottatori mascherati che attaccarono Sting mentre discuteva della sua introduzione nella TNA Hall of Fame. Il 5 luglio, un uomo senza nome consegn\u00f2 al TNA General Manager Hulk Hogan una busta contenente una fotografia delle carte da gioco da cui prende il nome la stable, e una nota scritta \"ci vediamo la prossima settimana\" che continuava \"noi non siamo codardi... abbiamo qualcosa per te, Hogan... aspetta e vedrai!\"\nGli Aces &amp; Eights ritornarono (in gran numero) in TNA il 12 luglio ad Impact!, attaccando Sting e infortunando Hogan. Nelle settimane successive, la stable continu\u00f2 ad attaccare indistintamente i face e gli Heel.\nGli Aces &amp; Eights fecero la loro prima apparizione in pay-per-view ad Hard Justice, il 12 agosto, attaccando nel backstage D'Angelo Dinero. Pi\u00f9 tardi interferirono nel four-way tables match, attaccando Jeff Hardy e il vincitore Bully Ray.\nIl 23 agosto, ad Impact!, gli Aces &amp; Eights si scontrarono con i membri del roster TNA, infortunando il braccio destro del TNA World Heavyweight Champion Austin Aries. La settimana dopo, gli Aces &amp; Eights attaccarono nuovamente Aries tramortendolo.\nA No Surrender, il 9 settembre, gli Aces &amp; Eights si scontrarono ancora una volta con il roster TNA dopo il match tra Aries e un membro chiamato \"The Armbreaker\", infortunando la spalla di Jeff Hardy prima della finale delle Bound for Glory series contro Bully Ray.\nGli Aces &amp; Eights lottarono il loro primo match, il 14 ottobre, a Bound for Glory dove due membri anonimi della stable sconfissero Sting e Bully Ray in un no disqualification tag team match, ottenendo cos\u00ec libero accesso alla IMPACT! Zone (in caso di sconfitta avrebbero dovuto lasciare la TNA). Vinsero in seguito all'interferenza di altri due membri della stable, uno dei quali si rivel\u00f2 essere Devon, membro del roster TNA ed ex tag team partner di Bully Ray. Devon fu dunque il primo membro degli Aces &amp; Eights ad essere formalmente identificato dalla TNA.\nIl 18 ottobre ad Impact!, Devon, parlando a nome della stable (identificato come Sergente d'Armi), minacci\u00f2 il roster TNA che rispose attaccando il gruppo. Sting sfid\u00f2 Devon e vinse per squalifica in seguito all'interferenza degli Aces &amp; Eights. Il 25 ottobre, gli Aces &amp; Eights annunciarono la loro nuova vittima, Kurt Angle. Angle aveva appena perso un match valido per il World Heavyweight Championship contro Jeff Hardy. Bully Ray si confront\u00f2 con Devon che ribad\u00ec come i maltrattamenti sub\u00ecti da Hogan lo avessero spinto ad entrare a far parte degli Aces &amp; Eights. Successivamente chiar\u00ec che lui e Bully non erano pi\u00f9 fratelli. Bully lo apostrof\u00f2 come un \"vigliacco\", e lo sfid\u00f2 a un match per la settimana successiva.\nIl match termin\u00f2 nell'ennesima rissa tra il roster TNA e gli Aces &amp; Eights, durante la quale Joseph Parks smascher\u00f2 un nuovo membro che si rivel\u00f2 essere Andrew Hankinson.\nL'8 novembre Hankinson fu introdotto come DOC (Direttore del Caos), un prospetto degli Aces &amp; Eights. Pi\u00f9 tardi la stessa sera, DOC e Devon lottarono contro Sting e Angle. Questi ultimi vinsero per squalifica quando Devon colp\u00ec Sting con una mazza da baseball. DOC schiant\u00f2 poi Sting su un tavolo per dimostrare il suo valore al gruppo. Alla fine Sting fu pestato anche dal resto della stable.\nA Turning Point, l'11 novembre, DOC sconfisse Joseph Parks mentre Devon fu battuto da Kurt Angle.\nIl 15 novembre, ad Impact!, gli Aces &amp; Eights scelsero Magnus come nuova vittima; Devon lo colp\u00ec alle ginocchia con una mazza da baseball. Pi\u00f9 tardi la stessa sera, Kurt Angle e Garett Bischoff sconfissero Devon e un membro senza nome, nonostante DOC avesse tentato di interferire nella contesa. Come ricompensa per la sua lealt\u00e0, DOC fu promosso da prospetto a \"patched in\".\nIl 6 dicembre Devon fu il primo membro degli Aces &amp; Eights a conquistare un titolo, sconfiggendo Samoa Joe per il Television Championship, grazie all'interferenza di DOC. Pi\u00f9 tardi la stessa sera, la stable attacc\u00f2 prima Angle e poi Jeff Hardy, assoldata da Bobby Roode. A Final Resolution, Devon, DOC e altri due membri mascherati furono sconfitti da Kurt Angle, Samoa Joe, Garett Bischoff e Wes Brisco, grazie al pin vincente di Angle ai danni di un membro mascherato.\nIl 27 dicembre, ad Impact!, gli Aces &amp; Eights proposero a Mr. Anderson di unirsi a loro. Anderson accett\u00f2 l'offerta nel corso della puntata del 3 gennaio 2013. Pi\u00f9 tardi la stessa sera, Devon e un membro mascherato furono sconfitti da Kurt Angle e Samoa Joe in un tag team cage match. In seguito, numerosi altri membri degli Aces &amp; Eights attaccarono Angle e Joe. Sting irruppe sulla scena in aiuto dei due e smascher\u00f2 un nuovo membro della stable che si rivel\u00f2 essere Mike Knox (ribattezzato poi Knux).\nIL 13 gennaio 2013, a Genesis, Mr. Anderson e Devon sconfissero rispettivamente Samoa Joe e Joseph Parks, mentre DOC fu battuto da Sting.\nIl 17 gennaio, gli Aces &amp; Eights interruppero il matrimonio di Bully Ray e Brooke Hogan, attaccando Bully, Hulk Hogan e i due testimoni Tommy Dreamer e Matt Hyson. Successivamente, il terzo testimone di Bully, Taz, si rivel\u00f2 essere membro della stable. Durante l'assalto, Knux e DOC insultarono Brooke e la costrinsero ad assistere all'assalto. Sting tent\u00f2 vanamente di risollevare la situazione. Alla fine gli Aces &amp; Eights fuggirono lasciando cos\u00ec Brooke sola a prendersi cura di suo padre e del suo fidanzato.\nIl 24 gennaio, ad Impact!, Taz spieg\u00f2 le ragioni che lo avevano spinto ad entrare a far parte degli Aces &amp; Eights (il potere), chiarendo che il contratto che lo legava alla TNA lo rendeva immune da ritorsioni da parte dell'amministrazione. Quella stessa sera, Bully Ray giur\u00f2 vendetta contro gli Aces &amp; Eights, scegliendo Devon e Taz come suoi obiettivi principali. Kurt Angle invece chiam\u00f2 fuori Mr. Anderson per sfidarlo ad uno steel cage match, il 31 gennaio. Dopo che Jeff Hardy sconfisse Christopher Daniels nel main event, Taz distrasse Hardy permettendo cos\u00ec a un membro mascherato della stable di colpirlo alla gamba sinistra.\nIl 31 gennaio, Wes Brisco e Garett Bischoff si rivelarono essere altri due membri degli Aces &amp; Eights. Angle aveva sconfitto Anderson nel loro cage match, mentre Brisco aveva assistito alla contesa da bordo ring. Alla fine del match, un membro mascherato degli Aces &amp; Eights si confront\u00f2 con Angle, e si rivel\u00f2 essere Bischoff. Brisco dapprima finse incredulit\u00e0, poi attacc\u00f2 Angle supportato da Bischoff e rivelandosi anch'esso ufficialmente come membro della stable. Magnus, tornato dall'infortunio, sfid\u00f2 Devon, ma DOC e Knux interferirono nella contesa; Magnus per\u00f2 costrinse i suoi aggressori a battere in ritirata. Hulk Hogan stipul\u00f2 poi un tables tag match per la settimana successiva tra Bully e Sting vs Devon e DOC.\nIl 7 febbraio Bischoff dichiar\u00f2 di essere entrato a far parte degli Aces &amp; Eights perch\u00e9 non era stato mai trattato con rispetto dal pubblico, mentre Brisco attribu\u00ec le colpe ad Hogan. Devon successivamente minacci\u00f2 Angle, sostenendo che gli Aces &amp; Eights avrebbero messo fine alla sua carriera. Nel main event, Bully Ray e Sting sconfissero Devon e DOC nel loro tables tag match.\nIl 14 febbraio Hogan accetta formalmente la sfida degli Aces &amp; Eights per Lockdown, annunciando che Sting sar\u00e0 il capitano del Team TNA che affronter\u00e0 la gang di motociclisti nel Lethal Lockdown. Sting interviene e dice che lui e Hogan troveranno tre killer che verranno aggiunti alla sua squadra a Lockdown e promette di porre fine agli Aces &amp; 8s al PPV. Il match tra Samoa Joe e Kurt Angle, con in palio una title shot per il TNA World Heavyweight Championship, termina in un No Contest per l'interferenza di Wes Brisco e Garett Bischoff, che attaccano i due partecipanti. Tuttavia, i due vengono respinti e devono battere in ritirata. Al termine dell'episodio, Hulk Hogan \u00e8 sul punto di prendere la decisione in merito al #1 contender al World Title, ma viene accerchiato degli Aces &amp; 8s. Bully Ray, infortunato, interviene in suo soccorso e mette in fuga gli Aces &amp; 8s, che per\u00f2 tentennano. Arriva anche Sting, che mette definitivamente in fuga la gang di motociclisti.\nIl 21 febbraio Hogan proclama Bully Ray #1 contender al World Heavyweight Title di Hardy, ufficializzando uno steel cage match per Lockdown. Bully Ray propone poi con successo allo stesso Hogan e Sting di fronteggiare, nel main event dell'episodio, tre membri degli Aces &amp; Eights. Samoa Joe sconfigge Garett Bischoff via DQ per l'intervento di Wes Brisco, ma alla fine Angle accorre in aiuto di Joe e minaccia Brisco, sfidandolo ufficialmente in uno steel cage match a Lockdown. Nel main event Devon, DOC e Mr. Anderson sconfiggono Sting, Bully Ray e Hogan via Big Boot di DOC su Sting. Il match comincia senza Hogan, trasformando il tutto in un 3 on 2 Handicap match. Quando Ray e Sting sono sul punto di vincere il resto degli Aces &amp; 8s giunge a bordo ring con Hulk e Brooke Hogan, rapiti dalla gang. Ray si distrae e accorre in loro soccorso, lasciando Sting in balia degli Aces &amp; Eights, che lo battono.\nIl 28 febbraio Sting annuncia il suo team per Lockdown composto da Samoa Joe, James Storm, Magnus ed Eric Young. Gli Aces &amp; Eights invece decidono di schierare Devon, Mr. Anderson, DOC, Knux e Garett Bischoff. Pi\u00f9 tardi nella stessa sera Kurt Angle raggiunge il covo della gang, dove riesce a mettere fuori gioco Mr. Anderson e Devon e ad affrontare VP (il Vice Presidente), avendo la meglio anche su di lui. Angle lo smaschera vedendolo in faccia (sfuggito alle telecamere), ma viene sorpreso dal resto degli Aces &amp; Eights che lo assaltano e lo mettono fuori combattimento.\nIl 7 marzo D'Lo Brown, Al Snow e Pat Kenney intervengono per sedare una rissa tra Kurt Angle e Wes Brisco. Improvvisamente Brown attacca Angle e si rimpossessa della maschera di VP, rivelandosi come membro degli Aces &amp; Eights. Nel primo match della Best of Three Series che oppone il Team TNA agli Aces &amp; Eights, Devon sconfigge Sting. Nel secondo match Magnus e Samoa Joe battono DOC e Garett Bischoff. Infine nell'ultimo match Mr. Anderson sconfigge James Storm guadagnando la vittoria nella Best of Three Series per gli Aces &amp; Eights, che dunque avranno il vantaggio nel Lethal Lockdown. Al termine dell'episodio la gang assalta Hardy e Bully Ray, prontamente salvati per\u00f2 dall'arrivo del Team TNA.\nA Lockdown, il 10 marzo, Wes Brisco sconfigge Kurt Angle grazie all'interferenza di D'Lo Brown. Nel Lethal Lockdown per\u00f2 gli Aces &amp; Eights si arrendono al Team TNA. Nel main event Bully Ray si rivela essere il Presidente della stable e sconfigge Jeff Hardy colpendolo alle spalle con un martello, conquistando cos\u00ec il TNA World Heavyweight Championship.\nIl 14 marzo gli Aces &amp; Eights attaccano Chavo e Hernandez prima del loro tag team match contro Bobby Roode e Austin Aries. Devon presenta la gang come la nuova forza dominante della TNA e introduce il nuovo World Champion Bully Ray che subito sfida Hogan ad affrontarlo. Successivamente Kurt Angle viene assalito dalla gang nel backstage. A fine episodio, gli Aces &amp; Eights interferiscono nel match tra Aries e Sting, pestando quest'ultimo. Interviene finalmente Hogan che scaglia contro la gang diversi membri del roster TNA che per\u00f2 vengono messi tutti fuori combattimento.\nIl 21 marzo Hogan chiama sul ring i quattro wrestler che hanno condotto il roster all'assalto (fallimentare) degli Aces &amp; Eights la settimana prima, Samoa Joe, Magnus, Kurt Angle e Jeff Hardy. Hogan vuole che i quattro riportino il World Title in TNA e chiede ad Hardy se sia pronto per reclamare il suo rematch con Bully Ray, ma il wrestler invece propone coraggiosamente di mettere in palio il posto di #1 contender al World Title in un Fatal 4-Way tra i quattro lottatori chiamati in causa. Hogan accetta e sancisce il match per il main event dove a trionfare \u00e8 proprio Hardy che schiena Samoa Joe.\nIl 28 marzo Jeff Hardy sfida Bully Ray ma Mr. Anderson s'intromette. Hardy lo attacca ma viene atterrato da tutti gli altri Aces &amp; Eights. Samoa Joe, Kurt Angle, Eric Young e Magnus intervengono in suo soccorso e gli Aces &amp; 8s si ritirano. Hardy cambia idea e sfida Mr. Anderson per il main event. Pi\u00f9 tardi DOC, Wes Brisco e Garett Bischoff attaccano James Storm durante un diverbio con A.J. Styles. Eric Young e Kurt Angle accorrono in suo soccorso e l'Olympic Gold Medalist sfida i tre Aces &amp; Eights ad un 6-man Tag Team match che la gang riesce ad aggiudicarsi grazie anche all'interferenza di D'Lo Brown. Nel main event Mr. Anderson batte Jeff Hardy via DQ dopo essere stato colpito dal suo avversario con un martello sottrattogli e passatogli da Garett Bischoff. Dopo essersi sbarazzato anche di quest'ultimo, Hardy torna ad attaccare Anderson con una sedia, lo piazza su un tavolo e prima che lo possa colpire lanciandosi da una scala, Bully Ray accorre in aiuto del suo assistito. A quel punto Hardy gli annuncia la stipulazione del World Title match che si disputer\u00e0 l'11 aprile: Full Metal Mayhem.\nIl 4 aprile gli Aces &amp; Eights aprono l'episodio di Impact!. Mr. Anderson offre ad A.J. Styles un posto nella stable. D'Lo Brown ha una lettera da parte della TNA, dove gli viene comunicato il suo licenziamento. Brown sa che i dirigenti della TNA sono nel backstage e li sfida a venirgli a comunicare il suo licenziamento di persona, tuttavia esce Kurt Angle che attacca Brown. Gli Aces &amp; 8s ridimensionano Angle, che viene raggiunto dal Team TNA, il quale riesce a cacciare la gang dal ring. Successivamente gli Aces &amp; Eights avvicinano nel backstage proprio A.J. Styles proponendogli formalmente di entrare a far parte della gang prima di consegnargli una delle loro giacche. Subito dopo \u00e8 Hogan a richiedere un confronto con A.J. Styles per convincerlo a schierarsi invece dalla parte della TNA, ma prima che quest'ultimo possa rivelare le sue intenzioni James Storm li raggiunge invitando Styles ad abbandonare il ring se le sue intenzioni sono davvero quelle di unirsi alla gang dei motociclisti. A.J. Styles lascia il ring senza dire una parola, ma Hogan gli concede una sola settimana di tempo per decidere da quale parte stare. Nel main event gli Aces &amp; Eights (Devon, DOC, Knux, Garett Bischoff e Wes Brisco) sconfiggono il Team TNA (Kurt Angle, Samoa Joe, Magnus, Eric Young e Joseph Park). Dopo il match Brooke Hogan ha un confronto con Bully Ray che le consegna due biglietti di prima fila per Impact! della settimana successiva. Ray dice che vuole sua moglie vicina quando batter\u00e0 Hardy per la seconda volta e si confermer\u00e0 campione. Brooke sembra resistere alle sue angherie, e quando Ray le si avvicina minacciosamente Jeff Hardy interviene in suo soccorso scontrandosi a muso duro con il campione.\nL'11 aprile Devon colpisce Joseph Park con una catena al termine di un diverbio. Anderson continua a corteggiare A.J. Styles per arruolarlo negli Aces &amp; Eights. Kurt Angle richiede ad Hogan un Handicap match contro i suoi due ex allievi, Wes Brisco e Garett Bischoff, promettendo di fargliela pagare. Nel main event Bully Ray sconfigge Jeff Hardy grazie all'aiuto di un martello passatogli da Tazz e conserva il World Heavyweight Title.\nIl 18 aprile Garett Bischoff e Wes Brisco sconfiggono Kurt Angle dopo un'interferenza di D'Lo Brown e Mr. Anderson. DOC, Knux e Devon mettono fuori combattimento Magnus prima che questi possa lottare il suo Television Title match proprio contro il campione Devon. Samoa Joe per\u00f2 accorre in suo soccorso richiedendo e ottenendo poi dalla dirigenza la possibilit\u00e0 di sostituire Magnus nel title match. A vincere per\u00f2 \u00e8 Devon grazie all'interferenza di Bischoff, Brisco e Anderson. Nel main event A.J. Styles sconfigge James Storm e, al termine del match, attacca i Bad Influence accorsi per festeggiarlo. Successivamente sia Storm che i Bad Influence vengono assaliti dagli Aces &amp; Eights mentre A.J. abbandona la scena. Nel finale Bully Ray sfida Hogan ad un faccia a faccia per la settimana successiva.\nIl 25 aprile gli Aces &amp; Eights attaccano ancora James Storm al termine di un suo diverbio con i Bad Influence. A farne le spese \u00e8 anche Joseph Park, accorso successivamente in suo aiuto. Matt Morgan si autoproclama come la giusta soluzione al problema degli Aces &amp; Eights, ma Hogan non \u00e8 dello stesso parere e decide di accettare il faccia a faccia con Bully Ray. Durante il confronto Hogan riesce a cacciare fuori dal ring Ray. Arrivano dunque gli altri Aces &amp; Eights e tutti circondano il ring, le luci vanno via e quando si riaccendono Sting \u00e8 nel ring con la mazza puntata contro Hogan. Ray lo deride e Sting punta la mazza contro di lui, gli Aces &amp; Eights attaccano Hogan e Sting ma vengono respinti. Nonostante questo, alla fine della lotta Sting punta nuovamente la mazza contro Hogan lasciandolo interdetto.\nIl 2 maggio Hogan e Sting appianano le loro divergenze e sanciscono un 6-man Tag Team match per la settimana successiva che opporr\u00e0 tre membri degli Aces &amp; Eights a Sting e ad altri due partner. Quando il discorso si sposta sul #1 contender al World Title per Slammiversary interviene Matt Morgan a reclamare la sua occasione. Hogan per\u00f2 lo oppone a Sting nel main event dell'episodio ed in palio ci sar\u00e0 proprio la title shot. Dopo aver accettato di affiancare Sting contro gli Aces &amp; Eights, Kurt Angle sfida uno qualsiasi della gang e a raccogliere la provocazione ci pensa D'Lo Brown che viene per\u00f2 battuto in un I quit match, con fermo disappunto di Bully Ray. Al termine del match Angle invita A.J. Styles ad unirsi a lui e Sting per fronteggiare gli Aces &amp; Eights. Bully Ray invece annuncia che lui stesso, Devon e Mr. Anderson saranno i tre membri scelti per lottare nel 6-man Tag Team match della settimana successiva. Nel main event Sting sconfigge Morgan laureandosi #1 contender al World Heavyweight Title.\nIl 9 maggio Sting e Angle non riescono ad aggraziarsi A.J. Styles per il 6-man Tag Team match. Mentre Angle si azzuffa proprio con A.J, Sting \u00e8 attaccato da Mr. Anderson prima e da Bully Ray e Devon poi. Successivamente Ray ordina a D'Lo Brown di restituire la giacca per aver disonorato la gang la settimana precedente sottomettendosi a Kurt Angle. Quest'ultimo chiede un'ultima possibilit\u00e0 per riconquistare la fiducia e Ray lo mette all'angolo di DOC per sostenerlo nel suo match contro Magnus. A vincere per\u00f2 \u00e8 proprio Magnus, grazie ad una distrazione dello stesso D'Lo Brown, che interviene erroneamente su DOC. Ray \u00e8 costretto cos\u00ec a degradarlo da Vice Presidente a prospetto. Ben impressionato dal suo match, Sting propone Magnus come terzo partner per il 6-man Tag Team match del main event, ma poco dopo quest'ultimo viene messo fuorigioco da DOC, Knux, Garett Bischoff e Wes Brisco nel backstage. Nel main event, sebbene inizialmente la contesa si svolga dunque in inferiorit\u00e0 numerica, \u00e8 il ritorno di Abyss a pareggiare i conti e a garantire la vittoria a Sting e Angle contro gli Aces &amp; Eights.\nIl 16 maggio Devon e D'Lo Brown sono alla ricerca di Abyss per vendicare la sconfitta della gang la settimana precedente. Joseph Parks prende la faccenda sul personale e sfida Devon ad un match, ma a duellare con lui sar\u00e0 D'Lo Brown. A vincere \u00e8 Parks, nonostante il netto dominio di D'Lo Brown. Mr. Anderson \u00e8 sempre pi\u00f9 sicuro del fatto che A.J. Styles entrer\u00e0 a far parte degli Aces &amp; Eights, ma viene messo in fuga da Angle che viene successivamente steso da A.J. Styles. Al termine della puntata, durante la firma del contratto per il World Title, Sting richiede un No Holds Barred match per Slammiversary. Bully Ray accetta ad una condizione: in caso di sua sconfitta Sting non potr\u00e0 mai pi\u00f9 lottare per il World Title nella sua vita. Dopo la firma entrambi iniziano a darsele di santa ragione chiudendo l'episodio.\nIl 23 maggio Bully Ray, interrompendo un confronto tra Hogan, Sting e Brooke Hogan, rivela di essere ancora innamorato di quest'ultima, sconvolgendola. Wes Brisco, Garett Bischoff e DOC massacrano Alex Silva nel parcheggio impedendogli di partecipare al suo match contro Sam Shaw valido per il Bound for Glory Series Qualifying Tournament. Successivamente assaltano anche lo stesso Shaw, salvato per\u00f2 da Magnus che sfida Brisco sconfiggendolo via DQ per l'interferenza di Bischoff. In balia dei tre Magnus viene dunque salvato dal rientrante Samoa Joe. Mr. Anderson invece sconfigge Kurt Angle via Low Blow non visto dall'arbitro in seguito alla distrazione di A.J. Styles che arriva a bordoring e abbraccia Taz. Non potendo contattare Abyss per chiedergli di spalleggiarlo la settimana successiva contro Bully Ray e Devon, Sting propone con successo a Joseph Parks di unirsi a lui. Al termine dell'episodio Bully Ray introduce A.J. Styles e, dopo aver brindato, gli consegna la giacca per proclamarlo nuovo membro della gang. A.J. indossa la giacca prima che Angle, accorso per assistere alla scena, venga colpito alle spalle da DOC. Trascinato sul ring Angle viene poi colpito, sotto suggerimento di Ray, con una martellata sul ginocchio da A.J. che poi sorprendentemente finisce per attaccare anche DOC, Knux e Mr. Anderson prima di fuggire verso il backstage, proclamando la sua totale indipendenza.\nIl 30 maggio Sting e Joseph Parks sconfiggono Bully Ray e Devon grazie ad una disattenzione di quest'ultimo, distratto dalla entrance theme di Abyss. Brisco, Bischoff e DOC accerchiano sul ring Dixie Carter durante la promozione di Slammiversary. In suo aiuto accorrono Magnus e Samoa Joe che sfida Bischoff in un match terminato in rissa. Al termine della contesa lo stesso Joe annuncia a sorpresa che Jeff Hardy sar\u00e0 suo partner, con Magnus, nel 6-man Tag Team match di Slammiversary contro lo stesso Bischoff, Brisco e DOC. Nel backstage Hogan cerca di persuadere vanamente sua figlia Brooke a dimenticarsi di Bully Ray. Nel main event A.J. Styles sconfigge Mr. Anderson via DQ per l'intervento di Kurt Angle ai danni di Styles. Dopo il match i due vengono attaccati dagli Aces &amp; Eights, ma sono soccorsi immediatamente da Samoa Joe, Magnus, Joseph Parks e Sting che per\u00f2 non riescono ad avere la meglio sulla gang.\nIl 2 giugno, a Slammiversary, Jeff Hardy, Samoa Joe e Magnus sconfiggono Bischoff, Brisco e DOC. Nel match valido per il TV title Abyss sostituisce suo fratello Joseph Parks, aggredito nel backstage, e sconfigge Devon laurendosi nuovo campione. Nel main event Bully Ray sconfigge Sting confermandosi campione grazie all'interferenza degli Aces &amp; Eights.\nIl 6 giugno Hogan sanisce un ladder match tra Jeff Hardy e Bully Ray con in palio non la cintura ma un martello con cui poter colpire l'avversario. Devon chiama sul ring Abyss per riprendersi il TV Title, ma a rispondere alla sfida \u00e8 Joseph Parks che sembra avere la peggio fino a quando la theme song di Abyss non risuona nell'arena mettendo in allarme Devon che decide cos\u00ec di rientrare nel backstage per dargli la caccia insieme a Knux. Nel frattempo Joseph Parks, vedendo il suo sangue, avvia una trasformazione. Successivamente i due Aces &amp; Eights s'imbattono proprio in Abyss che li mette fuorigioco. Nel main event, il ladder match si conclude in No Contest quando Ray abbandona il ring dopo che Hardy si \u00e8 impossessato del martello. Ad attendere Ray nel backstage c'\u00e8 Hogan, pronto a colpirlo proprio con un martello. A fermarlo per\u00f2 \u00e8 Brooke che permette cos\u00ec a Ray di dileguarsi.\nIl 13 giugno Bully Ray protesta ad Hogan il mancato inserimento degli Aces &amp; Eights nelle Bound for Glory series, e il GM indice una Battle Royal tra tutti i membri della gang proprio per proclamarne la singola qualificazione. Poco dopo Wes Brisco e Garett Bischoff attaccano senza successo Jeff Hardy e Bobby Roode, appena qualificatisi d'ufficio per le series. Nella Battle Royal Bischoff, Brisco, Knux e Devon si autoeliminano come programmato per garantire la qualificazione a Mr. Anderson, ma DOC preferisce giocarsela venendo per\u00f2 eliminato. Successivamente nel covo, Bully Ray ammonisce DOC per non aver rispettato il piano, nonostante abbia apprezzato la sua passione. Nel main event valido per un posto alle series, gli Aces &amp; Eights favoriscono involontariamente A.J. Styles nel suo match contro Angle. Al termine avviano il pestaggio ai danni di quest'ultimo, salvato per\u00f2 dall'arrivo di Rampage Jackson.\nil 20 giugno Mr. Anderson sconfigge Joseph Parks nel suo primo match valido per le Bound for Glory Series, grazie all'interferenza di DOC. Subito dopo Anderson ha una discussione proprio con DOC su chi dei due dovrebbe ricoprire la carica di VicePresidente della gang. A sedare gli animi ci pensa Bully Ray che informa i suoi che la questione sar\u00e0 presto messa ai voti. Successivamente Ray cerca di incontrare Brooke, ma Hogan glielo impedisce, e quando al termine dell'episodio \u00e8 convinto di essere riuscito a trovarla, al posto della ragazza si presenta Sting che rivela quale sia l'ultima chance per fronteggiare una volta per tutte gli Aces &amp; Eights: il ritorno della Main Event Mafia. Sting mostra al rivale come la sua gang sia gi\u00e0 stata messa fuorigioco nel backstage. Ray \u00e8 cos\u00ec costretto alla fuga, bloccato per\u00f2 sulla rampa d'ingresso da Kurt Angle, alleato di Sting nella Main Event Mafia, che lo sottomette.\nIl 27 giugno Bully Ray, in compagnia di Mr. Anderson e DOC, minaccia Chris Sabin intimandogli di non incassare l'X-Division Title per avere una shot al suo World Heavyweight Title. Subito dopo, nel match valido per l'X-Division Title, a spuntarla su Sabin e Kenny King \u00e8 Suicide. Hogan rivela per\u00f2 che a vincere non \u00e8 stato il vero Suicide, il malmenato nel backstage TJ Perkins, ma qualcuno che si \u00e8 impossessato del suo costume. Il General Manager ordina dunque all'impostore di rivelare la sua identit\u00e0 entro la fine dell'episodio, pena la perdita della cintura. Samoa Joe sconfigge Mr. Anderson in un match valido per le Bound for Glory Series, nonostante DOC e Knux siano intervenuti per distrarlo. In suo aiuto accorrono Sting e Angle che, una volta sbarazzatisi degli Aces &amp; Eights, rivelano Joe come terzo membro della Main Event Mafia. Al termine dell'episodio Austin Aries rivela di essere Suicide e di essere pronto a incassare la sua shot per sfidare Bully Ray.\nIl 5 luglio Hogan rimette in palio l'X Division Championship in un 3-Way match tra Aries, Sabin e Manik (nuova gimmick di TJ Perkins). La Main Event Mafia recluta Magnus come quarto membro e Sting lancia una sfida agli Aces &amp; Eights per il 18 luglio. Mentre gli assi si dirigono verso il ring per interferire nella contesa dell'X Division Championship, DOC e Mr. Anderson iniziano a litigare riguardo alla votazione che elegger\u00e0 il nuovo VP della gang la settimana successiva, ma Bully Ray ordina loro di concentrarsi. Nel main event \u00e8 Sabin a trionfare sconfiggendo Aries e approfittando dell'esclusione di Manik, assalito da DOC. Gli Aces &amp; Eights sono messi in fuga per\u00f2 dalla Main Event Mafia, e Sabin sfida Bully Ray, pronto ad incassare l'X Division Championship per contendersi il World Title.\nL'11 luglio Bully Ray continua a convincere Brooke ad unirsi a lui prima di recarsi sul ring per minacciare Chris Sabin di non incassare l'X Division Championship per puntare al World Title il 18 luglio. La Main Event Mafia interviene per\u00f2 per tranquillizzare Sabin promettendogli che non ci sarebbero state interferenze, durante la contesa, da parte degli Aces &amp; Eights. Nel loro covo la gang elegge Mr. Anderson come nuovo VicePresidente. Al termine dell'episodio Sabin rinuncia all'X Division Championship e ufficializza cos\u00ec il World Title match della settimana successiva. In chiusura Sting annuncia il quinto membro della Main Event Mafia, che si rivela essere Rampage Jackson.\nIl 18 luglio la Main Event Mafia assicura il corretto svolgimento del match tra Sabin e Bully Ray preoccupandosi che nessuno possa interferire nella contesa. Nel covo degli Aces &amp; Eights Mr. Anderson rivela l'abbandono di DOC in seguito alla sua mancata elezione per la vice presidenza. Successivamente la gang trae in inganno la Main Event Mafia attirando i suoi membri in una stanza per bloccarli, ad eccezione di Angle che viene caricato su un truck dal quale poi riesce a fuggire per correre in soccorso de suoi. Al termine dell'episodio la Main Event Mafia tiene a bada gli Aces &amp; Eights e Chris Sabin riesce a sconfiggere Bully Ray laureandosi nuovo campione grazie all'utilizzo di un martello che Anderson inizialmente aveva passato a Ray per avvantaggiarlo.\nIl 25 luglio Bully Ray interrompe i festeggiamenti di Sabin, in compagnia della Main Event Mafia, per la conquista del titolo e tramite il suo avvocato ordina al neocampione di restituirgli la cintura. La decisione di Hogan per\u00f2 \u00e8 insindacabile: i due si contenderanno il titolo in uno Steel Cage match tra tre settimane.\nIl 1\u00ba agosto Bully Ray attacca Sabin e Manik al termine del loro match, ma il World Champion riesce a reagire e a scacciarlo dal ring. Successivamente Brooke Hogan raggiunge Ray per comunicargli che nel contratto che firmer\u00e0 la settimana successiva per il suo rematch avr\u00e0 diverse condizioni sfavorevoli. Si congeda da lui per\u00f2 baciandolo e lasciandolo interdetto. Al termine dell'episodio la Main Event Mafia lancia una sfida agli Aces &amp; Eights: un 5 vs 5 match da disputarsi ad Hardcore Justice in cui il wrestler che verr\u00e0 schienato dovr\u00e0 lasciare la TNA. Mr. Anderson accetta mentre la leggenda delle MMA Tito Ortiz fa il suo debutto osservando le due stable dalla rampa.\nL'8 agosto Bully Ray e Chris Sabin ufficializzano il loro rematch ad Hardcore Justice firmando un contratto secondo cui, in caso di sconfitta, Ray non potr\u00e0 mai pi\u00f9 avere una titleshot al TNA World Heavyweight Championship. Mr. Anderson sconfigge Magnus per squalifica dopo essere stato colpito con una sedia da Bobby Roode. Bully Ray avverte il nuovo arrivato Tito Ortiz a non intralciarlo. Nel main event Chris Sabin e Kurt Angle sconfiggono Bully Ray e Devon.\nIl 15 agosto gli Aces &amp; Eights suggeriscono alla Main Event Mafia di trovarsi un nuovo membro, in seguito alla defezione di Kurt Angle, per l'imminente 5 vs 5 match. A sua volta la MEM ricorda agli Aces &amp; Eights altrettanto di reclutare un quinto membro. Nel backstage Bully Ray rimprovera i suoi per la scarso aiuto riservatogli negli ultimi tempi, mentre Anderson cerca di giustificarsi. Nel main event Bully Ray sconfigge Chris Sabin via schienamento in uno Steel Cage match e riconquista il World Heavyweight Title, grazie anche alle interferenza di Anderson e di Ortiz che si rivela suo alleato.\nIl 22 agosto Bully Ray introduce Brooke Tessmacher come la sua nuova amante. La Main Event Mafia recluta A.J. Styles tra le sue fila e sconfigge gli Aces &amp; Eights nel main event via schienamento su Devon che, per via della stipulazione, \u00e8 costretto a lasciare la TNA.\nIl 29 agosto Bully Ray recluta ufficialmente Tito Ortiz tra le file degli Aces &amp; Eights con grande disappunto di Anderson, contrariato per non essere stato interpellato nella decisione insieme al resto della gang. A.J. Styles, nonostante il contributo della settimana precedente, chiarisce alla Main Event Mafia la sua volont\u00e0 di proseguire per la sua strada senza unirsi a nessuna coalizione. Bully Ray, insospettito dall'atteggiamento di Anderson, chiede ad Ortiz di tenerlo d'occhio. Al termine dell'episodio Hogan ufficializza due match per Bully Ray: la settimana successiva contro Sting, e una settimana pi\u00f9 tardi contro uno della sua stessa gang con il titolo in palio.\nIl 5 settembre Knux sconfigge Chris Sabin via DQ raggirandolo. Anderson non riesce ad imporsi nel Last Chance Gauntlet match non qualificandosi per le Final Four delle Bound for Glory series. Bully Ray non nasconde la sua delusione e minaccia di cacciarlo dalla gang nel caso avesse fallito ancora. Wes Brisco e Garett Bischoff sconfiggono James Storm e Gunner. Nel main event Sting ha la meglio su Bully Ray anche grazie alla Main Event Mafia che riesce a tenere a bada il resto degli Aces &amp; Eights. Anderson, rimasto l'unico a poter interferire nella contesa, si rifiuta per\u00f2 di soccorrerlo dichiarandogli apertamente guerra e annunciando se stesso come il suo avversario per il World Title match della settimana successiva.\nIL 12 settembre Bully Ray sconfigge Mr. Anderson in un Last Man Standing Match, conservando cos\u00ec il titolo grazie alle interferenze di Brooke Tessmacher e degli altri Aces &amp; Eights. Nel main event A.J. Styles sconfigge Magnus nella finale delle Bound for Glory series aggiudicandosi il diritto di poter sfidare Bully Ray per il titolo a Bound for Glory.\nIl 19 settembre Bully Ray ringrazia pubblicamente Brooke Tessmacher per averlo aiutato a difendere il titolo contro Mr. Anderson, tagliando fuori il resto degli Aces &amp; Eights. Bischoff, Brisco e Knux non nascondono il loro disappunto. Al termine del segmento Ray e Knux quasi finiscono per scontrarsi animatamente.\nIl 26 settembre Knux rinfaccia a Bully Ray il fatto che si preoccupi solo di se stesso e non degli affari della gang che, per altro, \u00e8 impegnata la sera stessa in match contro la Main Event Mafia. Ray ordina loro di rientrare nei ranghi e minaccia di espellere dalla stable chi coster\u00e0 l'eventuale sconfitta. A vincere \u00e8 proprio la Main Event Mafia con Samoa Joe che sottomette Wes Brisco. Come promesso Bully Ray ordina a Brisco di tornargli indietro la giacca della gang con netto rifiuto di quest'ultimo. Il leader lo assalta dunque ordina a Knux e a Bischoff di levar via la giacca dall'ormai ex membro. I due non possono far altro che obbedire.\nIl 10 ottobre A.J. Styles sconfigge Knux &amp; Bischoff. Dopo il match Bully Ray, che era al tavolo di commento, assalta il suo sfidante.\nIl 17 ottobre Gunner sconfigge Knux con Bischoff all'angolo. Nel backstage Knux lamenta il fatto che Ray non sia corso in loro aiuto durante la contesa. Bully Ray sconfigge Magnuns approfittando dell'aiuto involontario di Sting che aveva distratto. Al termine dell'episodio A.J. Styles e Bully Ray firmano il contratto del loro match titolato a Bound For Glory.\nIl 20 ottobre a Bound For Glory, Brooke Tessmacher esce sconfitta dal Triple Threat match vinto da Gail Kim e valido per il Knockouts Championship. Nel main event A.J. Styles sconfigge Bully Ray nonostante le interferenze di Knux e Bischoff, e si laurea nuovo campione TNA.\nIl 24 ottobre Mr. Anderson assalta Bully Ray prima di essere scortato dalla sicurezza nel backstage. Brooke e Gail Kim sconfiggono Velvet Sky e ODB grazie all'interferenza di Lei'D Tapa. Bully Ray nel backstage aizza Knux e Bischoff contro Mr. Anderson per assicurarsi che non possa pi\u00f9 nuocere. Nel rematch valido per il titolo mondiale A.J. Styles sconfigge Bully Ray grazie anche all'interferenza di Anderson che, al termine dell'episodio, viene riassunto da Dixie Carter.\nIl 31 ottobre Dixie Carter annuncia un torneo per l'assegnazione di un nuovo titolo mondiale, in seguito alla decisione di A.J. Styles di non voler pi\u00f9 difendere la cintura nella federazione. Bully Ray protesta per la sua esclusione dal torneo ma viene assalito ancora una volta da Mr. Anderson che per\u00f2 viene distratto dall'arrivo da Brooke Tessmacher e quindi a sua volta attaccato.\nIl 7 novembre Mr. Anderson cerca di convincere Knux e Bischoff ad abbandonare la gang. Successivamente i due e Tazz gli fanno credere di essere dalla sua parte ma finiscono per aggredirlo in compagnia di Bully Ray che nel frattempo accetta la sua sfida per Turning Point il 21 novembre: una sconfitta costerebbe ad Anderson il licenziamento, mentre per Bully Ray costerebbe lo scioglimento della sua gang.\nIl 14 novembre Mr. Anderson aggiunge una stipulazione al suo match di Turning Point contro Bully Ray: una sconfitta gli costerebbe il licenziamento, mentre per Bully Ray costerebbe lo scioglimento della sua gang. Successivamente sfida Knux e lo sconfigge. Al termine dell'episodio esegue un Piledriver su Bischoff sullo stage, dopo averlo catturato.\nIl 21 novembre a Turning Point Mr. Anderson sconfigge Bully Ray grazie ad un errore di Brooke, che nel tentativo di passare il classico martello degli Aces &amp; Eights a Ray, lo lancia troppo in alto facendolo finire nelle mani di Anderson, il quale colpisce il presidente della stable per poi finirlo con il Mic Check. Durante il match ha interferito anche Knux che, tuttavia, \u00e8 stato liquidato da Anderson con un piledriver sul cemento. La vittoria di Anderson sancisce dunque la fine della stable.\nIl 28 novembre Mr. Anderson celebra idealmente il funerale degli Aces &amp; Eights procedendo alla sepoltura di una bara adornata con i simboli della gang. Alla fine interviene anche l'ex leader Bully Ray che, nonostante la disfatta, giura vendetta.\nTitoli e riconoscimenti.\nTotal Nonstop Action\nPro Wrestling Illustrated\nWrestling Observer Newsletter"}
{"id": "4239853", "revid": "124123", "url": "https://it.wikipedia.org/wiki?curid=4239853", "title": "Gerald Gazdar", "text": " \u00c8 celebre per aver ideato la grammatica a struttura sintagmatica generalizzata.\nBiografia.\nNel 1970 ha conseguito la laurea di primo livello presso la University of East Anglia. Ha conseguito invece quella di secondo livello all'Universit\u00e0 di Reading nel 1972, dove ha anche portato a termine il suo dottorato nel 1976.\nDal 1975 \u00e8 stato docente di linguistica all'Universit\u00e0 del Sussex. Nel 1985 \u00e8 diventato professore di linguistica computazionale e dal 1988 al 1993 \u00e8 stato preside della stessa universit\u00e0. Nel 2002 \u00e8 divenuto professore emerito.\nAssieme ai suoi colleghi Ewan Klein, Geoffrey Pullum e Ivan Sag ha sviluppato la grammatica a struttura sintagmatica generalizzata."}
{"id": "4239855", "revid": "838137", "url": "https://it.wikipedia.org/wiki?curid=4239855", "title": "SMS K\u00f6nig", "text": "La SMS \"K\u00f6nig\" fu una nave da battaglia tipo dreadnought della Kaiserliche Marine, capoclasse della classe K\u00f6nig. La \"K\u00f6nig\" (\"Re\" in lingua tedesca) fu battezzata in onore del re Guglielmo II di W\u00fcrttemberg. Impostata nel 1911, fu varata il 1\u00ba marzo 1913. Completata subito dopo l'inizio della prima guerra mondiale, entr\u00f2 in servizio nella Hochseeflotte il 9 agosto 1914.\nInsieme alle altre tre navi della classe, SMS Grosser Kurf\u00fcrst, SMS Markgraf, e SMS Kronprinz, la \"K\u00f6nig\" prese parte alle pi\u00f9 importanti azioni della flotta tedesca. Come avanguardia della linea di battaglia, il 31 maggio 1916, nella Battaglia dello Jutland, la \"K\u00f6nig\" fu colpita dai cannoni di grosso calibro di molte navi britanniche e danneggiata. Nell'ottobre 1917, obblig\u00f2 la corazzata pre-dreadnought \"Slava\" ad autoaffondarsi nella battaglia dello stretto di Muhu, che segu\u00ec l'Operazione Albion.\nAlla fine della guerra, la \"K\u00f6nig\" fu condotta insieme alla maggior parte della \"Hochseeflotte\" presso la base di Scapa Flow mentre venivano discusse le clausole del trattato di Versailles.\nIl 21 giugno 1919 la flotta prefer\u00ec autoaffondarsi che cadere in mani britanniche. Al contrario della maggior parte delle navi affondate a Scapa Flow, la \"K\u00f6nig\" non fu mai recuperata, il relitto \u00e8 ancora sul fondo della baia.\nCostruzione e caratteristiche.\nLa \"K\u00f6nig\", con il nome provvisorio \"S\", fu costruita nei cantieri imperiali (Kaiserliche Werft) di Wilhelmshaven, con il numero di cantiere 33. Fu impostata nel 1911 e varata dal cugino del re, Alberto, duca del W\u00fcrttemberg, il primo marzo 1913. I lavori di allestimento furono completati ed entr\u00f2 in servizio nella flotta il 9 agosto 1914. Il costo complessivo della nave fu di 45 milioni di marchi\nLa \"K\u00f6nig\" era lunga 174,7\u00a0m al galleggiamento e 175,4\u00a0m fuori tutto. Con un'altezza di 19.5\u00a0m, ed un pescaggio a prua di 9,19\u00a0m e di 9,0\u00a0m a poppa, era progettata per un dislocamento di 25.796\u00a0t, che passava, a pieno carico in assetto di battaglia, a 28.600\u00a0t.\nEra equipaggiata con tre gruppi di turbine a vapore Parsons che sviluppavano 43.300\u00a0hp all'asse (32,3\u00a0MW), azionando tre eliche tripala, che consentivano una velocit\u00e0 massima di 21 nodi.\nL'autonomia di progetto era di 8.000 miglia nautiche a 12 nodi, che scendeva a 4.000 miglia a 18 nodi. Il carico massimo di combustibile possibile era di 3.000\u00a0t di carbone e 600\u00a0t di nafta.\nArmamento.\nLa \"K\u00f6nig\" era dotata di una batteria principale composta da dieci cannoni da 305\u00a0mm 30,5 cm SK L/50 in cinque torrette binate. Due torrette erano montate su due livelli, a prua sulla sovrastruttura principale, la terza sulla mezzeria, a centronave, fra i due fumaioli e la quarta e la quinta erano poste a poppa, montate su due livelli come quelle di prua. Questa configurazione permetteva un settore di tiro di bordata pi\u00f9 ampio della precedente classe Kaiser.\nLe batterie secondarie erano costituite da quattordici cannoni da 150\u00a0mm \"15 cm SK L/45\" a tiro rapido montati in casematte.\nErano inoltre presenti sei cannoni da 88\u00a0mm 8,8 cm SK L/45 a tiro rapido, montati in casamatta su entrambi i lati della torre comando anteriore e diretti verso prua. Questi vennero successivamente rimossi e sostituiti da quattro cannoni antiaerei da 88\u00a0mm SK L/45, che furono montati ai lati della torre di comando di poppa.\nEra equipaggiata anche con cinque tubi lanciasiluri da 500\u00a0mm posti sotto la linea di galleggiamento, uno a prua e gli altri quattro su i due lati di bordata.\nServizio.\nSubito dopo l'entrata in servizio, la \"K\u00f6nig\" condusse delle prove in mare, che furono ultimate per il 23 novembre 1914. Dopo le prove divenne l'ammiraglia del III. Geschwader (III\u00aa squadra da battaglia) della Hochseeflotte, costituendo, con le altre tre navi della sua classe, la V. Division (Va divisione).\nL'equipaggio standard era di 41 ufficiali e 1.095 marinai; ma per il suo ruolo di ammiraglia di squadra aveva 14 ufficiali e 68 marinai in pi\u00f9.\nIl 9 dicembre, la \"K\u00f6nig\" si aren\u00f2 nelle bocche di Wilhelmshaven. La nave gemella \"Grosser Kurf\u00fcrst\", che la seguiva direttamente, la speron\u00f2 di poppa causando lievi danni. La \"K\u00f6nig\" fu recuperata e rientr\u00f2 nel porto di Wilhelmshaven; le riparazioni durarono fino al 2 gennaio 1915.\nOperazioni nel Mare del Nord.\nLa \"K\u00f6nig\" prese parte a molte sortite in supporto alla squadra, il I.Aufkl\u00e4rungsgruppe, di incrociatori da battaglia condotta dal contrammiraglio Franz von Hipper; ma, per i danni subiti il 9 dicembre, arenandosi fuori dal porto di Wilhelmshaven, la nave non partecip\u00f2 al bombardamento di Scarborough, Hartlepool e Whitby il 15-16 dicembre 1914, tentativo di attirare una parte della flotta britannica per distruggerla in combattimento. Il gennaio 22\u00a01915, la \"K\u00f6nig\" ed il resto della sua squadra, il III. Geschwader, furono distaccate dalla flotta per condurre delle manovre di addestramento al tiro ed alle torpedini nel Mar Baltico. Tornarono nel Mare del Nord il 11 febbraio, troppo tardi per partecipare con il I. Aufkl\u00e4rungsgruppe alla battaglia di Dogger Bank (1915).\nLa \"K\u00f6nig\" prese poi parte a molte incursioni della flotta tedesca nel Mare del Nord. Il 29 marzo, condusse la flotta tedesca al largo di Terschelling. Tre settimane dopo, il 17\u201318 aprile, fece da supporto all'azione degli incrociatori leggeri del II. Aufkl\u00e4rungsgruppe che rilasciarono delle mine a sullo Swarte Bank (un bassofondo al largo di Yarmouth). Un'altra sortita della flotta fu effettuata il 22 aprile, ancora con la \"K\u00f6nig\" in testa. Il 23 aprile, il III. Geschwader ritorn\u00f2 nel Baltico per un altro ciclo di manovre che dur\u00f2 fino al 10 maggio. Un'altra missione di minamento fu eseguita dal II. Aufkl\u00e4rungsgruppe il 17 maggio, con sempre il supporto delle navi da battaglia.\nLa \"K\u00f6nig\" partecip\u00f2 alla sortita della Hochseeflotte del 29 e 31 maggio che si concluse senza combattimenti. Fu successivamente brevemente assegnata alla ricognizione difensiva delle coste tedesche. Si aren\u00f2 di nuovo il 6 luglio, ma con minimi danni. Fece da scorta ad un'altra operazione di minamento l'11\u201312 settembre al largo di Texel. Segu\u00ec un'altra sortita della flotta il 23\u201324 ottobre; dopo il rientro, la \"K\u00f6nig\" fu mandata in carenaggio per manutenzione, ritorn\u00f2 alla flotta per il 4 novembre. La nave torn\u00f2 nel Baltico per effettuare altre manovre di addestramento fra il 5 ed il 20 dicembre. Nel viaggio di ritorno, si danneggi\u00f2 leggermente toccando una secca nel Canale Kaiser Wilhelm durante una tempesta di neve. La \"K\u00f6nig\" fu di nuovo nel Baltico per addestramento dal 17 gennaio 1916, per poi tornare, il 24 gennaio, nel Mare del Nord. Seguirono due sortite con la flotta il 5-6 marzo ed il 21\u201322 aprile.\nLa K\u00f6nig prese parte ad un altro attacco conto la costa inglese, ancora in supporto all'azione degli incrociatori da battaglia del I. Aufkl\u00e4rungsgruppe. Gli incrociatori lasciarono l'estuario dello Jade alle 10:55 del 24 aprile 1916, ed il resto della Hochseeflotte segu\u00ec alle 13:40. L'incrociatore da battaglia \"Seydlitz\" urt\u00f2 una mina sulla rotta di avvicinamento all'obiettivo, e dovette ritirarsi. Gli altri incrociatori da battaglia bombardarono la citt\u00e0 di Lowestoft senza inconvenienti, ma durante l'avvicinamento a Yarmouth, incontrarono gli incrociatori britannici della Harwich Force. Si svolse un breve scambio di artiglieria interrotto dalla ritirata della Harwich Force. Segnalazioni dell'attivit\u00e0 dei sommergibili britannici nell'area convinsero al ritiro del I. Aufkl\u00e4rungsgruppe. A questo punto, l'ammiraglio Reinhard Scheer, che era stato avvertito dell'uscita della \"Grand Fleet\" dalla sua base di Scapa Flow, decise il ritiro della flotta in acque tedesche. La \"K\u00f6nig\" fu successivamente inviata nel Baltico per ulteriori esercitazioni, compresi le prove di tiro con torpedini al largo davanti alle coste del Meclemburgo.\nBattaglia dello Jutland.\nLa \"K\u00f6nig\" partecip\u00f2 all'azione navale che port\u00f2 alla battaglia dello Jutland del 31 maggio e primo giugno 1916. L'operazione aveva ancora lo scopo di attrarre una parte della Grand Fleet per annientarla in battaglia prima dell'intervento del grosso della flotta. La \"K\u00f6nig\", la \"Grosser Kurf\u00fcrst\", la \"Markgraf\", e la \"Kronprinz\" costituivano la V Division del III. Geschwader (5\u00aa divisione della 3\u00aa squadra da battaglia) ed erano l'avanguardia della flotta. Il III. Geschwader costituiva la prima di tre unit\u00e0; subito dopo seguivano le navi della classe Kaiser che formavano la VI Division, III. Geschwader. A poppavia delle navi della classe Kaiser seguivano le navi della classe Helgoland e Nassau del I.Geschwader; la retroguardia era tenuta dalle vecchie pre-dreadnought della classe Deutschland appartenenti al I. Geschwader.\nPoco prima delle ore 16:00 CET, gli incrociatori da battaglia del I. Aufkl\u00e4rungsgruppe incontrarono le navi omologhe del 1st Battlecruiser Squadron (1\u00aa squadra incrociatori da battaglia), al comando di David Beatty. Inizi\u00f2 un duello di artiglierie che port\u00f2 alla distruzione dell', poco dopo le 17:00, e del \"Queen Mary\", meno di mezz'ora dopo. A questo punto, gli incrociatori da battaglia tedeschi facevano rotta verso Sud per attirare le navi britanniche verso il grosso della Hochseeflotte. Per le 17:30, la \"K\u00f6nig\", la nave da battaglia tedesca in avanguardia, avvist\u00f2 sia il I. Aufkl\u00e4rungsgruppe sia il 1st Battlecruiser Squadron in avvicinamento. Gli incrociatori da battaglia tedeschi dirigevano a dritta della K\u00f6nig mentre le navi britanniche erano sul lato di sinistra. Alle 17:45, Scheer ordin\u00f2 una virata di due quarte a dritta per avvicinare le sue navi agli incrociatori britannici, e un minuto dopo, alle 17:46, fu dato l'ordine di aprire il fuoco.\n\"K\u00f6nig\", \"Grosser Kurf\u00fcrst\" e \"Markgraf\" furono le prime a raggiungere la distanza di tiro e concentrarono il fuoco sull'incrociatore da battaglia \"Lion\", \"Princess Royal\", e \"Tiger\", rispettivamente, ad una distanza di 19.200\u00a0m (21.000 yarde). La prima salva della \"K\u00f6nig\" cadde corta rispetto al bersaglio, e cos\u00ec diresse il tiro contro la nave britannica pi\u00f9 vicina, il \"Tiger\". Contemporaneamente le navi della classe K\u00f6nig iniziarono a far fuoco contro i cacciatorpediniere \"Nestor\" e \"Nicator\". I due caccia si avvicinarono alla linea tedesca e subendo una tempesta di fuoco, manovrarono per raggiungere una buona posizione per il lancio dei siluri. Entrambe le navi lanciarono due siluri contro la \"K\u00f6nig\" e la \"Grosser Kurf\u00fcrst\", tutti e quattro i siluri mancarono i bersagli. Uno dei cannoni secondari di una delle due navi tedesche colp\u00ec il \"Nestor\" e distrusse la sua sala macchine. La nave, insieme al cacciatorpediniere \"Nomad\", rimase alla deriva sulla rotta della flotta tedesca. Entrambi i cacciatorpediniere vennero affondati, ma le torpediniere tedesche si fermarono a raccogliere i superstiti. Intorno alle 18:00, le quattro navi della classe K\u00f6nig spostarono il fuoco sulle sopraggiungenti navi della classe Queen Elizabeth del V Battle Squadron, la \"K\u00f6nig\" prima mise sotto tiro la \"Barham\" finch\u00e9 non fu fuori tiro, per passare a colpire la \"Valiant\", ma il fuoco dur\u00f2 pochi minuti prima che la distanza fra le navi aumentasse oltre quella di tiro utile.\nPoco dopo le 19:00, l'incrociatore tedesco Wiesbaden venne immobilizzato da un colpo dell'; Il contrammiraglio Behncke sulla \"K\u00f6nig\" cerc\u00f2 di manovrare le sue navi nel tentativo di coprire l'incrociatore danneggiato. Contemporaneamente le navi britanniche del III e del IV Light Cruiser Squadron iniziarono un attacco con i siluri contro la linea tedesca; mentre avanzavano per raggiungere la distanza di tiro per i siluri, colpirono il \"Wiesbaden\" con le loro batterie. Le navi della classe K\u00f6nig svilupparono un pesante bombardamento contro gli incrociatori britannici, che per\u00f2 non si ritirarono. Nella successiva mischia, l'incrociatore corazzato britannico \"Defence\" fu colpito da diversi proietti di grosso calibro delle navi da battaglia tedesche. Uno di essi penetr\u00f2 la santabarbara distruggendo in una esplosione l'incrociatore.\nPoco dopo, alle 19:20, la \"K\u00f6nig\" entr\u00f2 di nuovo a portata di tiro della HMS \"Warspite\" e apr\u00ec il fuoco contro di essa. In supporto intervennero la , , e la . Comunque, la \"K\u00f6nig\" perse rapidamente contatto con la\"Warspite\", poich\u00e9 stava virando verso est nord-est. Quasi simultaneamente gli incrociatori leggeri e i cacciatorpediniere britannici cercarono di attaccare con i siluri le navi dell'avanguardia tedesca, tra cui la \"K\u00f6nig\". In breve, l'intera linea di battaglia britannica raggiunse a distanza di tiro le navi tedesche; alle 19:30 le navi da battaglia britanniche aprirono il fuoco contro la squadra degli incrociatori da battaglia tedeschi e le navi della classe \"K\u00f6nig\". La \"K\u00f6nig\" sub\u00ec in intenso bombardamento in questa fase della battaglia. In cinque minuti, la HMS \"Iron Duke\" spar\u00f2 9 bordate contro la \"K\u00f6nig\" da una distanza di 11.000\u00a0\u00a0m (12,000\u00a0 iarde); solo un proietto colp\u00ec la nave. Il proiettile da 350\u00a0mm (13,5\u00a0 pollici) colp\u00ec la torre di comando di prua ma non penetr\u00f2 la spessa corazza e rimbalz\u00f2 esplodendo 45\u00a0m oltre la nave. Il contrammiraglio Behncke rimase ferito, ma rimase al comando della sua nave. La nave rimase coperta dal fumo che gli garant\u00ec una pausa dal fuoco nemico.\nPer le 20:00, la flotta tedesca vir\u00f2 verso est per sganciarsi dal fuoco di quella britannica. La\"K\u00f6nig\", in testa, complet\u00f2 la virata e ridusse la velocit\u00e0 per permettere alle altre navi di raggiungere la formazione. Subito dopo, quattro incrociatori leggeri britannici ripresero l'attacco contro il \"Wiesbaden\" immobilizzato; Le navi da battaglia tedesche dell'avanguardia, tra cui la \"K\u00f6nig\", aprirono il fuoco sugli incrociatori nel tentativo di fermarne l'azione. Le navi da battaglia britanniche erano riuscite a virare verso sud ed erano quai riuscite ad effettuare il taglio della T contro la linea tedesca. Per contrastare questa manovra, l'ammiraglio Scheer ordin\u00f2 una virata di 16 quarte verso sud ed invi\u00f2 gli incrociatori da battaglia di Hipper contro la flotta britannica. Durante la virata, la \"K\u00f6nig\" fu colpita da un proietto da 350\u00a0mm della \"Iron Duke\" che la colp\u00ec appena dopo la torretta di poppa. La nave sub\u00ec gravi danni strutturali e molti compartimenti furono invasi dal fumo. Durante la virata a dritta, il vice ammiraglio Schmidt, comandante della I. Geschwader, decise di far virare le sue navi immediatamente, invece di seguire le navi che lo precedevano. Questo caus\u00f2 una notevole confusione e port\u00f2 al rischio di collisioni e molte navi tedesche dovettero ridurre la velocit\u00e0 ponendo la flotta in grave pericolo. Nel tentativo di ridurre il pericolo, la \"K\u00f6nig \"vir\u00f2 a sinistra rilasciando una cortina fumogena.\nDurante la battaglia, la \"K\u00f6nig\" sub\u00ec gravi danni. Un proietto di grosso calibro penetr\u00f2 il ponte corazzato a prua. Un altro colpo colp\u00ec la murata deformando la corazza di 1,5\u00a0m all'interno. Schegge penetrarono nelle casematte dei cannoni secondari da 150\u00a0mm due delle quali furono messe fuori uso. Le santabarbara di questi due cannoni presero fuoco e dovettero essere allagate. Per mantenere l'assetto altri compartimenti furono allagati, 1.600\u00a0t di acqua entrarono nello scafo sia per i danni sia per gli allagamenti effettuati per bilanciare la nave. Nonostante questi danni la nave pot\u00e9 mantenere la velocit\u00e0 del resto della linea tedesca e mantenne in funzione le sue batterie principali. Per questi allagamenti la nave divenne troppo bassa sull'acqua per passare sulle secche di Amrum Bank fino alle 09:30 del 1 giugno. La \"K\u00f6nig\" fu rimorchiata a Kielper le prime riparazioni, poich\u00e9 era l'unico cantiere ad avere un bacino di carenaggio sufficientemente grande. Le riparazioni furono condotte tra il 4 e il 18 giugno, per poi essere completati presso i cantieri di Howaldtswerke. La \"K\u00f6nig\" fu in grado di riunirsi alla flotta per il 21 luglio. Nella battaglia ebbe 45 caduti e 27 feriti, tra le navi da battaglia tedesche ebbe il maggior numero di perdite nella battaglia.\nOperazioni successive.\nDopo le riparazioni, la \"K\u00f6nig\" fu inviata nel Baltico per addestramento, dalla fine di luglio fino all'inizio di agosto, per il 5 agosto la \"K\u00f6nig\" torn\u00f2 nel Mare del Nord. La Hochseeflotte organizz\u00f2 una sortita in forze per il 18\u201320 agosto, con la \"K\u00f6nig\" ancora in avanguardia. Il I. Aufkl\u00e4rungsgruppe avrebbe dovuto bombardare la citt\u00e0 costiera inglese di Sunderland, nel tentativo di attirare e distruggere la squadra degli incrociatori da battaglia di David Beatty. Dato che il ed il erano i soli incrociatori da battaglia in condizioni operative, la nuova nave da battaglia, e le due pari classe della \"K\u00f6nig\", la \"Markgraf\" e la \"Grosser Kurf\u00fcrst\", furono temporaneamente distaccate al I. Aufkl\u00e4rungsgruppe per la missione. L'ammiraglio Scheer con il resto della Hochseeflotte avrebbe seguito in copertura. La Royal Navy venne a conoscenza della sortita e fece salpare la Grand fleet per intercettare le navi tedesche. Alle 14:35, Scheer fu avvisato dell'avvicinarsi delle navi britanniche, e non volendo affrontare di nuovo l'intera flotta britannica appena 11 settimane dopo la battaglia dello Jutland, si ritir\u00f2 verso i porti tedeschi.\nLa \"K\u00f6nig\" rimase in porto fino al 21 ottobre, quando la nave fu inviata nel Mar baltico per addestramento. La nave torn\u00f2 in linea con la flotta per il 3 novembre. La \"K\u00f6nig\" ed il resto del III. Geschwader furono inviate ad incrociare al largo delle secche di Horns Rev (costa ovest della Danimarca) il 5 e 6 novembre. Fu successivamente assegnata a vari compiti, tra cui la sorveglianza del Golfo di Germania (parte sud est del mare del Nord) e la scorta dei convogli nel Mar Baltico. Nel 1917 effettu\u00f2 diverse missioni di addestramento nel Baltico tra il 22 febbraio ed il 4 marzo; tra il 14 ed il 22 marzo e tra il 17 maggio ed il 9 giugno. Torn\u00f2 quindi a Wilhelmshaven per manutenzione il 16 giugno. L'installazione di un nuovo grande albero tripode di prua e altri lavori durarono fino al 21 luglio. Il 10 settembre, la \"K\u00f6nig\" fu di nuovo nel Baltico per le manovre.\nOperazione Albion.\nAgli inizi di settembre del 1917, in seguito alla conquista tedesca del porto di Riga, la marina imperiale tedesca decise di eliminare le forze navali russe che ancora tenevano il golfo di Riga. Per questo obiettivo lo \"Admiralstab\" (lo Stato Maggiore della Marina) pianific\u00f2 un'operazione per la conquista delle isole baltiche di \u00d6sel, in particolare le batterie costiere russe sulla penisola di Sworbe (S\u00f5rve). Il 18 settembre fu dato l'ordine per l'inizio delle operazioni aeronavali per l'invasione delle isole di \u00d6sel (nome tedesco di Saaremaa) e di Muhu; le unit\u00e0 navali principali erano guidate dall'ammiraglia della task force, la SMS \"Moltke\", affiancata dal III. Geschwader della Hochseeflotte che comprendeva la V. Division composta dalle tre navi della classe \"K\u00f6nig\", ed era stata rinforzata con la nuova nave da battaglia SMS \"Bayern\", la VI. Division formata dalle cinque navi della classe Kaiser. Insieme ad esse completavano la flotta nove incrociatori leggeri, tre flottiglie di torpediniere, decine di posamine e dragamine, l'intera task force comprendeva circa 300 navi ed era supportata da 100 aerei e sei dirigibili. La forze terrestri ammontavano a circa 24.600 tra soldati ed ufficiali. Contro le forze tedesche i russi opponevano le vecchie pre-dreadnought \"Slava\" e \"Tsesarevitch\", l'incrociatore corazzato \"Bayan\", l\"Admiral Makarov\", ed il \"Diana\", 26 cacciatorpediniere, e molte torpediniere e cannoniere. La guarnigione sull'isola di \u00d6sel aveva una forza di circa 14.000 uomini.\nLa \"K\u00f6nig\" part\u00ec da Kiel il 23 settembre per la baia di Pucka (parte est della baia di Danzica), dove rimase fino al 10 ottobre. L'operazione inizi\u00f2 il 12 ottobre; alle 03:00 la \"K\u00f6nig\" gett\u00f2 le ancore davanti all'isola di \u00d6sel nella baia di Tagga ed inizi\u00f2 a sbarcare le truppe che aveva a bordo. Alle 05:50, apr\u00ec il fuoco sulle batterie costiere russe della baia di Tagalaht nel golfo di Riga, seguita dalla \"Moltke\" e la \"Bayern\". Contemporaneamente, le navi della classe Kaiser attaccarono le difese dell'isola di Saaremaa, in particolare le batterie sulla penisola di S\u00f5rve (promontorio dell'isola di Saaremaa); l'obiettivo era controllare il transito nel canale fra le isole di Moon e Dag\u00f6, unica via di fuga delle unit\u00e0 navali russe. Sia la \"Grosser Kurf\u00fcrst\" che la \"Bayern\" urtarono delle mine mentre bombardavano i loro obiettivi; la prima ebbe pochi danni, mentre la \"Bayern\" fu gravemente danneggiata; le navi dovettero ritirarsi a Kiel per le riparazioni. Alle17:30, la \"K\u00f6nig\" lasci\u00f2 l'area per rifornirsi; Torn\u00f2 in azione nello stretto di Irben il 15 ottobre.\nIl 16 ottobre fu deciso di inviare una parte della flotta per eliminare le forze navali russe nello stretto di Muhu; fra queste c'erano le due navi da battaglia russe. Per questo scopo, la \"K\u00f6nig\" e la \"Kronprinz\", con gli incrociatori e , insieme ad ampio numero di naviglio sottile, furono inviate contro le due navi russe. Arrivarono la mattina del 17 ottobre, ma un profondo campo minato russo rallent\u00f2 momentaneamente l'azione tedesca. Le navi tedesche ebbero una brutta sorpresa scoprendo che i cannoni da 305\u00a0mm delle navi russe avevano una gittata utile superiore ai pari calibro tedeschi. Le navi russe riuscirono a mantenersi a distanza di tiro senza essere colpite dalle navi tedesche che furono costrette a manovre evasive per evitare le bordate russe. Comunque per le 10:00, i dragamine riuscirono ad aprire un varco nel campo minato e la \"K\u00f6nig\" con la \"Kronprinz\" penetrarono nello stretto; La \"K\u00f6nig\" duell\u00f2 con la \"Slava\" e la \"Kronprinz\" tir\u00f2 contro la \"Slava\" e l'incrociatore \"Bayan\". Le navi russe furono colpite da decine di proietti, finch\u00e9 alle 10:30 il comandante russo, l'ammiraglio Bakhirev, ordin\u00f2 la ritirata. La \"Slava\" aveva troppi danni, e non era in grado di ritirarsi, cos\u00ec si autoaffond\u00f2 e l'equipaggio fu messo in salvo su di un cacciatorpediniere. Dopo lo scontro, la \"K\u00f6nig\" bombard\u00f2 le batterie costiere di Woi e Werder.\nPer il 20 ottobre, le operazioni navali erano cessate definitivamente, le navi russe erano state distrutte o messe in fuga, e le forze di terra avevano raggiunto i loro obiettivi. Comunque il 29 ottobre la \"Markgraf\" urt\u00f2 una mina mentre si ritirava dal golfo di Riga.\nIl 20 ottobre, la \"K\u00f6nig\" fu rimorchiata da un dragamine nel canale di Kuiwast. La \"K\u00f6nig\" trasfer\u00ec le truppe sull'isola di Schildaum che fu occupata dai tedeschi. A questo punto l'azione si stava esaurendo; Moon, \u00d6sel, e Dag\u00f6 erano state conquistate dai tedeschi. Il giorno precedente l\"Admiralstab\" (l'ammiragliato tedesco) aveva ordinato la fine delle operazioni navali ed il ritorno delle navi presso la Hochseeflotte. Nel viaggio di ritorno, la \"K\u00f6nig\" urt\u00f2 lo scafo su di un bassofondo. La nave fu riparata a Kiel; i lavori durarono fino al 17 novembre.\nUltime azioni.\nDopo il ritorno dal Mar Baltico la \"K\u00f6nig\" fu assegnata alla ricognizione nel Mare del Nord in supporto dei dragamine. Torn\u00f2 il 22 dicembre nel Baltico per addestramento, che dur\u00f2 fino all'8 gennaio 1918. Un'altra sessione di addestramento fu condotta nel Baltico tra il 23 febbraio ed l'11 marzo. Il 20 aprile la \"K\u00f6nig\" usc\u00ec dal porto per assistere le pattuglie di naviglio sottile tedesche che erano state assalite dalle navi britanniche. La nave prese poi parte alla missione contro i convogli alleati nel Mare del Nord, tra la Gran Bretagna e la Norvegia condotta fra il 23 ed il 25 aprile, che fu interrotta per le avarie meccaniche subite dalla SMS \"Moltke\". Il 30 maggio la \"K\u00f6nig\" si aren\u00f2 per poche ore in una secca a nord dell'isola di Helgoland. Due mesi dopo, il 31 luglio, la \"K\u00f6nig\" ed il resto del III. Geschwader scortarono un'unit\u00e0 di dragamine nel Mare del Nord. Ritorn\u00f2 nel Baltico per esercitazioni fra il 7 e 18 agosto, per poi tornare nel Mare del Nord. La \"K\u00f6nig\" condusse la sua ultima missione di addestramento nel Baltico fra il 28 settembre ed il primo ottobre.\nAvrebbe dovuto partecipare all'ultima azione della \"Hochseeflotte\". Dalla base di Wilhelmshaven, la flotta tedesca, si sarebbe diretta in forze contro le coste inglesi per affrontare la \"Grand Fleet\"; Scheer \u2014ora il \"Gro\u00dfadmiral\" della flotta\u2014 si proponeva di infliggere il massimo dei danni alla flotta britannica, per ottenere migliori condizioni di resa, sacrificando la flotta tedesca. Ma, mentre la flotta si riuniva a Wilhelmshaven, i marinai, stanchi della guerra, iniziarono a disertare in massa. Mentre la \"Von der Tann\" e la \"Derfflinger\" passavano attraverso le chiuse che dividevano il porto interno di Wilhelmshaven e i canali esterni, circa 300 uomini, da entrambe le navi, si calarono dalle murate e scapparono sulle rive.\nIl 24 ottobre 1918, fu dato l'ordine di salpare da Wilhelmshaven. Dalla notte del 29 ottobre, i marinai di numerose navi si ammutinarono; tre navi del III. Geschwader si rifiutarono di levare le ancore, ed atti di sabotaggio si verificarono a bordo delle navi da battaglia e . L'ordine di partenza fu ritirato di fronte alla rivolta. Nel primo novembre 1918, inizi\u00f2 la rivoluzione tedesca che port\u00f2 all'Armistizio, decretando la fine della guerra. Durante gli ammutinamenti il capitano della \"K\u00f6nig\" fu ferito tre volte ed il suo primo ufficiale come il suo aiutante furono uccisi.\nDestino finale.\nIn seguito alla resa della Germania nel novembre 1918, la maggior parte della Hochseeflotte, sotto il comando del contrammiraglio Ludwig von Reuter, furono condotte presso la base navale britannica di Scapa Flow. Prima della partenza della flotta tedesca, l'ammiraglio Adolf von Trotha esplicit\u00f2 a von Reuter che, in ogni caso, le navi non potevano essere consegnate agli Alleati. La flotta tedesca si incontr\u00f2 con l'incrociatore leggero britannico HMS \"Cardiff\", che la port\u00f2 verso la grande scorta di navi alleate che doveva condurla fino a Scapa Flow. La flotta alleata era composta da circa 370 navi britanniche, statunitensi e francesi. Una volta confinate a Scapa Flow, alle navi furono rimossi gli otturatori dei cannoni per renderli inservibili.\nLa \"K\u00f6nig\", per un'avaria alle macchine, non segu\u00ec il resto della flotta, ma la raggiunse a Scapa Flow il 6 dicembre.\nLa flotta rimase prigioniera durante i negoziati che condussero alla firma del trattato di Versailles. Von Reuter riteneva che la Royal Navy si sarebbe impossessata delle navi per il 21 giugno, che era la scadenza imposta alla Germania per la firma del trattato. Non essendo a conoscenza della proroga concessa fino al 23, Reuter decise di dare l'ordine di affondare le navi. La mattina del 21 giugno, la flotta britannica lasci\u00f2 Scapa Flow per condurre delle esercitazioni in mare, e alle 11:20 Reuter trasmise l'ordine alle sue navi. La \"K\u00f6nig\" affond\u00f2 alle 14:00; la nave non fu mai recuperata, al contrario della maggior parte delle altre navi tedesche. I diritti di recupero furono venduti alla Gran Bretagna nel 1962.\nLa nave \u00e8 un sito noto per le immersioni subacquee a Scapa Flow, adagiata su di un fondale sabbioso a 40\u00a0m di profondit\u00e0 a est dell'isola di Cava. La nave risulta capovolta con lo scafo rivolto verso la superficie a 20\u00a0m di profondit\u00e0. Sono osservabili diverse aperture nelle sovrastrutture procurate nel tempo da chi ha sottratto dal relitto i metalli non ferrosi.\nBibliografia.\nFonti on-line"}
{"id": "4239861", "revid": "300067", "url": "https://it.wikipedia.org/wiki?curid=4239861", "title": "Velibor Radovi\u0107", "text": ""}
{"id": "4239862", "revid": "287204", "url": "https://it.wikipedia.org/wiki?curid=4239862", "title": "Velibor Radovic", "text": ""}
{"id": "4239864", "revid": "116263823", "url": "https://it.wikipedia.org/wiki?curid=4239864", "title": "Stadio comunale di Trani", "text": "Lo stadio comunale \u00e8 la principale struttura calcistica di Trani.\nOspita le partite casalinghe della A.S.D. Vigor Trani, squadra militante in Eccellenza pugliese, e della ASD Apulia Trani, formazione di calcio femminile militante in Serie C nazionale.\nPi\u00f9 volte \u00e8 stata avanzata l'ipotesi di denominare l'intera struttura in onore di Giacomo Cosmano, che con le sue 101 reti \u00e8 stato l'attaccante pi\u00f9 prolifico del calcio locale; la decisione \u00e8 stata per\u00f2 rinviata, applicando la normativa che prevede una decorrenza di dieci anni dalla morte.\nSettori.\nLo stadio \u00e8 suddiviso in tre settori:\nEventi ospitati.\nDestinato quasi esclusivamente alle attivit\u00e0 calcistiche, lo stadio ha ospitato fino agli anni novanta anche eventi musicali tra cui si citano i concerti dei Pooh, di Gianna Nannini, di Edoardo Bennato, di Pino Daniele, di Lucio Dalla e di Renato Zero.\nIl 17 novembre 2011 l'impianto ha ospitato la partita della nazionale di calcio femminile dell'Italia contro la Grecia, incontro valido per la qualificazione agli Europei del 2013. Per l'occasione fu sostituita parte della recinzione della gradinata.\nL'ultima partita professionistica qui giocata \u00e8 stata Trani-Viterbese (0-7), del 19 maggio 1996."}
{"id": "4239869", "revid": "1543377", "url": "https://it.wikipedia.org/wiki?curid=4239869", "title": "Serrasalmus rhombeus", "text": "Serrasalmus rhombeus \u00e8 un pesce d'acqua dolce appartenente alla sottofamiglia Serrasalminae e conosciuto comunemente come Piranha dagli occhi rossi o Piranha nero.\nDiffusione.\nQuesta specie \u00e8 diffusa nelle acque dolci del Sudamerica, nei bacini idrografici dell'Orinoco e del Rio delle Amazzoni, ma anche nei fiumi vicini alla costa di Guiana e del Brasile nordorientale, dove frequenta acque correnti.\nDescrizione.\nIl Piranha occhirossi presenta il tipico aspetto tozzo e compresso ai fianchi dei Piranha, con testa grossa e arrotondata, mascella prominente e bocca irta di candidi denti aguzzi triangolari. Le pinne sono carnose, la pinna dorsale \u00e8 a delta, con apertura molto ampia (180\u00b0 circa). La livrea \u00e8 semplice, con un fondo grigio scuro, con piccole scaglie a riflessi metallici. Le pinne sono grigio fumo, tendenti al nero sporco. L'occhio presenta l'iride rosso vivo.\nRaggiunge una lunghezza massima di 41\u00a0cm.\nRiproduzione.\nSono specie ovipare, la fecondazione \u00e8 esterna. Non vi sono cure parentali.\nAlimentazione.\n\"S. rhombeus\" ha carattere esclusivamente predatorio, si nutre di pesci, crostacei, coleotteri, piccoli mammiferi e lucertole.\nPesca.\nNei luoghi d'origine \u00e8 pescato per l'alimentazione umana.\nAcquariofilia.\nSpecie che necessita di acquari molto spaziosi, \u00e8 allevata solamente da appassionati. Anche se non \u00e8 un pesce noto per la sua aggressivit\u00e0, la sua poderosa dentatura rende molto pericolosi per l'uomo eventuali incidenti dovuti al maneggiarlo senza la dovuta accortezza."}
{"id": "4239885", "revid": "466539", "url": "https://it.wikipedia.org/wiki?curid=4239885", "title": "Odissea (miniserie televisiva)", "text": "Odissea, sottotitolato \"Le avventure di Ulisse\", \u00e8 una miniserie televisiva trasmessa dalla Rai nel 1968, basata sull'omonimo poema di Omero. Gli attori protagonisti furono Bekim Fehmiu nel ruolo di Ulisse e Irene Papas nel ruolo di Penelope. Fu diretto da Franco Rossi con Piero Schivazappa e Mario Bava; quest'ultimo diresse interamente l'episodio di Polifemo e si occup\u00f2, assieme a Carlo Rambaldi, anche degli effetti speciali. La sceneggiatura venne basata sulla traduzione dell'\"Odissea\" di Omero a cura di Rosa Calzecchi Onesti. \nLe scene furono girate principalmente negli studi cinematografici di Dino De Laurentiis, a Roma, mentre le riprese in esterna si svolsero prevalentemente in Jugoslavia. Ogni puntata era preceduta da un'introduzione in cui il poeta Giuseppe Ungaretti leggeva alcuni versi del poema.\nLo sceneggiato \u00e8 in assoluto la prima produzione della Rai realizzata a colori, in quanto prodotta in ottica di una distribuzione internazionale e dunque destinata anche a paesi in cui le televisioni trasmettevano gi\u00e0 a colori (la Rai adott\u00f2 ufficialmente il colore solo nove anni dopo, nel 1977). \"Odissea\" \u00e8 stato uno degli sceneggiati Rai di maggior successo, per il livello di spettacolarit\u00e0 superiore a quello delle precedenti produzioni televisive.\nTrama.\nPrologo.\nLa voce del prologo, che parla fuoricampo mentre viene mostrata l'area archeologica di Troia, \u00e8 di Giuseppe Ungaretti.\nCirca nel 1220 a.C. nell'odierna Turchia si \u00e8 combattuta la famosa guerra di Troia, cantata a lungo nei poemi epici. Sulla collina dello Scamandro, presso lo stretto dei Dardanelli, sorgeva la citt\u00e0 di Troia, ricostruita ben 9 volte diverse a causa dei continui attacchi, come riferiva l'archeologo Heinrich Schliemann. La guerra secondo il poeta Omero era stata causata per il rapimento della regina Elena, sposa di Menelao, organizzato dal principe Paride, figlio del re troiano Priamo. Per gli storici il motivo della conquista di Troia era il monopolio del passaggio delle merci tra il Mar Mediterraneo e le terre d'Oriente. L'assalto comprendeva tutti gli eserciti dell'intera Grecia, capitanati da Agamennone e dal fratello Menelao. Troia fu distrutta solo nel decimo anno di guerra, grazie allo stratagemma del cavallo di legno proposto dall'astuto Ulisse. Sebbene vincitori, i principi e i sovrani achei patirono grandi sofferenze e dolori atroci al ritorno nell'amata patria: Agamennone verr\u00e0 ucciso dalla moglie tradita, Clitemnestra, mentre Cassandra, anche lei figlia di Priamo, soccomber\u00e0 nel massacro e infine Ulisse sar\u00e0 costretto a viaggiare intorno al Mediterraneo per ben dieci anni.\nPrima puntata: Telemaco e Penelope.\nAtena, contenta che il re Ulisse sia prossimo a fare ritorno alla sua isola natale Itaca, situata a ovest della Grecia, sotto le vesti del re Mente, giunge ad Itaca per assicurarsi che il ritorno di Ulisse sia piacevole. Purtroppo non \u00e8 cos\u00ec: seppur accolto con rispetto dal ventenne principe Telemaco, Mente scopre che il palazzo del re di Itaca \u00e8 assediato da numerosi arroganti nobili della regione, i proci, i quali aspettano con ansia che la regina Penelope si decida a prendere un nuovo marito tra di loro, supponendo che Ulisse sia morto dato che sono passati vent'anni dalla sua partenza per Troia, depredando senza ritegno la cantina e la dispensa del palazzo. Penelope tenta di prendere tempo dichiarando ai proci di dover tessere un sudario per il suocero Laerte, ma con questo pretesto ogni notte la disfa per ricominciarla la mattina dopo.\nTelemaco, su suggerimento di Mente (che sparisce cos\u00ec come \u00e8 venuto), indice un'assemblea cittadina per poter sapere chi \u00e8 dalla sua parte per poter scacciare i proci e chi \u00e8 intenzionato a seguirlo sulla terraferma a chiedere informazioni di Ulisse al re Nestore, il comandante pi\u00f9 anziano che partecip\u00f2 alla guerra. All'assemblea giungono anche i proci che sostengono di essere nel giusto data la lunga assenza del re e dal fatto che Penelope stia impiegando troppo tempo nel tessere la tela. A queste risposte, Il popolo itacese tace e non osa opporsi, eppure l'indovino Egizio, notando un falco appollaiato sui merli del palazzo, intravede il successo del viaggio di Telemaco, ma viene deriso dai proci. La mattina dopo, Telemaco viene raggiunto dal maestro Mentore (di nuovo Atena travestita) che gli dona una barca e dei marinai con cui arrivare a Pilo, da Nestore. Prima di andare, Telemaco chiede alla nutrice Euriclea di non dire nulla a Penelope. Nella notte, Melanto, la giovane serva del palazzo fedele ai proci, li fa sgattaiolare all'interno per far vedere a loro che cosa succede alla tela di Penelope la notte. Scoperta, Penelope viene costretta a finire il sudario senza pi\u00f9 scuse. \nIl giorno dopo, i proci notano l'assenza di Telemaco e scoprono, minacciando un venditore di barche, che \u00e8 partito davvero per cercare notizie sul padre. Preoccupati che la sua ricerca abbia successo, Antinoo, capo dei proci suggerisce di tendere un agguato a Telemaco. Medonte, il portatore di vino, sentendo i proci, corre ad avvisare Penelope che, dopo un attimo di rabbia verso Euriclea per non averle detto nulla, prega per la salvezza del figlio. Arrivato a Pilo nel bel mezzo di una cerimonia sacrificale a Poseidone, Telemaco raggiunge il re dopo la cerimonia. Nestore racconta a Telemaco della sera prima del ritorno da Troia: c'era chi come Ulisse voleva punire gli alleati dei troiani e chi come Menelao che voleva tornare a casa; dopo diverse discussioni, la flotta achea si separ\u00f2 e Nestore non seppe pi\u00f9 di Ulisse, perci\u00f2 consiglia a Telemaco di dirigersi a Sparta, da Menelao, con suo figlio Pisistrato che gli far\u00e0 da guida. \nLa notte, Penelope riceve in sogno la visita di Atena, sotto le mentite spoglie di sua sorella Iftime, che le assicura che gli dei vegliano su suo figlio e anche su Ulisse. Finalmente viene presentata la figura di Ulisse: un uomo solo a capo di una misera zattera in balia delle onde che lo allontanano dalla sua destinazione finale.\nSeconda puntata: Ulisse, Nausicaa e Calipso.\nAll'inizio della seconda puntata vi \u00e8 una discussione tra Zeus e Atena in cui i due sono d'accordo che Poseidone abbia torturato abbastanza Ulisse e che \u00e8 ora che la sua sofferenza finisca. Ulisse naufraga di fortuna su un'isola e, dopo essersi trovato un rifugio, sviene. L'isola in cui Ulisse \u00e8 capitato \u00e8 Scheria, governata dai Feaci, e Atena giunge in sogno alla giovane principessa Nausicaa, sotto le sembianze di una lontana amica ed entra nei sogni della fanciulla, dicendole che dovrebbe prepararsi al suo ormai prossimo matrimonio e di dirigersi con le ancelle alla foce del fiume per fare il bucato. Il giorno dopo, Nausicaa di buon'ora si reca alla foce e dopo aver fatto il bucato, la principessa si mette a giocare con le ancelle, quando scorge tra i cespugli un uomo sporco, lacero e pieno di salsedine e di foglie con cui si era costruito il giaciglio. Tutte le ragazze scappano tranne Nausicaa che rimane a fissare stupita l'uomo disperato. Ulisse anche lui rimane alquanto catturato dalla bellezza della fanciulla e la paragona a una dea, supplicandola poi di portarlo con s\u00e9 alla reggia per ripulirsi dai detriti delle acque.\nCome ordinatole dalla dea, e anche dal suo cuore, Nausicaa lo fa lavare e vestire dalle ancelle, ma chiede che per discrezione non lo segua a palazzo, o i giovani si offenderanno credendo che lo abbia scelto come sposo. Accettando i voleri della ragazza, Ulisse si dirige da solo alla citt\u00e0, mentre una voce interna (Atena) gli suggerisce come comportarsi davanti ai sovrani: Alcinoo e Arete. I nobili e i monarchi del palazzo, sospettosi di tutti gli stranieri che giungono nella loro terra, lo riempiono di domande, per poi scusarsi riguardo al loro interrogatorio brusco e burbero, dopo che riconoscono nell'eroe un uomo buono e senza nulla da nascondere. In realt\u00e0 Ulisse per non destare scalpore si \u00e8 finto un povero mercante in cerca di protezione. Alcinoo racconta che molto tempo prima il suo popolo, governato dal nonno, risiedeva nella Terra dei Ciclopi, esseri mostruosi e violenti, che turbavano in continuazione la loro vita; cos\u00ec decisero di trasferirsi con l'aiuto degli dei su una nuova isola, pagando loro il prezzo di essere sconosciuti a qualunque viaggiatore, fuorch\u00e9 Ulisse.\nOspitato a palazzo, Ulisse ha modo di sapere che i Feaci sono pacifici e che sanno costruire barche che mai affondano e che mai si perdono, ma che hanno smesso di costruirle preoccupati per una profezia: Poseidone, il loro protettore, avrebbe punito i Feaci distruggendo l'equipaggio della nave che accompagner\u00e0 un suo nemico a bordo. Ulisse, intanto, passa molto tempo con Nausicaa, raccontandole che fino a qualche settimana fa era rimasto per sette anni prigioniero a Ogigia, un'isoletta in cui \u00e8 esiliata la bellissima ninfa Calipso, a cui Ulisse ha resistito mentalmente finch\u00e9, su ordine degli dei, lei non gli ha permesso di andare via in zattera.\nPochi giorni dopo, Ulisse viene invitato a vedere i giochi che decreteranno uno sposo per Nausicaa. Il campione, quindi, chiede all'ospite di partecipare alle gare di spada, ma Ulisse, per non essere riconosciuto, rifiuta, almeno finch\u00e9 gli atleti mettono in dubbio la sua forza, facendo arrabbiare Ulisse che non solo batte tutti i partecipanti ma rischia anche di ucciderne uno. Dispiaciuto, Ulisse chiede perdono ad Alcinoo, ma questi pretende di pi\u00f9 sapere il suo nome anzich\u00e9 sentire le sue scuse.\nTerza puntata: la distruzione di Troia e l'isola dei Lotofagi.\nPer la vittoria degli atleti, il cieco aedo Demodoco, racconta a tutti la storia dell'ultima cosa che vide prima di perdere la vista: la caduta di Troia. Erano passati dieci anni dall'inizio della guerra, ma nessuna delle due fazioni aveva rinunciato, finch\u00e9 un giorno, sulla spiaggia di Ilio, i troiani trovarono l'accampamento acheo deserto e un gigantesco cavallo di legno sulla spiaggia. Mentre Priamo e molti altri cittadini lo intendono come un'offerta degli achei a Poseidone per un viaggio senza pericoli, il sacerdote Laocoonte capisce che \u00e8 una trappola, o un'offerta che chieda che il dio distrugga la citt\u00e0. Tanto \u00e8 sicuro il sacerdote di quanto ha detto, che gli conficca una lancia nel ventre, quasi infilzando Ulisse e gli altri rintanati dentro. Sul punto di bruciarlo, Priamo ferma Laocoonte e ordina che il cavallo venga portato dentro la citt\u00e0 per ritirare l'offesa arrecata al dio. Il piano di Ulisse funziona: con il cavallo dentro le mura, gli achei escono dalla scultura, avvisano i compagni nascosti in una vicina isola e Troia viene espugnata. La tragedia \u00e8 inarrestabile e quella stessa notte, dopo aver banchettato e festeggiato, i troiani vengono sterminati dai greci; soffrono questo fato persino Priamo, Deifobo, nuovo sposo di Elena, e Astianatte, il neonato figlio di Ettore e Andromaca, che viene prelevato con forza dalla culla e gettato dalle mura da Neottolemo, il figlio spietato di Achille. Al ricordo di queste atrocit\u00e0, Ulisse incomincia a singhiozzare sommessamente, scosso da violenti brividi, e Demodoco, accortosi di ci\u00f2, lo riconosce sotto lo stupore di tutti i commensali.\nTelemaco e Pisistrato, intanto, giungono a Sparta, dove Menelao ed Elena sono appena ritornati dal loro viaggio, differentemente da Ulisse. I sovrani accolgono Telemaco che, al contrario delle sue aspettative, si trova davanti due coniugi tristi e duramente provati dalle fatiche della guerra e dalla sorte dei sopravvissuti. Agamennone, racconta il re, \u00e8 morto ucciso da sua moglie Clitennestra, e molti hanno trovato la stessa morte nelle loro case. Il sovrano racconta che l'ultima volta in cui ha sentito di Ulisse, lo ha saputo dall'indovino del mare Proteo, che gli disse anche come tornare a casa. Per poter calmare gli animi, Elena droga il vino di suo marito e degli ospiti per alleviargli il dolore e racconta della volta che vide Ulisse, prima che Troia fu espugnata: dopo essersi fatto picchiare a sangue dall'amico Diomede per apparire come uno ferito di guerra, Ulisse era entrato in citt\u00e0 presentandosi come un soldato frigio aggredito dai compagni ubriachi. La sacerdotessa Cassandra, famosa per la sua sfortuna di predire fatti futuri ma senza essere mai creduta, gli crede subito e gli confida che sa che la sua citt\u00e0 \u00e8 destinata a perdere, se dovesse essere trafugato dal tempio il Palladio di Atena. Dopo che Cassandra si allontana, sopraggiunge Elena, divenuta vedova di Paride la quale subito riconosce Ulisse, sebbene pesto e sanguinante, maledicendo la sua venuta. Infuriato, Ulisse la minaccia di fare il doppio gioco e di perdere inutilmente tempo in quel palazzo, dato che per lei sta combattendo l'intero esercito della Grecia; infine la lascia, mettendola in guardia che presto prenderanno la citt\u00e0 e che si dovr\u00e0 preparare all'eventuale ira del marito.\nOrmai scoperto, Ulisse racconta ai Feaci delle disavventure che gli costarono il ritorno in patria, la flotta e i compagni. Partito da Troia con 12 navi e molti compagni, perde prima 6 uomini per nave nella terra dei Ciconi, alleati dei troiani. In seguito perde 11 delle sue navi nella terra dei Lestrigoni, giganti cannibali che dall'alto affondano le navi entrate nel porto; si salva solo la nave di Ulisse che, per prudenza, l'aveva tenuta fuori dal porto. Con l'unica nave superstite, Ulisse approda nella costa mediterranea dell'Africa, abitata dallo strano popolo dei Lotofagi, ovvero mangiatori di un fiore afrodisiaco di nome Loto. Tre compagni vengono mandati in avanscoperta, ma dopo diverse ore non fanno pi\u00f9 ritorno. Preoccupato, Ulisse li va a cercare e giunge in un immenso giardino con povere case. Tutti gli abitanti sorridono e vaneggiano ridendo, e tra questi vi sono anche i tre amici di Ulisse. Essi hanno perso completamente la memoria perch\u00e9 si sono cibati della polvere ottenuta dalla triturazione dei fiori di quel campo, il Loto appunto, e ora non vogliono pi\u00f9 lasciare l'isola. Persino quando Ulisse cerca di ricordar loro le mogli, i figli e le case amate, i compagni ebbri non esprimono la minima considerazione e continuano a divorare il loto sghignazzando. Allora Ulisse li preleva tutti e li lega sulla nave, per proseguire il viaggio.\nApprodati su un'altra isola, Ulisse e dodici dei suoi compagni vanno a fare rifornimenti e cos\u00ec si recano a cacciare fino a quando, seguendo delle enormi orme umane, non scoprono una caverna enorme adibita a abitazione. Incuriositi, i marinai vi entrano e scoprono un enorme giacimento di formaggio, di latte e di ricotta, e utensili appartenenti a un gigante: le ciotole che contengono il cibo sono enormi cos\u00ec come un'ascia e il giaciglio. Tuttavia Ulisse, sordo alle insistenze dei compagni che vorrebbero andare via dopo aver preso il formaggio, crede di poter instaurare un dialogo con l'abitante di cui apprezza le doti nel fare i nodi e nel produrre buona ricotta. In ogni caso non c'\u00e8 pi\u00f9 tempo per fuggire perch\u00e9 arrivano nella grotta gli animali del gregge.\nQuarta puntata: Polifemo e il dono di Eolo.\nLa caverna \u00e8 abitata da un gigante mostruoso e dalle abitudini animalesche di nome Polifemo, ma non \u00e8 un semplice gigante: \u00e8 un ciclope orribile a vedersi, pieno di peli simile a una bestia e con un unico occhio in mezzo alla fronte. I compagni cadono in terra dal terrore non appena se lo vedono di fronte che sbarra l'entrata della caverna con un enorme masso e chiede con voce lugubre e rimbombante a loro di presentarsi. Ulisse, tentando di proteggere gli amici, chiede a Polifemo di poterli ospitare, dato che hanno bisogno di viveri, e di rispettare le leggi dell'ospitalit\u00e0 di Zeus. Polifemo scoppia in una fragorosa e terrificante risata, dichiarando di essere figlio di Poseidone e quindi di autoproclamarsi onnipotente e di non dover obbedire a nessuno, nemmeno agli dei. I compagni scappano terrorizzati, ma Polifemo ne prende uno e lo stritola nella mano; di seguito ne agguanta un altro, svenuto per lo choc, che sfracella violentemente contro una pietra, per poi mangiarseli entrambi. Ulisse vorrebbe ucciderlo, subito dopo che questi si \u00e8 coricato, ma viene frenato dagli amici, compreso il buon cugino Euriloco. Se Ulisse avesse trafitto al cuore il ciclope, poi nessuno avrebbe avuto la forza di rimuovere il gigantesco masso dall'entrata, e cos\u00ec l'eroe \u00e8 costretto ad aspettare la fine della notte. Il giorno dopo, rimasti chiusi nella grotta mentre il ciclope va a pascolare il gregge, a Ulisse viene un'idea e ordina ai compagni di prendere un grosso ramo di ulivo e di affilarlo. Successivamente Ulisse sorteggia i compagni che avrebbero dovuto distrarre il ciclope, mentre nascondeva il tronco. Sfortunatamente i prelevati non sono abbastanza veloci e Polifemo divora anche loro.\nTutti i prigionieri stanno per perdere le speranze, se non fosse per l'astuto Ulisse, che decide di far bere al ciclope il vino che si era portato dietro dalle barche come dono per gli abitanti di quella terra, un vino datogli da un sacerdote Cicone molto speciale e tanto concentrato che per essere bevuto normalmente dovrebbe essere allungato con ben 20 misure d'acqua. Riempito una grossa scodella, Ulisse lo afferra a stento con entrambe le braccia e lo porge a Polifemo, che sebbene sospettoso della nuova bevanda, lo assaggia, diventandone subito pazzo. Ulisse, volendolo far ubriacare, gliene porta un'altra scodella colma che Polifemo svuota. Ulisse, alla richiesta di Polifemo di rivelargli il proprio nome, risponde di chiamarsi \u201cNessuno\u201d; al che sghignazzando il ciclope dice che per ricompensa lo manger\u00e0 per ultimo. Ulisse, senza perdere tempo, dopo che il ciclope si \u00e8 addormentato ubriaco fradicio, chiama a s\u00e9 gli amici che arroventano la punta del tronco: i prigionieri hanno intenzione di accecare Polifemo affinch\u00e9 possa farli scappare aprendo l'entrata. I compagni, compreso Ulisse, prendono il tronco fumante e si avvicinano al letto di Polifemo, salendoci sopra e posizionandosi direttamente dietro la testa del mostro per impiantare meglio il tronco. Con un grido d'incoraggiamento Ulisse e i compagni conficcano il palo, ma l'urlo di dolore di Polifemo \u00e8 tanto agghiacciante e rimbombante che li fa cadere tutti a terra, mentre il ciclope, agitando le mani, crea un gran disordine e fracasso nella spelonca. Chiama urlando anche i suoi fratelli ciclopi i quali, accorrendo, chiedono cosa o chi gli stia facendo del male. Alla risposta \u201cNessuno mi vuole uccidere!\u201d i ciclopi dicono a Polifemo che non possono fare niente e che deve pregare Poseidone affinch\u00e9 venga curato, e lo abbandonano.\nDopo una notte di grida continue e agonizzanti, Polifemo il mattino seguente apre la porta della caverna per far uscire le pecore e le capre. I compagni si legano al ventre delle capre unite a gruppi con delle corde, tranne Ulisse che si aggrappa di sotto al vello del montone del gregge, per non farsi riconoscere dal ciclope, che tasta una a una le pecore. L'ariete esce per ultimo e Polifemo, dopo aver detto parole di affetto verso il capogregge, pronuncia una maledizione contro Ulisse chiamando a s\u00e9 suo padre Poseidone. Salpati via dall'isola, Ulisse, in preda all'hubris, preferisce schernire Polifemo comunicandogli che ad accecarlo \u00e8 stato Ulisse, il re di Itaca. Polifemo, pazzo di rabbia, si arrampica su una sporgenza, maledicendolo e gettando contro la nave vari massi, supplicando il padre di non fargli mai raggiungere casa.\nProseguendo il racconto, Ulisse giunge sull'isola di Eolo, dio dei venti, e decide di avventurarsi da solo, dato che i compagni sono troppo spaventati dall'ultima isola visitata. Entrato in un palazzo, Ulisse entra in un'enorme e sfarzosa stanza da banchetto piena di vapore blu e di \u201ceroti\u201d (ragazzini flautisti) che suonano vari strumenti e distribuiscono vino. Al termine della stanza vi \u00e8 una grande tavolata piena di ogni ben di dio, con seduti al centro Eolo e ai suoi lati i familiari: sua moglie Ciane e i figli e le figlie, che aveva fatto sposare tra di loro per tenere unita la famiglia. Eolo \u00e8 molto anziano e corpulento dai capelli argentei, e chiede all'eroe di mangiare con loro raccontando le sue imprese della guerra di Troia. Ulisse rimarr\u00e0 a mangiare per un mese, raccontando e ripetendo varie volte le sue storie, finch\u00e9 non chiede al dio di lasciarlo andare. Eolo acconsente e per di pi\u00f9 decide di regalargli tutti i venti di Borea e di Libeccio che dominano il Mondo. Prima, per\u00f2, chiede ad Ulisse se qualche dio lo perseguiti, nel qual caso non avrebbe potuto dargli il suo dono; Ulisse mente, tacendo il fatto che Poseidone, dopo l'episodio di Polifemo, gli \u00e8 ostile. Eolo, allora, riunisce tutti i venti e li rinchiude in un grosso sacco fatto con la pelle conciata di un ariete, e li consegna a Ulisse a patto che questi non apra mai l'orcio per non scatenare un cataclisma naturale. Ulisse promette e si avvia alla nave, per riprendere il viaggio; grazie ai venti sarebbe giunto a Itaca molto prima del previsto. Ma i compagni, incuriositi dal sacco lo credono pieno di ricchezze. Un giorno, proprio a poche remate da Itaca, Ulisse si addormenta, essendo rimasto per giorni a guida della nave, e i compagni aprono l'otre venendo sballottati avanti e indietro per tutto il Mar Mediterraneo. Ulisse s'interrompe per riflettere sulle sue sciagure, mentre la reggia commenta che in fondo tutti i suoi guai se li merita per non essere stato vigile e per essersi messo contro gli dei, visitando terre sconosciute e disobbedendo agli ordini degli amici con l'inganno.\nQuinta puntata: l'isola di Circe e la discesa agli Inferi.\nApprodato su una nuova e sconosciuta isola, Ulisse assieme ai suoi sventurati compagni stabilisce di visitarla per vedere se fosse abitata da belve o da uomini sanguinari. Divide la spedizione in due gruppi: uno comandato da Euriloco e l'altro da lui stesso. Il giorno dopo, Euricolo torna spaventato, vaneggiando su una strega e sul fatto che i loro compagni sono diventati maiali. Ulisse decide di andare a salvarli e sulla via incontra un pastorello, che riconosce essere Ermes, che conferma la triste sorte dell'altro gruppo. Ulisse vorrebbe gettarsi in loro aiuto, ma il dio lo ferma, dicendogli che questo \u00e8 un sortilegio della maga Circe, padrona dell'isola, e che per liberare gli amici dovr\u00e0 prima di tutto mangiare un fiore sacro. Dopodich\u00e9 l'eroe si sarebbe presentato dalla maga e si sarebbe fatto condurre nella sua dimora; Circe di sicuro gli avrebbe dato da bere una pozione ingannandolo, ma Ulisse sarebbe rimasto immune e verrebbe preso da una terribile voglia di trafiggere la maga, ma trattenendosi.\nUlisse ascolta questa profezia e si avvia nel giardino dove incontra una donna bella e terribile allo stesso tempo che lo sottopone a degli indovinelli e a delle prove, ma Ulisse, protetto da Ermes, le risolve tutte. Circe, accorgendosi che quell'uomo \u00e8 diverso da tutte le altre sue vittime, decide di portarselo a casa per fargli bere un po' di vino. Improvvisamente Ulisse si trova in una strana dimora piena di piante rampicanti e di gabbie contenenti animali e uccelli di ogni genere, tutti i prigionieri della maga, ma viene subito invitato a sedersi da Circe che gli offre una coppa d'oro. Ulisse, sapendo di essere immune al veleno, la beve tutta d'un fiato, tuttavia soffrendo molto per il veleno. Circe intanto se la ride di cuore, pensando che presto il malcapitato si sarebbe trasformato in porco anche lui, ma d'un tratto sbianca e comincia a imbruttire paurosamente: si \u00e8 accorta che i suoi poteri sono nulli sull'eroe. Ulisse, pi\u00f9 adirato che mai, si avventa con la spada tratta sulla maga, ma poi si ricorda della profezia e non la uccide, ma le ordina di portarlo dagli amici. Circe, ritornata improvvisamente bella e pi\u00f9 docile che mai, lo accompagna in una stalla dove grugniscono disperatamente dei porci e li ritramuta nelle persone che erano prima. Tuttavia, per la improvvisa metamorfosi, i compagni si trovano spaesati e non riconoscono nemmeno Ulisse, scappando ogni volta che questi cerca di parlargli. Circe allora ne approfitta per trattenere ancora un po' l'eroe, dato che l'effetto della magia sui compagni sarebbe svanito in pochi giorni, e con lui passa ogni volta delle notti passionali d'amore.\nCirce, per garantire che l'eroe si decida a rimanere con lei per sempre, gli fa bere una pozione magica che gli fa dimenticare l'amata isola, e lo rende invisibile di fronte ai compagni. Con Circe Ulisse passer\u00e0 la bellezza di un anno e solo l'intervento dei compagni, stufi di vivere sulla nave senza far niente, riporter\u00e0 l'eroe alla ragione. Ulisse chiede a Circe di essere lasciato andare una volta per tutte e questa, seppure a malincuore, accetta, ma prima della partenza gli confida alcuni segreti e soprattutto gli ordina di recarsi negli Inferi. Infatti, dato che molti degli dei gli sono ostili, Ulisse ha un destino assai incerto e pericoloso quando naviga sul mare, e cos\u00ec ha bisogno delle profezie dell'indovino cieco Tiresia, morto alla veneranda et\u00e0 da molti anni, affinch\u00e9 possa navigare tranquillo fino a Itaca.\nUlisse, come gli aveva detto Circe, s'incammina nel bosco dell'isola, finch\u00e9 giunge in un antro buio scavato nella terra. Il luogo oscuro in cui si trover\u00e0 Ulisse \u00e8 tetro, senza vita e pieno di nebbia. L'eroe ha paura perch\u00e9 a lui pare come un intricato labirinto pieno di colonne e cave morte e soprattutto non scorge anima viva. Infatti Circe gli aveva consigliato di portarsi dietro un capretto nero vivo da sgozzare, cosicch\u00e9 le anime dei defunti potessero comparire e avvicinarsi, con la speranza che tra loro vi fosse anche Tiresia. Ulisse compie il rito e subito appare una schiera di persone lugubri, piangenti e sospiranti coperte da cappe pesanti e grigie che lasciano libero solo il volto. Tutte si avvicinano pericolosamente al sangue della vittima per berlo, ma Ulisse le scaccia con la spada: solo Tiresia avrebbe dovuto dissetarsi. La schiera scompare, non prima che Ulisse noti tra di loro sua madre Anticlea, e finalmente compare l'indovino: \u00e8 canuto, con una lunga barba e comunica solo parlando a fil di voce, e Ulisse lo invita a bere. Quando Tiresia si rialza da terra la sua figura appare ancora pi\u00f9 spettrale, dato che gli cola il sangue del capretto dalla bocca e comincia a comunicare a Ulisse il suo viaggio futuro. Egli dovr\u00e0 affrontare ancora molti pericoli e solo al decimo anno dalla distruzione di Troia Ulisse potr\u00e0 riabbracciare la famiglia, ma non si tratterr\u00e0 a Itaca a lungo perch\u00e9, spinto dalla sua voglia di conoscenza, compir\u00e0 un altro viaggio che sar\u00e0 l'ultimo della sua vita.\nUlisse non comprende tutto e lascia Tiresia a cibarsi ancora del capretto, per avventurarsi pi\u00f9 in fondo negli Inferi. Scorge un'anima: \u00e8 quella di Agamennone il quale gli rivela di essere stato pugnalato a tradimento assieme alla concubina Cassandra dalla moglie Clitennestra. La donna era ancora sconvolta per il sacrificio antico della figlia Ifigenia per volere del padre, dato che gli dei non permettevano la partenza per Troia, e ora aveva un motivo in pi\u00f9 per scannare Agamennone: il tradimento con la profetessa troiana. Agamennone mette in guardia l'eroe quando ritorner\u00e0 a Itaca: nessuna donna \u00e8 fedele al marito e soprattutto cercher\u00e0 di ucciderlo dopo tanti anni di distanza, e cos\u00ec potrebbe accadere anche con Penelope e Telemaco. L'anima piangente di Agamennone si allontana e Ulisse, pi\u00f9 sconvolto che mai, ne incontra un'altra: lo spirito del valoroso Achille, morto per mano del dio Apollo e delle frecce di Paride. Achille appare pi\u00f9 lugubre di Agamennone e confida a Ulisse di preferire essere schiavo del padrone pi\u00f9 vile e crudele del mondo piuttosto che essere costretto a governare i morti nell'Ade. L'ultimo spirito che Ulisse incontrer\u00e0 negli Inferi sar\u00e0 la madre Anticlea. Ulisse le chiede come sia morta e questa, piangendo, comunica che \u00e8 spirata aspettando proprio l'arrivo del figlio a Itaca. Allora Ulisse si rende conto dell'atrocit\u00e0 e dell'inutilit\u00e0 della guerra combattuta per tanti anni a Troia per riprendersi la sposa di un re tradito e di aver perso inutilmente tempo nei continui viaggi nel Mediterraneo, senza accorgersi che i cari morivano di disperazione aspettandolo a Itaca; e ricordando ci\u00f2, piange amaramente ai piedi dello spirito. La madre lo invita a non disperarsi e ad affrettarsi nel ritorno per l'isola perch\u00e9 se tarder\u00e0 ancora, presto morir\u00e0 di crepacuore anche il padre Laerte che da tempo si era ritirato a vivere come un sudicio eremita tra le bestie.\nUlisse viene a conoscenza anche dei soprusi dei proci che infestano la sua reggia insidiando l'innocenza di Penelope, e a sentire tali parole \u00e8 preso da un moto d'ira, ma prima cerca di abbracciare inutilmente le ginocchia della madre che scompare ogni volta che viene toccata. Avviandosi verso l'uscita, Ulisse scorge un'altra anima: \u00e8 l'amico Elpenore, morto da pochi attimi a causa del suo stato ebbro. Infatti i compagni, sul mondo dei vivi nell'isola di Circe, si erano dati alla pazza gioia per scacciare le preoccupazione ed Elpenore, che aveva bevuto troppo, era caduto da una sporgenza rompendosi l'osso del collo. Ulisse promette all'anima che avr\u00e0 degna sepoltura una volta risalito e cos\u00ec far\u00e0, seppellendolo proprio sulla spiaggia dell'isola, gridando assieme i compagni tante volte il suo nome quanto bastasse a raggiungere le orecchie della madre lontana.\nCirce comunica a Ulisse delle cose terribili riguardo ai suoi prossimi viaggi: la prima tappa da affrontare \u00e8 l'attraversamento dello scoglio delle temibili sirene, poi dovr\u00e0 superare le rocce simpegladi. Si ritiene che questa sia stata superata solo da Giasone con gli argonauti grazie all'aiuto di un dio, impresa epica narrata da Apollonio Rodio nelle \"Argonautiche\". L'ultima fatica di Ulisse sar\u00e0 la sosta sull'isola del Tridente, dove pascolano le vacche sacre al dio Elio, ovvero il Sole, inviolabili se non si voleva incombere nell'ira del padrone divino. Tutte queste cose Circe le confida a Ulisse e poi svanisce, lasciandolo confuso e stupito. L'eroe comunica le tappe ai compagni e li invita a partire, ma qualcosa in loro \u00e8 cambiato: stanno lentamente perdendo la fiducia nel loro condottiero.\nSesta puntata: le Sirene, l'isola del Sole e il ritorno a Itaca.\nIncoraggiati i compagni a imbarcarsi per tornare a Itaca, Ulisse riprende il viaggio, avvicinandosi subito allo scoglio delle sirene. Queste sono esseri non visibili all'uomo, sebbene la leggenda le voglia col corpo di uccelli rapaci e la testa di donne bellissime, e hanno il potere d'incantare i viaggiatori con la loro voce, per farli infine sfracellare con la barca sullo scoglio. I compagni credono che Ulisse sia diventato pazzo, dato che vuole coprire di cera le loro orecchie affinch\u00e9 non odano la voce. Ulisse, per dimostrare loro di essere perfettamente lucido, si fa legare da Euriloco all'albero maestro, raccomandandosi con lui di stringere pi\u00f9 forte se lui avesse implorato di slegarlo. La nave \u00e8 ormai giunta allo scoglio e mentre lo costeggia, Ulisse intravede le ossa dei marinai sfortunati vittime delle Sirene e infine incomincia a udire le loro voci che gli penetrano nella mente, offuscandola. Le voci invitano insistentemente Ulisse ad approdare sull'isola affinch\u00e9 finisca i suoi giorni in allegria e spensieratezza dopo tanti anni di combattimento e vissuti nel dolore. Ma Euriloco lo tiene ben stretto e cos\u00ec Ulisse, duramente provato dal potere delle Sirene, riesce a superare lo scoglio assieme ai compagni.\nLa seconda tappa \u00e8 l'attraversamento di una stretta gola tra due rocce enormi: le rocce simpegladi. Tuttavia Ulisse, credendo di perdere troppo tempo nella traversata e di non uscirne vivo, prende un'altra via pi\u00f9 lunga che lo fa giungere nell'isola del Tridente, consacrata al dio Elio (il Sole) per le vacche che pascolano l'erba.\nLa nave approda sulla spiaggia e subito sulla zona piomba una grande bonaccia che impedisce ai compagni di riprender il viaggio al pi\u00f9 presto. Ulisse infatti \u00e8 stato costretto controvoglia dagli amici Eraclio, Euriloco, Polite e Filetore che non avevano pi\u00f9 fiducia nel loro comandante; ora i marinai possono sperare solo nei viveri che possiedono e nelle prede da pescare. Ulisse non sa pi\u00f9 che fare perch\u00e9 la profezia di Circe gli aveva detto che se qualcuno si fosse azzardato a uccidere una sola vacca l'intera flotta sarebbe stata annientata dagli dei. L'eroe fa di tutto per impedirlo ai compagni, ormai stremati da settimane per la fame e la scarsezza di cibo, ma un giorno in cui sale su una rupe per implorare Zeus, accade la disgrazia. Euriloco fa uccidere una giovenca e banchetta con gli altri per tutta la notte; Ulisse non lo rimprovera nemmeno perch\u00e9 sa gi\u00e0 che il destino di quegli sventurati \u00e8 segnato. Infatti, lasciata l'isola per l'improvviso ritorno del vento, sopraggiunge una terribile tempesta scatenata da Poseidone che fa naufragare la nave coi compagni. Solo Ulisse si salva su una trave e viene sballottato per sette giorni nel mare fino ad arrivare sull'isola di Calipso.\nConcluso il triste racconto di tutte le sue disavventure, Ulisse chiede al re Alcinoo una nuova nave e un equipaggio per raggiungere la ormai vicina Itaca e il buon re glielo concede. Arrivato sull'isola tanto amata, Ulisse, dato che da vent'anni non la vedeva pi\u00f9, non riconosce pi\u00f9 nulla della patria e subito chiede a un pastore informazioni riguardo al posto. Il ragazzo non \u00e8 altri che la sua protettrice Atena che, per metterlo alla prova, gli domanda chi sia. Ulisse, mantenendo nascoste le sue generalit\u00e0, gli dice che \u00e8 un marinaio sfortunato proveniente dall'Egitto e Atena lo loda per la sua scaltrezza, trasformandolo in vecchio mendicante affinch\u00e9 non venga subito riconosciuto dagli abitanti e dai familiari, cosicch\u00e9 possa pianificare meglio la sua vendetta. Sparito il ragazzo, Ulisse giunge nella casa di Eumeo, il guardiano di maiali nonch\u00e9 servo pi\u00f9 fidato di Ulisse, che lo accoglie amichevolmente come vuole la tradizione verso qualunque ospite, non riconoscendolo ovviamente. Ulisse rimane stupito dalla bont\u00e0 dell'uomo e comincia a fare domande riguardo alla sorte di quello sventurato combattente partito per Troia e mai tornato a casa, lasciando disperati la moglie e il figlio, partito alla sua ricerca. Eumeo racconta tutto nei minimi particolari e Ulisse, sebbene tentato dal mostrargli chi sia realmente, non lo fa.\nTelemaco intanto torna nell'isola di Pilo da Sparta, pi\u00f9 sconfortato che mai, e fa salire a bordo l'indovino Teoclimeno, che \u00e8 convinto di sapergli dire qualcosa riguardo a suo padre; oramai Telemaco \u00e8 disposto a tutto ed \u00e8 pronto a credere alle testimonianze di chiunque. E difatti far salire a bordo quell'uomo si dimostra un'ottima azione per Telemaco perch\u00e9 Teoclimeno gli consiglia di invertire la rotta per Itaca, non passando per lo stretto di Samo, dato che l\u00ec lo aspettava un'insidia dei proci. Telemaco arriva sano e salvo a Itaca e si reca di notte alla casa di Eumeo dove lo aspetta anche Ulisse mendico. Allora la dea Atena appare all'eroe e gli comunica che ora pu\u00f2 finalmente smascherarsi ai familiari di fiducia e la notte si conclude con un tenero e commovente abbraccio tra Ulisse e il figlio piangente di gioia. Il giorno seguente i tre pianificano il modo di entrare a corte, confidando sull'aiuto di Eumeo e di Penelope, mentre al porto ritorna la nave coi proci, pi\u00f9 adirati che mai per il colpo fallito.\nPenelope \u00e8 preoccupata per la sorte del figlio, ma si rinfranca quando lo vede apparire sano e salvo sulla soglia di casa assieme a Teoclimeno e li invita a lavarsi per poi mangiare. Rifocillatosi, Telemaco si accosta alla madre, appoggiandole dolcemente il capo sul ginocchio, e le chiede come fosse Ulisse prima della sua nascita. Felice, Penelope ricorda quando il suo sposo, pi\u00f9 povero che mai, giunse nella sua casa per chiedere la sua mano, sebbene scacciato dal futuro suocero. Egli, sapendo che Penelope lo amava segretamente, si avvi\u00f2 verso il carro e la ragazza lo aveva inseguito pregandolo di farla salire. Il padre, fuori di s\u00e9 dalla rabbia si par\u00f2 davanti al cocchio, ma Ulisse lo super\u00f2 comunque scansandolo e si spos\u00f2 con Penelope. La puntata si conclude con Teoclimeno che preannuncia l'arrivo di Ulisse tra qualche giorno ed Eumeo che conduce il padrone Ulisse, sempre vestito da straccione, alla corte.\nSettima puntata: Ulisse mendico alla corte e la vigilia della gara finale.\nUlisse viene condotto a corte, ma prima si ferma davanti a un cane anziano e sporco: \u00e8 Argo, il cane amato da Ulisse, ormai morente, che riconosce il padrone, anche dopo vent'anni di assenza, e finalmente muore felice. L'accoglienza dei commensali proci \u00e8 sgarbata e crudele: lo percuotono e lo deridono, non sapendo cosa li attende tra pochi giorni. La puntata \u00e8 una delle pi\u00f9 caratterizzanti dell'intera opera perch\u00e9 vi \u00e8 un collegamento continuo della narrazione che passa sia per bocca di una voce fuoricampo maschile (come \u00e8 avvenuto negli altri episodi) sia nelle labbra di muse nelle vesti di ancelle. Telemaco non pu\u00f2 sopportare a lungo i soprusi dei pretendenti nei confronti del padre che viene addirittura percosso a tradimento da quel vigliacco di Antinoo, leader dell'intera brigata, che lo obbliga ad andarsene. Come se non bastasse a corte giunge anche il corpulento Armeo (detto Iro), che si vanta di essere il pi\u00f9 forte di tutti i mendicanti e maltratta Ulisse, temendo che gli voglia rubare il posto. I proci propongono di farli combattere mettendo in palio un bel pezzo di carne arrosto e si dirigono nel cortile. All'inizio pare che Armeo stia per vincere ma poi i colpi del bullo fanno risvegliare un'ira antica nel petto di Ulisse che lo stende con un solo colpo ben assestato sulla mascella. Sanguinante e barcollante, Armeo stramazza a terra e Ulisse lo sistema dolorante davanti a una colonna.\nSuccessivamente viene convocato in una stanza segreta, usata solo da Penelope, per parlare con la regina in privato. Penelope \u00e8 incuriosita da quello straniero e vorrebbe sapere di pi\u00f9 sul suo conto. Ulisse per\u00f2 mente ugualmente e le comunica di essere Etone, fratello del re cretese Idomeneo, figli di Minosse. Tuttavia egli afferma di aver conosciuto Ulisse, descrivendo in ogni dettaglio il suo mantello con la fibbia dorata raffigurante un cane che sbrana un cervo. Penelope rimane stupita e addirittura s'illude di riconoscere nel mendicante il suo sposo, ma Ulisse la fredda ricordandole di essere solo un guerriero minoico caduto in disgrazia dopo la guerra di Troia.\nEuriclea, l'ancella pi\u00f9 anziana e pi\u00f9 saggia della reggia, viene chiamata a lavare i piedi del mendicante e, risalendo fino al ginocchio, riconosce una cicatrice. Si tratta della ferita inferta all'eroe da un cinghiale tanti anni prima durante una battuta di caccia. La nutrice finalmente ha riconosciuto il suo padrone, ma questi le tappa la bocca, temendo che possa, seppur non volendo, rovinare tutti i suoi piani di vendetta. Euriclea tace e Ulisse si reca nelle scuderie dove un giovane stalliere sta strigliando i cavalli: \u00e8 Filezio, assunto da Ulisse quando era un ragazzo di dieci anni; neanche lui riconosce il suo padrone. Eumeo, sapendo tutto, tace ugualmente.\nSi sta avvicinando il giorno tanto atteso dai proci, ovvero quello in cui Penelope decider\u00e0 chi sar\u00e0 il nuovo sposo e re di Itaca; infatti i pretendenti, da grandi maleducati, non avevano ancora portato dei doni per la regina e questa, per prendere tempo, aveva preteso che loro glieli portassero. Nello stesso giorno della consegna dei doni, Penelope aveva ordinato che venisse organizzata una gara con l'arco di Ulisse e il vincitore sarebbe divenuto il suo nuovo marito. La notte prima del giorno stabilito sia Ulisse sia Penelope la passano insonni; il primo \u00e8 fortemente tentato di rivelarsi alla sposa, l'altra ha una visione. Infatti immagina un gran gruppo di oche che vengono falciate dall'arrivo di una grande aquila e teme di gioia e di paura per il vero arrivo dell'amato sposo.\nArriva il giorno fatidico e Penelope si reca a prelevare l'arco di Ulisse. Si riteneva che nessuno tranne l'eroe riuscisse a tenderlo, perch\u00e9 il padrone lo aveva ricavato dalle corna di un bue sacro agli dei e lo spalmava ogni volta prima di usarlo con del grasso e levava sempre la corda quando non gli serviva. Anche Telemaco vuole iscriversi alla gara, per impedire che uno dei proci possa vincere e impugna l'arco, ma non riesce a tender la corda. Mentre Antinoo si prepara nell'impresa, scorge Ulisse mendicante che su di una trave orizzontale piazza l'una di fianco all'altra delle scuri con un grande foro nel mezzo della lama, cosicch\u00e9 vi fosse un'unica e perfetta linea invisibile tra i fori di ciascuna lama.\nOttava puntata: vittoria di Ulisse e il riconoscimento di Penelope.\nAntinoo prova a tendere l'arco ma gli risulta impossibile; neanche l'intervento degli amici risolve la questione. Allora accade che il mendico Ulisse chiede di poter umilmente provare a smuovere il filo dell'arco. Tutti i proci lo deridono e provano anche a percuoterlo, ma Telemaco glielo impedisce. Ulisse abilmente si spoglia di tutte le vesti lacere e tende l'arco, scagliando la freccia e facendola passare attraverso tutti i fori delle scuri. I proci sono in preda al panico, anche perch\u00e9 Antinoo \u00e8 stato appena trafitto al fianco da una freccia di Ulisse mentre cercava di ucciderlo con un pugnale e non hanno neanche un'arma per difendersi: tutte erano state portate via di nascosto da Telemaco ed Eumeo la notte precedente. Con l'aiuto del figlio di Eumeo e di Filezio Ulisse fa strage di tutti i proci. Non se ne salva neanche uno, e periscono anche le ancelle che avevano tradito la fiducia della regina Penelope passando dalla parte dei Proci.\nFinalmente Ulisse si \u00e8 vendicato e non aspetta altro che recarsi nella stanza di Penelope che ha assistito atterrita e meravigliata alla carneficina. La donna non \u00e8 ancora del tutto convinta che il guerriero sia Ulisse, tuttavia lo fa entrare nella stanza. Il riconoscimento avviene quando Penelope propone di spostare il letto nuziale, al che Ulisse replica che la cosa \u00e8 impossibile, perch\u00e9 quel letto era stato costruito da lui stesso intagliandolo da un enorme tronco di albero, attorno al quale aveva poi edificato la sua reggia. Penelope allora non ha pi\u00f9 dubbi e abbraccia lo sposo piangendo e ridendo di gioia. Ulisse, commosso, le racconta tutte le sue disgrazie e con lei passa una lunga e felice notte d'amore; infatti l'Aurora prolunga la notte facendo passare vari giorni. La parte finale della puntata narra della pacificazione, per intercessione di Mentore e Atena, tra Ulisse e i suoi e i parenti dei giovani uccisi. Quando ormai sembra inevitabile lo scontro tra le due parti nei campi presso la capanna di Laerte (dove Ulisse era andato con i suoi), su sollecitazione di Mentore e Atena prima Ulisse depone le armi, inginocchiandosi in senso di rispetto verso i parenti dei giovani morti, poi lo stesso viene fatto dal padre che capitanava la parte avversa, sancendo cos\u00ec la pacificazione.\nEdizioni in DVD.\nNel 2002 la Elleu Multimedia lanci\u00f2 in DVD due cofanetti contenenti ciascuno quattro puntate restaurate e rimasterizzate con biografie e filmografie negli extra. All'inizio di ciascun DVD vi \u00e8 un prologo che narra le ragioni della guerra di Troia e nel secondo disco il viaggio e l'aspetto multiforme di Ulisse."}
{"id": "4239888", "revid": "827882", "url": "https://it.wikipedia.org/wiki?curid=4239888", "title": "Weird War Tales", "text": "Weird War Tales fu un fumetto di guerra con tonalit\u00e0 super naturali pubblicato dalla DC Comics. Fu pubblicato da settembre/ottobre 1971 fino al giugno 1983.\nStoria di pubblicazione.\nIl fumetto originale fu pubblicato per 12 anni con un totale di 124 numeri. Fu una serie antologica di storie di guerra con elementi di fantascienza, horror, mistero e suspense. Cambiamenti nel Comics Code Authority rese l'utilizzo di elementi horror possibili. Ogni numero ebbe come ospite Morte, solitamente descritta come uno scheletro vestito in un'uniforme militare diversa in ogni numero. Il primo lavoro su un fumetto di Walt Simonson pubblicato professionalmente fu \"Weird War Tales\" n. 10 (gennaio 1973). La prima collaborazione tra Roger McKenzie e Frank Miller avvenne in una storia di due pagine pubblicata in \"Weird War Tales\" n. 68 (ottobre 1978). Personaggi ricorrenti cominciarono a comparire pi\u00f9 avanti nel corso della serie, in particolare \"G.I.Robot\" e il ritorno di \"The War that Time Forgot\" che originariamente comparve in \"Star Spangled War Comics\". Lo scrittore J. M. DeMatteis e l'illustratore Pat Broderick crearono Creature Commandos, in \"Weird War Comics\" n. 93 (novembre 1980). Altre storie avrebbero visto la comparsa di soldati robot, fantasmi, non-morti, ed altri personaggi paranormali da diverse ere del tempo.\nRevival.\n\"Weird War Tales\" fu rivista dalla Vertigo nel 1997. Fu pubblicata da una serie limitata in quattro numeri, seguito da uno special di un solo numero nel 2000."}
{"id": "4239889", "revid": "228587", "url": "https://it.wikipedia.org/wiki?curid=4239889", "title": "Grammatica a struttura sintagmatica generalizzata", "text": "La grammatica a struttura sintagmatica generalizzata (in inglese \"generalized phrase structure grammar\", GPSG) \u00e8 una teoria descrittiva della sintassi e della semantica delle lingue naturali. La GPSG \u00e8 stata ideata da Gerald Gazdar negli anni settanta. Altri importanti contributi sono stati apportati da Ewan Klein, Ivan Sag e Geoffrey Pullum. Il loro libro \"Generalized Phrase Structure Grammar\", pubblicato nel 1985, \u00e8 la monografia centrale della GPSG, con una particolare attenzione riservata alla sintassi inglese.\nUno degli obiettivi pi\u00f9 importanti della GPSG \u00e8 quello di mostrare che la sintassi delle lingue naturali pu\u00f2 essere descritta tramite grammatiche libere dal contesto. A questo proposito sono state introdotte delle convenzioni utili per facilitare agli studiosi di sintassi le descrizioni delle grammatiche. La GPSG supporta le descrizioni sintattiche attraverso annotazioni semantiche che possono essere utilizzate per determinare il significato di una frase dalla sua struttura sintattica.\nLa GPSG \u00e8 in parte una reazione alle grammatiche trasformazionali."}
{"id": "4239894", "revid": "73843", "url": "https://it.wikipedia.org/wiki?curid=4239894", "title": "Evinrude", "text": ""}
{"id": "4239903", "revid": "729019", "url": "https://it.wikipedia.org/wiki?curid=4239903", "title": "Linea Tsurumai", "text": "La , ufficialmente la Linea No.3, \u00e8 una delle linee della metropolitana di Nagoya, nella citt\u00e0 di Nagoya, in Giappone.\nLa linea Tsurumai ha servizi diretti con le Ferrovie Meitetsu da ambo i capilinea: i treni proseguono il loro percorso sulla Linea Inuyama (lato Kami-Otai) e sulla Linea Toyota (lato Akaike)."}
{"id": "4239904", "revid": "767487", "url": "https://it.wikipedia.org/wiki?curid=4239904", "title": "Margaret River Tennis International 2012", "text": "Il Margaret River Tennis International 2012 (Australia F10 Futures 2012) \u00e8 stato un torneo di tennis facente della categoria ITF Women's Circuit nell'ambito dell'ITF Women's Circuit 2012 e dell'ITF Men's Circuit nell'ambito dell'ITF Men's Circuit 2012. Sia il torneo maschile che quello femminile si sono giocati a Margaret River in Australia dall'8 al 14 ottobre 2012 su campi in cemento.\nCampioni.\nSingolare maschile.\n Michael Venus ha battuto in finale Adam Feeney 6\u20133, 3\u20136, 6\u20133\nDoppio maschile.\n Luke Saville / Andrew Whittington hanno battuto in finale Matthew Barton / Michael Look 7\u20136(8\u20136), 7\u20136(7\u20134)\nSingolare femminile.\n Victoria Larri\u00e8re ha battuto in finale Olivia Rogowska 6\u20133, 6\u20133\nDoppio femminile.\n Miyabi Inoue / Mai Minokoshi hanno battuto in finale Nicha Lertpitaksinchai / Peangtarn Plipuech 6\u20137(8\u201310), 7\u20136(7\u20133), [14\u201312]"}
{"id": "4239910", "revid": "1714743", "url": "https://it.wikipedia.org/wiki?curid=4239910", "title": "Giovanni Adolfo di Sassonia-Gotha-Altenburg", "text": "Biografia.\nGiovanni Adolfo era il figlio pi\u00f9 giovane del duca Federico II di Sassonia-Gotha-Altenburg (1676-1732) e di Maddalena Augusta (1679-1740), figlia del principe Carlo Guglielmo di Anhalt-Zerbst.\nIl principe \u00e8 stato, nel 1735, a Ginevra ed entr\u00f2 nell'esercito danese. Nel 1743 combatt\u00e9 nella battaglia di Hohenfriedeberg. Nel 1753 divenne generale della fanteria e poi tenente generale elettorale sassone. \nPoco dopo l'inizio della guerra dei Sette Anni, nel 1756, a Altenburg, venne catturato dall'esercito prussiano. Venne rilasciato dopo aver promesso che non avrebbe combattuto contro la Prussia. Il suo reggimento di fanteria fu incorporato nell'esercito prussiano.\nNel 1756, si ritir\u00f2 nel castello di Friedrichstanneck a Eisenberg. Mor\u00ec il 29 aprile del 1799. \u00c8 sepolto nella cripta reale di Eisenberg."}
{"id": "4239911", "revid": "767487", "url": "https://it.wikipedia.org/wiki?curid=4239911", "title": "Troublemaker (Weezer)", "text": "Troblemaker \u00e8 il secondo singolo estratto dal sesto album dei Weezer, \"Weezer\", anche se originariamente pubblicato in forma digitale su iTunes. Il 26 luglio 2008, ha debuttato alla posizione # 39 della Billboard Alternative Songs e, nella stessa settimana, ha raggiunto la posizione #2 della chart.\n\"Troblemaker\" era stato inizialmente previsto come primo singolo, ma, per ragione sconosciute, \u00e8 stato scelto \"Pork and Beans\".\nRivers Cuomo ha affermato che il brano, assieme ad altri del \"Red Album\", sono stati influenzati dal rapper Eminem per via del suo \"modo divertente di utilizzare le rime\".\n\"Troblemaker\" \u00e8 anche disponibile sul gioco Rock Band, assieme agli altri due singoli, \"Dreamin\"' e \"The Greatest Man That Ever Lived\".\nPer la canzone sono stati realizzati ben sette remix diversi, in copie promo, da diversi musicisti americani.\nVideo.\nIl video ufficiale \u00e8 stato distribuito il 6 ottobre 2008. Molti fan dei Weezer sono stati invitati a prendere parte alla realizzazione del video, girato al di fuori del Forum di Inglewood, in California. Scopo del video era battere alcuni record, mentre la band suonava la canzone. Sono stati battuti cinque record: il pi\u00f9 grande Air Guitar Ensemble, il pi\u00f9 grande numero di persone su uno skateboard, la sessione pi\u00f9 lunga di Guitar Hero World Tour, la pi\u00f9 grande battaglia a Dodgeball e il numero pi\u00f9 grande di persone nel lancio di torte."}
{"id": "4239922", "revid": "729019", "url": "https://it.wikipedia.org/wiki?curid=4239922", "title": "Campionati europei di ciclismo su pista 2012", "text": "I campionati europei di ciclismo su pista 2012 si sono svolti a Panev\u0117\u017eys, in Lituania, tra il 19 e il 21 ottobre 2012."}
{"id": "4239925", "revid": "154893", "url": "https://it.wikipedia.org/wiki?curid=4239925", "title": "18\u00aa Divisione", "text": ""}
{"id": "4239930", "revid": "547034", "url": "https://it.wikipedia.org/wiki?curid=4239930", "title": "Weird Western Tales", "text": "Weird Western Tales \u00e8 un fumetto western pubblicato dalla DC Comics da giugno/luglio 1972 fino ad agosto 1980. Forse \u00e8 noto per aver presentato le avventure di Jonah Hex fino al n. 38 (1977) quando il personaggio fu promosso ad una sua serie omonima. A quel punto fu Scalphunter a prendere il posto di Hex e divenne il protagonista di \"Weird Western Tales\".\nStoria editoriale.\nLa serie esord\u00ec nel 1972 e venne edita per otto anni per un totale di 59 numeri. Cominci\u00f2 con il n. 12, continuando la numerazione dal secondo volume di \"All-Star Western\" pubblicato inizialmente bimestralmente per poi divenire mensile nel novembre 1978 con il n. 49. La serie venne chiusa con il n. 70 ad agosto 1980.\nNel 2001 venne pubblicata una serie limitata di quattro numeri omonima ma senza alcuna relazione con le storie di quella precedente, comprendendo invece una serie di storie a tema western tradizionale.\nNel 2010 la serie originale venne ripresa pubblicando, utilizzando la numerazione originale, il n. 71, come spin-off collegato agli eventi presenti nel crossover \"La notte pi\u00f9 profonda\"."}
{"id": "4239940", "revid": "287204", "url": "https://it.wikipedia.org/wiki?curid=4239940", "title": "Carrie (film)", "text": ""}
{"id": "4239947", "revid": "1155", "url": "https://it.wikipedia.org/wiki?curid=4239947", "title": "Myleus", "text": "Myleus \u00e8 un genere di 15 pesci d'acqua dolce appartenente alla famiglia Characidae, sottofamiglia Serrasalminae.\nDistribuzione e habitat.\nI pesci del genere \"Myleus\" sono diffusi in Sudamerica, nei bacini del Rio delle Amazzoni, dei fiumi Paraguay e Rio Paran\u00e1, Orinoco, Xingu, S\u00e3o Francisco, Tocantins, Essequibo, Marowijne e Rio Negro.\nDescrizione.\nQueste specie presentano un corpo dal profilo discoidale, con testa grossa e muso arrotondato, piuttosto compressi ai fianchi, ma dall'aspetto robusto. Le pinne, carnose, sono ampie, con pinna dorsale e anale opposte, simmetriche e arretrate, dal vertice allungato. La pinna caudale \u00e8 a delta molto ampio (in alcune specie di 180\u00b0).\nPesca.\nMolte specie del genere sono pescate per l'alimentazione umana."}
{"id": "4239948", "revid": "1904508", "url": "https://it.wikipedia.org/wiki?curid=4239948", "title": "Giovanni Augusto di Sassonia-Gotha-Altenburg", "text": "Giovanni Augusto era il figlio del duca Federico II di Sassonia-Gotha-Altenburg (1676-1732) e di Maddalena Augusta (1679-1740), figlia del principe Carlo Guglielmo di Anhalt-Zerbst e di sua moglie, la principessa Sofia di Sassonia-Weissenfels.\nBiografia.\nNel 1725 combatt\u00e9 in Italia e Ungheria nell'esercito imperiale. Nella battaglia di Grocka venne ferito e trascorse un po' di tempo di riposo a Altenburg. Poi prese di nuovo il suo servizio e combatt\u00e9 nella guerra di successione austriaca in Slesia, Boemia, Baviera e il Reno. Venne promosso a maresciallo del Reich e ricevette un reggimento di dragoni.\nGiovanni Augusto visse, con la sua famiglia, a Roda dove ha anche Federico il Grande lo visit\u00f2 poco prima della sua morte. Egli \u00e8 stato onorato con l'Ordine dell'Aquila Bianca.\nMatrimonio.\nSpos\u00f2 a Roda, il 6 gennaio 1752, la Contessa Luisa di Reuss-Schleiz (Staffelstein, 3 luglio 1726 - Roda, 28 maggio 1773), figlia del conte Heinrich I Reuss Schleiz e della contessa Giuliana Dorotea di L\u00f6wenstein-Wertheim-Virneburg. Luisa era la vedova di suo fratello minore, Cristiano Guglielmo (1706-1748). Ebbero due figlie:"}
{"id": "4239955", "revid": "154893", "url": "https://it.wikipedia.org/wiki?curid=4239955", "title": "Marine Expeditionary Force", "text": ""}
{"id": "4239966", "revid": "767487", "url": "https://it.wikipedia.org/wiki?curid=4239966", "title": "Belli e perdenti", "text": "Belli e perdenti (\"Beautiful Losers\") \u00e8 il titolo del secondo romanzo di Leonard Cohen, pubblicato nel 1966.\nLa storia della santa Mohawk Kateri Tekakwitha si intreccia con la storia di un triangolo amoroso tra un folklorista canadese senza nome, sua moglie Edith, nativa americana morta suicida, e il suo migliore amico F, parlamentare e a capo di un movimento separatista del Qu\u00e9bec, che muore dopo che \u00e8 rinchiuso in un istituto per malati di mente.\nGenesi e ricezione.\nLeonard Cohen scrisse il romanzo tra il 1964 e il 1965 mentre viveva sull'isola greca di Idra, digiunando e facendo uso di anfetamine per concentrare la sua creativit\u00e0 sul romanzo. Nonostante una grande campagna promozionale, le vendite furono deludenti e i critici inizialmente ostili. Il libro ha ricevuto attenzione dai critici e dal pubblico solo dopo che Cohen ha rinunciato alla carriera di scrittore e si \u00e8 imposto come cantautore. Oggi il romanzo \u00e8 considerato il capostipite della letteratura postmoderna canadese, ed \u00e8 considerato parte del canone letterario canadese."}
{"id": "4239967", "revid": "729019", "url": "https://it.wikipedia.org/wiki?curid=4239967", "title": "Stazione di Fukushima (Fukushima)", "text": "La \u00e8 una stazione ferroviaria di Fukushima, capoluogo dell'omonima prefettura, situata nella regione del T\u014dhoku."}
{"id": "4239968", "revid": "124808", "url": "https://it.wikipedia.org/wiki?curid=4239968", "title": "Roswell That Ends Well", "text": ""}
{"id": "4239969", "revid": "438678", "url": "https://it.wikipedia.org/wiki?curid=4239969", "title": "Leave Her to Heaven", "text": ""}
{"id": "4239974", "revid": "133248", "url": "https://it.wikipedia.org/wiki?curid=4239974", "title": "Beautiful Losers", "text": ""}
{"id": "4239975", "revid": "1442080", "url": "https://it.wikipedia.org/wiki?curid=4239975", "title": "Paolo Santarcangeli", "text": "Poeta, narratore e saggista \u00e8 stato anche profondo studioso della lingua e della letteratura ungherese, fondando nel 1965 la Cattedra di Lingua e Letteratura Ungherese dell'Universit\u00e0 di Torino."}
{"id": "4239976", "revid": "507182", "url": "https://it.wikipedia.org/wiki?curid=4239976", "title": "Caterina Tekakwitha", "text": ""}
{"id": "4239977", "revid": "1543377", "url": "https://it.wikipedia.org/wiki?curid=4239977", "title": "New South Wales Rugby Union", "text": "La New South Wales Rugby Union o NSWRU \u00e8 l'organo di governo del rugby a 15 nello Stato australiano del Nuovo Galles del Sud.\nFondata nel 1882 organizza vari campionati locali in ambito statale, il pi\u00f9 noto dei quali \u00e8 lo Shute Shield, che si disputa nell'area di Sydney, e partecipa, tramite la sua \"franchise\" professionistica, gli Waratahs, al Super Rugby, campionato di club organizzato dalle federazioni rugbistiche nazionali australiana, neozelandese e sudafricana.\nPrima dell'era professionistica la squadra provinciale del Nuovo Galles del Sud era una rappresentativa dei migliori giocatori dello Stato ed era impegnata in incontri sia interni che internazionali con altre selezioni; fece parte delle squadre che diedero vita dapprima al Super Six (nel 1992) e poi al Super 10 (dal 1993 al 1995), il campionato da cui poi nacque il professionistico Super Rugby del 1996.\nStoricamente la NSWRU \u00e8 il maggior serbatoio di giocatori degli \"Wallabies\"; spicca tra di essi David Campese, campione del mondo nel 1991, Ewen McKenzie, Matt Burke, Nick Farr-Jones e, pi\u00f9 recentemente, Benn Robinson e Rocky Elsom, quest'ultimo anche capitano della rappresentativa nazionale."}
{"id": "4239982", "revid": "1155", "url": "https://it.wikipedia.org/wiki?curid=4239982", "title": "Colossoma", "text": ""}
{"id": "4239984", "revid": "125098265", "url": "https://it.wikipedia.org/wiki?curid=4239984", "title": "Colossoma macropomum", "text": "Il tambaqui (\"Colossoma macropomum\" ()) \u00e8 una grande specie di pesce d'acqua dolce della famiglia Serrasalmidae, originario del Sud America tropicale, oltre a essere allevato nell'acquacoltura e introdotto altrove a scopo alimentare. \u00c8 anche conosciuto con il nome di pacu nero, pacu dalle pinne nere, pacu gigante, cachama, gamitana e talvolta come pacu (nome usato per molte altre specie affini).\nIl tambaqui \u00e8 l'unico membro del genere \"Colossoma\", sebbene in passato questo genere includesse anche le specie del genere \"Piaractus\".\nDescrizione.\nIl tambaqui \u00e8 il characiforme pi\u00f9 pesante delle Americhe (sebbene \"Salminus\" possa raggiungere una lunghezza superiore), oltre a essere il secondo pesce d'acqua dolce pi\u00f9 pesante del Sud America (dopo l'arapaima). Pu\u00f2 raggiungere fino a 1,1 metri (3,6 piedi) di lunghezza totale, per un peso di 44\u00a0kg (97 libbre), sebbene le dimensioni medie siano intorno ai 70 centimetri (2,3 piedi). Il pi\u00f9 grande esemplare pescato, e riconosciuto dall'IGFA, pesava ben 32,4\u00a0kg (71 libbre). Dopo la stagione delle inondazioni, circa il 10% del peso del tambaqui sono riserve di grasso viscerale, e almeno un altro 5% \u00e8 grasso presente nella testa e nei muscoli.\nI tambaqui hanno una forma del corpo simile a quella di un piranha, per questo talvolta i giovani vengono confusi per quest'ultimi; il corpo \u00e8 robusto, alto e compresso lateralmente, dalla forma romboidale allungata, con grandi occhi, e il dorso \u00e8 leggermente arcuato. Le pinne, carnose, sono ampie e trapezoidali, mentre la pinna caudale \u00e8 bilobata. A differenza delle specie pi\u00f9 predatrici, i denti del tambaqui hanno una forma simile a quella dei molari, un adattamento per frantumare semi di piante e noci. La met\u00e0 inferiore del suo corpo \u00e8 prevalentemente nerastra. Il resto del corpo \u00e8 principalmente grigio, giallastro o oliva, ma le tonalit\u00e0 esatte variano considerevolmente e dipende in parte dall'habitat in cui si trovano, con gli individui che vivono in acque nere che sono molto pi\u00f9 scuri degli individui che vivono in acque pi\u00f9 limpide. Le pinne pelviche, anali e pettorali sono nere. Il tambaqui assomiglia morfologicamente al pirapitinga (\"Piaractus brachypomus\"), sebbene quest'ultima specie abbia il profilo della testa pi\u00f9 arrotondato (meno allungata e appuntita) e una pinna adiposa pi\u00f9 piccola e priva di raggi, oltre ad altre differenze presenti nei denti e nell'opercolo.\nAlcuni esemplari allevati in acquacoltura sono stati ibridati con i \"Piaractus\" (entrambe le specie), i cui ibridi sono stati avvistati anche in natura. La prole ibrida che ne scaturisce \u00e8 difficilmente identificabile solo in base all'apparenza.\nDistribuzione e habitat.\nIl tambaqui \u00e8 originario degli habitat d'acqua dolce nei bacini dell'Amazzonia e dell'Orinoco, del Sud America tropicale. Nei fiumi d'acqua limpida ricchi di sostanze nutritive come Madeira, Juru\u00e1, Putumayo (I\u00e7\u00e1) e Purus sono presenti in tutta la loro lunghezza, fino alle loro sorgenti. Nei fiumi dalle acque pi\u00f9 scure povere di nutrienti come il Rio Negro e nei fiumi d'acqua limpida come diversi affluenti della riva destra del Madeira, generalmente si trovano solo nel basso c. 300\u00a0km (200 miglia) ed \u00e8 raro oltre il pi\u00f9 basso c. 150\u00a0km (100\u00a0mi). \u00c8 ampiamente allevato in acquacoltura al di fuori del suo areale nativo in Sud America. Fossili di questi pesci, risalenti al Miocene, sono stati ritrovati lungo il fiume Magdalena, ma la loro presenza moderna in quest'area \u00e8 dovuta all'introduzione dell'uomo.\nBiologia.\nRiproduzione.\nQuesta specie \u00e8 per lo pi\u00f9 solitaria, ma migra annualmente in grandi banchi per riprodursi. Durante la stagione che precede la stagione riproduttiva, gli adulti rimangono nelle foreste allagate dei fiumi bianchi (v\u00e1rzea), limpidi e neri (igap\u00f3). Rimangono l\u00ec da quattro a sette mesi durante la stagione delle inondazioni, ma quando il livello dell'acqua scende si spostano nei principali canali fluviali o, in misura minore, nei laghi delle pianure alluvionali. All'inizio della successiva stagione delle inondazioni, i grandi banchi si spostano nei fiumi dalle acque limpide dove depongono le uova tra novembre e febbraio. L'esatta posizione di deposizione delle uova nei fiumi dalle acque limpide non \u00e8 del tutto certa, ma a quanto pare avviene lungo le rive boscose o negli argini erbosi. Qui le femmine depongono migliaia di uova sferiche (da 7 000 a 3 000 000 secondo la grandezza della femmina) nel fondo melmoso, che vengono subito fecondate dal maschio. Successivamente i banchi si sciolgono, e gli adulti tornano nelle foreste allagate, e lo schema si ripete annualmente. Gli avannotti possono essere trovati nei fiumi dalle acque bianche, compreso lo stesso Rio delle Amazzoni. I giovani rimangono vicino alle macrofite nelle pianure alluvionali e nelle foreste allagate tutto l'anno, passando al modello di migrazione degli adulti solo quando raggiungono la maturit\u00e0 sessuale. La maturit\u00e0 sessuale viene raggiunta quando i giovani raggiungono una lunghezza di circa 60 centimetri (2 piedi).\nLa specie, generalmente, pu\u00f2 vive fino 40 anni, sebbene ci siano stati individui che sono arrivati anche a 65.\nOssigeno, salinit\u00e0 e resistenza al pH.\nQuando non c'\u00e8 abbastanza ossigeno nei fiume o nei laghi, il tambaqui ottiene l'ossigeno dall'aria. Questi pesci sono in grado di ottenere ossigeno dall'aria grazie alle loro parti fisiche e interne del corpo, come le branchie e la vascolarizzazione della vescica natatoria.\nIl tambaqui \u00e8 un pesce che vive in acqua dolce. I giovani possono sopravvivere in acque salmastre quando la salinit\u00e0 aumenta gradualmente. Tuttavia, livelli di salinit\u00e0 superiori a 20 g/L ne provocano la morte. Quando i giovani sono allevati con una salinit\u00e0 superiore ai 10 g/L, si verifica un significativo effetto dannoso sulla crescita, sui parametri ematologici e sull'osmoregolazione.\nDurante un esperimento, i tambaqui sono riusciti ad adattarsi al cambiamento del pH dell'acqua. Se il pH non scende sotto il 3,0, questo non ha effetti mortali sull'animale. L'unica differenza interna che \u00e8 stata notata nei tambaqui quando il pH veniva alterato era un cambiamento nell'acido-base del plasma e dei globuli rossi.\nIn un altro esperimento, i tambaqui sono stati esposti a cadute di pH da 6,0 a 4,0, simili a quelle che avrebbero incontrato nel loro habitat naturale. I ricercatori hanno scoperto che le comunit\u00e0 microbiche dell'intestino dei pesci erano molto resistenti alle cadute di pH, il che potrebbe spiegare parte della capacit\u00e0 di questi pesci di migrare tra i corsi d'acqua nera e bianca in Amazzonia.\nAlimentazione.\nI tambaqui si nutrono di frutti e semi, soprattutto quelli di angiosperme legnose e specie erbacee. A seconda della quantit\u00e0 e della qualit\u00e0 di questi alimenti, i pesci decidono la loro posizione nel loro habitat. In uno studio condotto durante la stagione delle inondazioni, il 78-98% della dieta consisteva in frutta. Un altro studio, che prendeva in esame il contenuto dello stomaco di 138 esemplari durante la stagione delle inondazioni ha rivelato che il 44% del peso era costituito da frutta e semi, il 30% da zooplancton e il 22% da riso selvatico. Lo stesso studio, condotto durante la stagione secca, su 125 esemplari ha trovato una percentuale pi\u00f9 alta di pesci con lo stomaco vuoto (14%, circa dieci volte di pi\u00f9 rispetto alla stagione delle inondazioni) e circa il 70% del peso totale del contenuto dello stomaco era zooplakton. Oltre a semi, frutti, riso selvatico e zooplakton, fanno parte della loro dieta, anche se in misura minore, insetti, lumache, gamberetti, piccoli pesci, alghe filamentose e piante in decomposizione.\nI tambaqui svolgono un ruolo importante nella dispersione dei semi delle piante. I semi dei frutti che cadono nell'acqua vengono ingoiati dai tambaqui, venendo poi espulsi altrove; questo metodo di dispersione dei semi \u00e8 simile a quello degli uccelli. I tambaqui in questo modo disperdono i semi di circa il 35% degli alberi e delle liane durante la stagione delle inondazioni, in modo che i semi possano germogliare durante la stagione secca, quando l'acqua \u00e8 pi bassa. Rispetto agli esemplari pi\u00f9 giovani, i tambaqui pi\u00f9 grandi e pi\u00f9 vecchi sono in grado di disperdere i semi a un ritmo pi\u00f9 veloce. L'intestino di un tambaqui da 10\u00a0kg (22 libbre) ben nutrito pu\u00f2 contenere pi\u00f9 di 1\u00a0kg (2,2 libbre) di semi. In generale, pi\u00f9 semi sono in grado di passare indenni attraverso la pirapitinga (\"Piaractus brachypomus\") rispetto al tambaqui, il che significa che il primo \u00e8 un dispersore di semi pi\u00f9 efficiente.\nPredatori.\n\u00c8 preda abituale di pesci del genere \"Serrasalmus\", \"Arapaima\", \"Hoplias\" ed \"Electrophorus\".\nInterazioni con l'uomo.\nLa carne del tambaqui \u00e8 molto popolare e raggiunge i prezzi migliori nei mercati del pesce nella sua gamma nativa, venendo venduto fresco e/o congelato.\nLe popolazioni selvatiche di tambaqui sono diminuite a causa della pesca eccessiva e molti pesci catturati sono giovani. Solo a Manaus, la deposizione delle uova \u00e8 scesa da 15 000 tonnellate (14 800 tonnellate lunghe) all'anno negli anni 1970, a 800 tonnellate (790 tonnellate lunghe) nel 1996. Sulla base di una revisione dell'IBAMA, nel 1998, il tambaqui era l'undicesimo pesce pi\u00f9 catturato in peso nell'Amazzonia brasiliana (appena prima del pirapitinga).\nIl tambaqui \u00e8 oggi ampiamente allevato nell'acquacoltura. L'alta adattabilit\u00e0 di questo pesce gli consentono di vivere in acque povere di ossigeno ed \u00e8 molto resistente alle malattie. In Brasile, il tambaqui \u00e8 una delle principali specie ittiche allevate e quindi importante per l'economia del paese. Gli studi sui tambaqui d'allevamento in Brasile hanno rivelato una diversit\u00e0 genetica simile a quella osservata tra le popolazioni selvatiche. Negli allevamenti ittici questa specie \u00e8 talvolta ibridata con \"Piaractus\" per produrre una prole ibrida che accetti pi\u00f9 facilmente un intervallo di temperatura pi\u00f9 ampio (acqua pi\u00f9 fredda) rispetto al tambaqui puro.\nIn Thailandia, questo pesce, conosciuto localmente come \"pla khu dam\" (\u0e1b\u0e25\u0e32 \u0e04\u0e39\u0e49 \u0e14\u0e33), venne introdotto da Hong Kong e Singapore come parte di vari progetti di piscicoltura, ma si \u00e8 adattato velocemente alle condizioni locali e ora prospera anche allo stato brado in alcune aree. Esiste anche una popolazione introdotta a Porto Rico, e alcuni individui (probabilmente rilasci deliberati da acquariofili) sono stati catturati in vari stati degli Stati Uniti, ma solo quelli nelle regioni pi\u00f9 calde riuscirono a sopravvivere.\nAcquariofilia.\nI giovani di 5-7,5 centimetri di lunghezza, a volte etichettati come \"piranha vegetariani\", sono spesso visti in commercio nei negozi specializzati in pesci e in acquariofilia, sebbene i giovani crescano rapidamente, raggiungendo in breve tempo grandi dimensioni, richiedendo un acquario di notevoli dimensioni.\nUna volta adulto, questo pesce necessita di vasche estremamente grandi per poter vivere bene, per questo \u00e8 diffuso soprattutto negli acquari pubblici, dove sono spesso ospitati con altri pesci di grandi dimensioni, come il pesce gatto dalla coda rossa, o altri grandi pesci amazzonici, mentre negli acquari privati \u00e8 allevata solo da appassionati."}
{"id": "4239989", "revid": "124584797", "url": "https://it.wikipedia.org/wiki?curid=4239989", "title": "Cattedrale dell'Immacolata Concezione (Mosca)", "text": "La cattedrale metropolitana dell'Immacolata Concezione della Beata Vergine Maria () \u00e8 il principale luogo di culto cattolico di Mosca, capitale della Russia, e sede vescovile dell'arcidiocesi metropolitana della Madre di Dio a Mosca.\nCostruita in stile neogotico, \u00e8 una delle due chiese cattoliche della capitale russa e la pi\u00f9 grande dell'intero paese eurasiatico. Si trova nel distretto centrale della citt\u00e0.\nLa costruzione della cattedrale fu proposta alle autorit\u00e0 della Russia zarista nel 1894. La cerimonia di posa della prima pietra ebbe luogo nel 1899, ma i lavori di costruzione furono concretamente avviati nel 1901 e si conclusero circa dieci anni dopo. Costruita in mattoni rossi e composta da tre navate, la cattedrale fu realizzata sulla base del progetto dell'architetto di origine polacca Tomasz Bohdanowicz-Dworzecki. I tratti stilistici dell'edificio risentono dell'influenza dell'abbazia di Westminster e del duomo di Milano.\nNel 1938, a causa dell'ateismo di Stato praticato dall'Unione Sovietica, la cattedrale fu chiusa al culto, al pari di altri edifici religiosi del paese. Durante la seconda guerra mondiale fu minacciata di demolizione, ma al termine del conflitto si decise di adibirla a magazzino. Successivamente divenne un ostello. A seguito della caduta del comunismo nel 1991, l'edificio torn\u00f2 ad essere una chiesa nel 1996, mentre nel 2002 acquis\u00ec lo status di cattedrale. Dopo un ampio e costoso programma di restauro, fu riconsacrata nel 2005.\nNel XXI secolo, dopo 58 anni di uso non religioso, la cattedrale \u00e8 quindi tornata ad ospitare regolari celebrazioni liturgiche in varie lingue - russo, polacco, coreano, inglese, francese, spagnolo, armeno e latino - cos\u00ec come concerti benefici di musica sacra. Il suo organo, il terzo da quando l'edificio \u00e8 stato costruito, \u00e8 un dono della cattedrale di Basilea. La chiesa \u00e8 un monumento protetto, facente parte del patrimonio architettonico federale.\nStoria.\nCostruzione.\nAlla fine del XIX secolo, solo due chiese cattoliche erano presenti a Mosca: la chiesa di San Luigi dei Francesi per la comunit\u00e0 di origine francese e la chiesa dei Santi Pietro e Paolo per i parrocchiani polacchi. Quando la comunit\u00e0 polacca aument\u00f2, giungendo a circa 30.000 unit\u00e0, le strutture esistenti risultarono essere troppo piccole ed inadeguate. Nel 1894, a seguito della presentazione di una petizione al governatore generale di Mosca, il consiglio locale approv\u00f2 la costruzione di una nuova chiesa. La realizzazione del nuovo edificio di culto fu sottoposta ad alcune condizioni, incluse due relative al luogo in cui la chiesa avrebbe dovuto sorgere. Esso doveva trovarsi fuori dal centro storico e lontano da luoghi sacri appartenenti alla religione ortodossa.\nTenendo presenti le direttive del consiglio, il 16 maggio 1895 la parrocchia acquist\u00f2 10 ettari di terreno siti nella strada Malaja Gruzinskaja, area circondata da campi ed orti della periferia. Attualmente il luogo fa parte del distretto amministrativo centrale, al di fuori dell'Anello dei Giardini ed in prossimit\u00e0 della linea Kol'cevaja della metropolitana di Mosca. L'acquisto del terreno fu finanziato dalle donazioni provenienti dalle parrocchie della Russia e degli Stati pi\u00f9 vicini. Il costo dell'operazione raggiunse i 10.000 rubli in oro (circa 7.300.000 dollari del 2012). Il contratto d'acquisto e la lista completa delle donazioni effettuate sono conservati negli archivi delle citt\u00e0 di Mosca e San Pietroburgo.\nUn'ulteriore condizione apposta alla costruzione della chiesa fu la seguente: \"alla luce delle due chiese cattoliche esistenti, la futura chiesa dovr\u00e0 essere pi\u00f9 grande, con una croce sulla ghimberga, ma senza guglie e sculture esteriori\". I piani architettonici furono affidati a Tomasz Bohdanowicz-Dworzecki, un architetto di origine polacca. Anche se l'ultima condizione posta dal consiglio non fu rispettata, il progetto ottenne comunque l'approvazione. La nuova chiesa avrebbe dovuto ospitare un massimo di 5.000 fedeli. La cerimonia di posa della prima pietra fu realizzata nel 1899, ma i lavori presero avvio due anni dopo e si conclusero nel 1911. I costi totali di costruzione ammontarono a 290.000 rubli in oro (circa 210 milioni di dollari del 2012), la maggioranza dei quali provenienti dai membri della parrocchia polacca di Mosca. Altri fondi giunsero dalle parrocchie cattoliche sparse per il territorio della Russia, della Bielorussia e della Polonia. La chiesa fu consacrata il 21 dicembre 1911 con il nome di \"cattedrale dell'Immacolata Concezione della Beata Vergine Maria\". La cerimonia di consacrazione ottenne notevole risalto negli organi di stampa russi e polacchi. Tra gli altri, il quotidiano moscovita \"Russkoe Slovo\" scrisse:\nDal 1911 al 1917 furono raccolti ulteriori fondi per l'arredamento degli interni della chiesa. Essi infatti erano molto scarni, a parte l'altare maggiore. Il progetto originario fu parzialmente abbandonato: il pavimento non fu costruito in marmo ma in calcestruzzo, mentre i pinnacoli all'esterno non erano originariamente previsti. In merito a questi ultimi, alcuni storici sostengono che siano stati aggiunti nel 1923, mentre secondo altri la loro realizzazione sarebbe frutto del restauro dell'era post-sovietica. I sostenitori della prima ipotesi affermano che i pinnacoli sarebbero stati danneggiati durante la seconda guerra mondiale.\nChiusura e riconversione.\nA seguito della rivoluzione bolscevica, il nuovo governo sovietico intraprese misure politiche di stampo antireligioso. Numerosi edifici di culto subirono la chiusura in tutto il paese. La parrocchia polacca dei Santi Pietro e Paolo fu disciolta nel 1929 e le fu impedito di celebrare la messa. Nel 1935 la chiesa perse alcuni dei giardini che la circondavano - al cui posto fu costruita una scuola l'anno seguente - e fu definitivamente chiusa al culto il 30 luglio 1938 (stesso destino riservato alla chiesa dei Santi Pietro e Paolo 9 giorni prima). Dopo la chiusura, la cattedrale fu saccheggiata e molti oggetti (inclusi l'altare maggiore e l'organo) andarono perduti irrimediabilmente. Per diversi mesi i locali interni dell'edificio furono adibiti a magazzino per un negozio di vegetali. Successivamente fu ricostruita e trasformata in un ostello a 4 piani.\nLa guglia della torre principale era gi\u00e0 stata rimossa durante la battaglia di Mosca, al fine di evitare che la Luftwaffe la utilizzasse come punto di riferimento. Poco dopo il termine del conflitto gli spazi di giardino rimasti furono utilizzati per la costruzione di un condominio. Nel 1956, a causa di un incendio, gli inquilini dell'ostello costruito dentro la cattedrale furono rialloggiati altrove. L'edificio fin\u00ec per ospitare i membri dell'istituto di ricerca \"Mosspetspromproekt\" (). Tale gruppo di esperti realizzava principalmente progetti per gli impianti industriali, ma si rese protagonista anche della progettazione del braciere olimpico usato allo Stadio Lenin di Mosca, in occasione dei Giochi della XXII Olimpiade del 1980.\nDurante gli anni sessanta l'esterno dell'edificio assunse un aspetto sempre pi\u00f9 fatiscente. Tra i pi\u00f9 preoccupati del deterioramento della struttura vi fu l'attore, musicista e poeta Vladimir Vysockij, il quale viveva vicino all'ex cattedrale. Alla fine degli anni settanta l'amministrazione di Mosca consider\u00f2 l'ipotesi di ristrutturare l'edificio, al fine di utilizzarlo come centro culturale o sala da concerto. Tuttavia, l'opposizione dei ricercatori del Mosspetspromproekt imped\u00ec la realizzazione di questo progetto.\nRitorno ai fedeli.\nCon la cosiddetta \"glasnost'\", lanciata da Michail Gorba\u010d\u00ebv, si apr\u00ec una nuova stagione nello sviluppo della libert\u00e0 religiosa in Unione Sovietica. In conseguenza di ci\u00f2, nel 1989 un gruppo di cattolici moscoviti e l'associazione \"Casa Polacca\" () proposero che l'edificio tornasse ad essere una chiesa. A seguito dell'assenso delle autorit\u00e0 cittadine, dopo decenni di chiusura al culto, la prima messa nell'edificio fu celebrata in occasione della festivit\u00e0 dell'Immacolata Concezione, l'8 dicembre 1990. La celebrazione fu officiata dal sacerdote polacco Tadeusz Pikus, in seguito divenuto vescovo ausiliare dell'arcidiocesi di Varsavia.\nNel frattempo, nel gennaio 1990, un gruppo di fedeli diede formalmente vita alla parrocchia dell'Immacolata Concezione della Beata Vergine Maria. Il 13 aprile 1991 Papa Giovanni Paolo II promulg\u00f2 la costituzione apostolica \"Providi quae\" che sanc\u00ec l'istituzione della \"amministrazione apostolica della Russia europea\". L'appena insediato amministratore apostolico, Tadeusz Kondrusiewicz, eman\u00f2 un decreto per la ricostruzione della cattedrale il 21 aprile 1991. Il 3 maggio, con il permesso delle autorit\u00e0, in occasione della festa nazionale polacca, fu tenuta una messa sulle scale esterne della chiesa. La costituzione della parrocchia fu ufficialmente riconosciuta il 31 maggio dal dipartimento di giustizia del consiglio cittadino. Nel frattempo, diversi locali della struttura furono affittati da alcune imprese.\nDal 7 giugno 1991 le messe iniziarono ad essere celebrate ogni domenica sul sagrato della cattedrale. Il 15 luglio 1991 padre Josef Sanewski, membro della Societ\u00e0 Salesiana di San Giovanni Bosco, divenne il nuovo parroco. Dal 29 novembre le Sorelle Salesiane iniziarono ad occuparsi dell'educazione religiosa della comunit\u00e0. Nello stesso periodo furono fondati i primi organismi benefici di natura infermieristica e di sostegno ai poveri. Il vicesindaco di Mosca Jurij Lu\u017ekov firm\u00f2 un decreto in favore della chiesa il 1\u00ba febbraio 1992, ordinando all'istituto Mosspetspromproekt di lasciare l'edificio entro il 1994. Il 2 luglio 1992 i parrocchiani occuparono la parte della struttura adibita a laboratorio. Quindi il consiglio cittadino decise di affidare immediatamente lo spazio ai fedeli attraverso la creazione di un muro divisorio. L\u00e0 fu possibile celebrare la messa regolarmente.\nIl muro divisorio fu abbattuto dai membri della parrocchia il 7 marzo 1995, mentre altri iniziarono a rimuovere il traliccio. L'istituto di ricerca chiam\u00f2 l'OMON, in cerca d'aiuto. Il giorno seguente si verificarono scontri con le forze dell'ordine e vari parrocchiani (tra cui una suora) rimasero feriti. Altri fedeli furono arresti, compresi un sacerdote ed un seminarista, ma furono rilasciati poco dopo. In seguito a questi eventi, l'amministratore apostolico scrisse una lettera aperta al presidente russo Boris El'cin, il 9 marzo 1995, richiedendone l'intervento e lamentando gli arresti e le percosse ai fedeli.\nDi conseguenza, Jurij Lu\u017ekov, nominato sindaco di Mosca da El'cin, firm\u00f2 una delibera per la rimozione dell'istituto. La decisione intimava a quest'ultimo l'abbandono dei locali della cattedrale entro il 1996. Simultaneamente, l'istituto scrisse al sindaco per descrivere gli eventi precedenti dal proprio punto di vista e richiese un indennizzo per la perdita dell'uso dell'edificio. Nel frattempo, il 15 marzo, durante un incontro tra l'ambasciatore polacco Stanis\u0142aw Ciosek ed il facente funzioni del sindaco di Mosca, Aleksandr Musykantski, fu assicurato che entro la fine del 1995 la struttura sarebbe tornata ai cattolici.\nIl 19 marzo 1995 fu celebrata una messa nell'area gi\u00e0 restituita ai fedeli, alla presenza del nunzio pontificio John Bukowski. Costui impart\u00ec la benedizione di Papa Giovanni Paolo II alla parrocchia. Con una nuova decisione, datata 2 novembre, Lu\u017ekov ribad\u00ec all'istituto l'ordine di lasciare i locali della chiesa entro l'anno. Quando apparve chiaro che la decisione sarebbe stata disattesa, il 2 gennaio 1996, i parrocchiani entrarono nell'istituto ed iniziarono a rimuoverne gli strumenti. Il direttore Evgenij Afanas'ev chiam\u00f2 nuovamente la polizia, la quale per\u00f2 non intervenne. Successivamente, il direttore chiese al parroco lo slittamento di due settimane del termine entro cui lasciare l'edificio. L'istituto Mosspetspromproekt sgomber\u00f2 la struttura il 13 gennaio. Contestualmente la Chiesa cattolica in Russia ottenne il permesso ufficiale di utilizzare la cattedrale a tempo indeterminato.\nRestauro e riconsacrazione.\nGi\u00e0 nei primi anni '90 furono elaborati, da parte dell'Ufficio per la Protezione dei Monumenti, dei piani di restauro della cattedrale da svolgersi nel 1997, anno in cui ricorreva l'850\u00ba anniversario della fondazione di Mosca. A causa delle dispute fra la comunit\u00e0 cattolica e l'istituto di ricerca che occupava la struttura, non fu possibile porre in essere tali piani. Tuttavia, nel 1995 l'amministrazione locale stabil\u00ec che i costi di restauro fossero sostenuti dalla parrocchia. Fu costituita una commissione per pianificare il recupero della cattedrale, presieduta dal parroco Josef Sanevski, dallo storico russo Stanislav Durdin e dall'imprenditore edile e politico polacco Grzegorz Tuderek.\nTra il 1996 ed il 1999 si svolsero i lavori di restauro, grazie anche alla sponsorizzazione della azienda polacca EnergoPol ed all'associazione tedesca Renovabis. Verso la fine dei lavori anche il governo russo forn\u00ec dei fondi. La ricostruzione fu inizialmente condotta sotto la direzione delle aziende polacche PKZ e Budimex, le quali si occuparono della ristrutturazione completa della facciata e del tetto. Dal settembre 1998 il sacerdote Andrzey Stetskevich e l'architetto e restauratore di Toru\u0144 Jan Tajchman supervisionarono congiuntamente i lavori. Entrambi avevano gi\u00e0 svolto la medesima funzione in occasione della ristrutturazione della cattedrale dell'Assunzione di Maria di San Pietroburgo. Successivamente Stetskevich divenne vicario generale dell'arcidiocesi moscovita.\nLe finiture interne e l'altare furono realizzati da una squadra di esperti ucraini, russi e bielorussi. Aziende di Mosca si occuparono invece dei rivestimenti in marmo esterni ed interni. Gli arredi della cattedrale furono opera degli studenti della scuola di ristrutturazione di San Pietroburgo, sotto la direzione di Vladimir Muchin. Le vetrate del rosone della facciata furono realizzate a Toru\u0144, mentre le altre finestre prodotte dall'azienda bielorussa Tolotschko di Hrodna. La cattedrale fu riaperta il 12 dicembre 1999, giorno in cui si svolse la cerimonia di riconsacrazione, alla presenza del cardinale segretario di Stato Angelo Sodano. All'interno della struttura trovano posto una libreria, l'ufficio stampa della rivista \"Il Messaggero Cattolico - La luce del Vangelo\" (), cos\u00ec come gli uffici della Caritas locale.\nXXI secolo.\nL'11 febbraio 2002 Papa Giovanni Paolo II diede vita all'arcidiocesi della Madre di Dio a Mosca e nomin\u00f2 l'amministratore apostolico Tadeusz Kondrusiewicz arcivescovo e metropolita. Tuttavia, questa decisione fu criticata dal patriarca di Mosca Alessio II che la defin\u00ec \"scortese\", poich\u00e9 venne interpretata come un tentativo di proselitismo. Nello stesso tempo la chiesa assunse ufficialmente il rango di cattedrale della nuova arcidiocesi. Nel marzo 2002 i parrocchiani della cattedrale e i cattolici di altre citt\u00e0 europee parteciparono ad un rosario guidato in videoconferenza dal papa.\nNel 2011 si sono svolte le celebrazioni del centenario della consacrazione della cattedrale. I festeggiamenti hanno compreso vari concerti di musica sacra, l'inaugurazione di un monumento a Madre Teresa di Calcutta, una mostra fotografica, la presentazione del libro e del film dedicati alla storia della cattedrale. \u00c8 stata anche tenuta una messa solenne, alla presenza del cardinale Jozef Tomko e di vescovi provenienti da Russia, Polonia, Stati Uniti, Bielorussia, Kazakistan e Lituania.\nDescrizione.\nArchitettura.\nLa cattedrale, caratterizzata dallo stile neogotico, ha tre navate ed un'abside. \u00c8 costruita interamente in mattoni rossi ed all'esterno non \u00e8 rivestita di cemento. La navata principale a 5 campate si estende per 65 metri. La torre che ospita la lanterna ottagonale sopra la crociera \u00e8 alta 30 metri.\nEsterno.\nLa facciata \u00e8 disegnata su modello dell'abbazia di Westminster, mentre le torri sono liberamente ispirate a quelle del duomo di Milano. Al pari delle chiese costruite in vecchio stile, le due navate laterali sono rafforzate da 5 contrafforti ciascuna, i quali insieme raffigurano i dieci comandamenti. Ogni torre principale \u00e8 sormontata da croci. Nei pinnacoli sono presenti, tra gli altri, gli armoriali di Papa Giovanni Paolo II e dell'arcivescovo Tadeusz Kondrusiewicz.\nI primi dieci gradini che conducono al portale simboleggiano i dieci comandamenti, mentre l'undicesimo rappresenta Ges\u00f9. Il portale \u00e8 invece simbolo della porta del paradiso, raggiungibile attraverso il rispetto dei comandamenti e degli insegnamenti di Cristo. \u00c8 circondato da colonne e coronato da una ghimberga decorata con un rilievo ornamentale, al centro del quale si trova il monogramma dorato \"VMIC\" (\"Virgo Maria Immaculata Concepta\"). Originariamente era per\u00f2 previsto che al posto del monogramma vi fosse una stella di David, come riferimento alle origini della Vergine Maria. Sopra la ghimberga si trova una finestra di colore rosa.\nLe 5 campane della cattedrale si trovano sul lato sinistro della facciata. Sono state realizzate dalla fonderia Felczy\u0144ski di Przemy\u015bl e donate dall'arcivescovo Wiktor Skworc. La pi\u00f9 grande pesa 900 chilogrammi ed \u00e8 stata dedicata alla Madonna di F\u00e1tima. Le altre sono state dedicate a Giovanni Paolo II, a San Giuda Taddeo, a San Vittore ed all'anniversario del 2000. Le funzioni delle campane sono attivate elettronicamente.\nInterno.\nAd ognuno dei due lati d'ingresso della cattedrale si trova un crocifisso e l'acquasantiera. In alto a sinistra si trova un mattone della basilica di San Giovanni in Laterano, mentre a destra \u00e8 presente una medaglia commemorativa del Giubileo del 2000. Per accedere alla cripta occorre attraversare un passaggio posto nel muro destro del vestibolo, giungere fino al matroneo e scendere attraverso la porta a sinistra. Nella cripta si trovano un oratorio, le stanze utilizzate per il catechismo e gli uffici della Caritas.\nLe navate laterali sono separate da quella centrale attraverso due file di pilastri. Le colonne ed il tetto sono dipinti di bianco, mentre le pareti laterali in color crema. Il pavimento \u00e8 costituito da lastre di marmo a scacchiera di colore grigio chiaro e scuro. La maggioranza delle vetrate \u00e8 caratterizzata dall'astrattismo. Quelle del transetto sono leggermente pi\u00f9 grandi ed hanno uno stile pi\u00f9 particolare. In una finestra a destra \u00e8 raffigurato San Pietro ed in una a sinistra Sant'Andrea, i quali simboleggiano i due polmoni della Chiesa cattolica, quello occidentale e quello orientale. Tra le raffigurazioni trova posto anche quella di Papa Giovanni Paolo II che osserva l'apparizione mariana di F\u00e1tima. Nella navata, sotto le finestre, vi sono quattro rilievi che descrivono le stazioni della Via Crucis.\nL'entrata della sacrestia si trova in fondo alla navata destra, in prossimit\u00e0 del coro. In fondo alla navata sinistra si trova, invece, la cappella dedicata alla Divina Misericordia. L'altare maggiore ospita alcune reliquie dei santi Andrea, Zeno di Verona, Gregorio di Nissa, Gregorio Nazianzeno, Cosma e Damiano ed Anastasia, cos\u00ec come una sciarpa della Madonna ed una donazione della diocesi di Verona. L'ambone \u00e8 sito sul lato destro dell'altare, dietro il quale si trova un grande crocifisso di pietra alto nove metri. Ai lati di quest'ultimo si trovano due statue in pietra bianca raffiguranti la Vergine Maria e San Giovanni Battista, realizzate da Svjatoslav Sachlebin. Sul lato opposto dell'altare si trova la cantoria, il cui spazio \u00e8 occupato in gran parte dall'organo.\nOrgano a canne.\nL'attuale organo a canne della cattedrale \u00e8 tra i pi\u00f9 grandi dell'intera Russia ed il terzo nella storia dell'edificio.\nIl primo fu requisito dallo Stato nel 1938 ed il secondo, un organo elettronico, fu donato dall'associazione americana \"Aiuto alla Chiesa in Russia\" nel 1999. Questo secondo organo fu rimpiazzato dall'organo a canne nel 2005. Quest'ultimo fu costruito nel 1955 dalla Orgelbau Kuhn AG per la protestante cattedrale di Basilea. Nel 2002 fu donato alla cattedrale dell'Immacolata Concezione di Mosca. Le canne furono avvolte con indumenti nuovi da distribuire ai poveri della capitale russa. L'installazione dell'organo fu realizzata dall'azienda tedesca Orgelbau Schmid che rifiut\u00f2 di ricevere il pagamento del lavoro. Il 9 settembre 2004 il generoso Gerhard Schmid, capo dell'azienda, mor\u00ec cadendo da un'impalcatura nel corso del montaggio dell'organo. I lavori furono conclusi dal figlio Gunnar.\nL'organo \u00e8 stato inaugurato il 16 gennaio 2005 con la prima edizione del \"Festival Organistico Internazionale\". Ha 5563 canne per un totale di 74 registri distribuiti fra quattro tastiere, di 56 note ciascuna, e la pedaliera, di 32 note."}
{"id": "4239994", "revid": "117103456", "url": "https://it.wikipedia.org/wiki?curid=4239994", "title": "Alfa Centauri Bb", "text": "Alfa Centauri Bb \u00e8 un ipotetico pianeta extrasolare in orbita intorno alla componente B del sistema Alfa Centauri che si trova nella costellazione del Centauro, la cui esistenza \u00e8 stata per\u00f2 smentita nel 2015. Alla distanza dalla Terra di 4,37 anni luce, era l'esopianeta scoperto pi\u00f9 vicino alla Terra fino alla scoperta di Proxima Centauri b avvenuta nel 2016. L'annuncio della scoperta di Alfa Centauri Bb ricevette l'attenzione dei media, e l'esistenza di questo pianeta fu vista come un punto di riferimento importante per gli studi futuri sugli esopianeti.\nTuttavia, nel mese di ottobre del 2015, alcuni astronomi dell'Universit\u00e0 di Oxford hanno pubblicato un articolo scientifico smentendo l'esistenza del pianeta, affermando che si trattava probabilmente di un artefatto nell'analisi dei dati. Lo stesso Dumusque, scopritore del pianeta tre anni prima, ha accettato il risultato, e affermato che, nonostante non ci sia la certezza assoluta della smentita, il pianeta probabilmente non esiste.\nPresunta scoperta.\nLa scoperta fu resa possibile da osservazioni della velocit\u00e0 radiale di attraverso lo spettrografo HARPS, montato sul telescopio da di diametro presso l'Osservatorio di La Silla dello European Southern Observatory (ESO), condotte dal febbraio del 2008 al luglio del 2011 da un gruppo di astronomi europei afferenti all'Osservatorio di Ginevra e al Centro di Astrofisica dell'Universit\u00e0 di Porto. Nei quattro anni della ricerca, sono state condotte 459 osservazioni dello spettro della stella, che sono state successivamente analizzate con metodi statistici.\nL'annuncio venne dato il 16 ottobre 2012 ed un resoconto scientifico pubblicato \"online\" il giorno seguente dalla rivista \"Nature\", con Xavier Dumusque quale primo firmatario.\nIl pianeta era stato scoperto attraverso il metodo delle velocit\u00e0 radiali, rilevando le variazioni prodotte dall'effetto Doppler nello spettro di . Grazie alla precisione di HARPS sono state rilevate variazioni corrispondenti a velocit\u00e0 radiali di . La probabilit\u00e0 che la scoperta possa rilevarsi spuria \u00e8 dello 0,02%.\nCaratteristiche.\nLe caratteristiche che vennero annunciate al tempo della scoperta di Alfa Centauri Bb erano di un corpo che orbita a dalla sua stella, un decimo circa della distanza che separa Mercurio dal Sole, in 3,236 giorni (3 giorni, 5 ore, 39 minuti e 24,5 \u00b1 69 secondi), al di fuori della zona abitabile del sistema, probabilmente in rotazione sincrona. La sua massa era stata stimata in, minimo, 1,13 masse terrestri.\nRimanevano comunque sconosciute le sue dimensioni, composizione e condizioni atmosferiche, dal momento che non sono stati osservati suoi transiti. Tuttavia, la sua massa suggerisce possa trattarsi di una Super Terra. La temperatura superficiale \u00e8 stata stimata in , superiore alla temperatura di fusione di molti silicati. (Per confronto, sulla superficie di Venere - la pi\u00f9 calda del sistema solare - si raggiungono al massimo i 460\u00a0\u00b0C). A tali temperature, quindi, vaste zone della superficie potrebbero essere fuse e il pianeta apparirebbe come un \"mondo di lava\".\nSi ritiene che l'orbita di un pianeta con tali caratteristiche, cos\u00ec come quelle incluse nella zona abitabile di , non fossero destabilizzate dall'influenza gravitazione della compagna , il cui massimo avvicinamento \u00e8 di 8,5 UA \u2013 valore confrontabile con quello dell'orbita di Saturno attorno al Sole.\nAl massimo avvicinamento, raggiungerebbe una magnitudine di \u221222,5 \u2013 pari a circa il 2% di come appare il Sole visto dalla Terra. La nostra stella, vista dal pianeta, raggiungerebbe una magnitudine di +0,47, leggermente pi\u00f9 fioca di quanto appaia Procione dalla Terra.\nAnalisi astrosismiche, dell'attivit\u00e0 cromosferica e studi sulla rotazione stellare per le stelle A e B indicano che il sistema di sia leggermente pi\u00f9 vecchio del sistema solare, con un'et\u00e0 stimata compresa tra 4,5 e 7 miliardi di anni.\nDubbi di Hatzes e smentita.\nPer mostrare l'influenza di un pianeta sulla velocit\u00e0 radiale della stella si sono dovute isolare diverse componenti, come gli effetti di macchie stellari, della rotazione e della fotosfera della stella, nonch\u00e9 le interferenze della vicina Alfa Centauri A. La variazione della velocit\u00e0 radiale era al limite della strumentazione di HARPS, che ha una precisione a lungo termine di .\nIl cacciatore di esopianeti Artie Hatzes ha tuttavia espresso dubbi sull'esistenza del pianeta, e suggerito che necessitano ulteriori conferme. Egli ha infatti provato prima a rimuovere il segnale periodico pi\u00f9 forte trovando solo una debole traccia dell'esistenza di un corpo substellare, quindi ha provato altre tecniche tra cui quella di generare un falso segnale per trovare un corpo \"estraneo\", senza arrivare a nessun risultato.\nL'astronoma statunitense Debra Fischer approva invece il nuovo metodo di ricerca di Dumusque, tuttavia sottolinea che una conferma osservativa sia necessaria. L'astronoma e il suo team hanno iniziato una campagna di osservazione, tuttora in corso, all'osservatorio di Cerro Tololo poco dopo l'annuncio della scoperta del pianeta.\nIl gruppo europeo che ha fatto la scoperta tenter\u00e0 di rilevare in futuro un transito planetario sulla stella madre e ha chiesto la disponibilit\u00e0 del telescopio spaziale Hubble per le osservazioni. Un transito potrebbe fornire informazioni su dimensioni del pianeta, composizione e condizioni atmosferiche. Tuttavia, data la linea di vista rispetto alla Terra, le dimensioni relativamente ridotte del pianeta e la natura binaria del sistema stellare, le possibilit\u00e0 di un transito di Alpha Centauri Bb osservabile dalla Terra sono stimate solo tra il 10 e il 30%.\nNell'ottobre del 2015, un team di scienziati dell'Universit\u00e0 di Oxford ha smentito l'esistenza del pianeta, dimostrando i difetti delle analisi dei dati di tre anni prima, al tempo della scoperta. Dumusque, lo scopritore del pianeta nel 2012, si \u00e8 dichiarato d'accordo con questa analisi, affermando che il pianeta molto probabilmente non esiste."}
{"id": "4239998", "revid": "1869172", "url": "https://it.wikipedia.org/wiki?curid=4239998", "title": "MTV Hip Hop Awards", "text": "Gli MTV Hip Hop Awards sono una manifestazione organizzata dall'emittente televisiva MTV, dediti a celebrare e premiare i cantanti e le canzoni della scena urban italiana pi\u00f9 popolari dell'anno. La prima e unica edizione dell'evento si \u00e8 tenuta all'Alcatraz di Milano il 12 dicembre 2012.\nLa diretta della cerimonia \u00e8 stata trasmessa in diretta su MTV e simultaneamente anche su MTV Music. Tra i principali premi spiccano quello per il miglior album (\"Album of the Year\"), per il migliore artista (\"Artist of the Year\") e per la miglior rivelazione dell'anno (\"Best New Artist\"). Tutti i premi sono votabili da chiunque disponga di una connessione internet, accedendo al sito ufficiale della trasmissione; alcuni sono votabili persino durante la diretta dell'evento. Ne \u00e8 stata realizzata un'unica edizione, probabilmente a causa dello scarso successo ottenuto."}
{"id": "4240007", "revid": "767487", "url": "https://it.wikipedia.org/wiki?curid=4240007", "title": "Prospero Gonzaga", "text": "Biografia.\nProspero era figlio terzogenito di Massimiliano Gonzaga, primo marchese di Luzzara e di Caterina Colonna.\nGran maggiordomo dei duchi di Mantova Guglielmo e Vincenzo I Gonzaga, fu signore di Borgo San Martino, ora in provincia di Alessandria, appartenuto al condottiero Facino Cane ed ottenne il titolo di marchese il 7 luglio 1590 dal duca Vincenzo. Il feudo pass\u00f2 alla sua morte alla figlia Giulia, che and\u00f2 in sposa a Roberto Avogadro, nobile di Brescia.\nIl 20 aprile 1568 partecip\u00f2 come padrino (nominato dal duca Guglielmo) al battesimo del futuro santo Luigi Gonzaga nella chiesa dei Santi Nazario e Celso (ora Duomo di Castiglione delle Stiviere).\nNel 1593, dopo l'assassinio di Rodolfo Gonzaga, marchese di Castiglione, fu incaricato dal duca Vincenzo di trattare con il fratello di lui Francesco, erede del feudo di Castel Goffredo strategico per i confini del ducato, la permuta di questo in cambio di altri suoi possedimenti nel Monferrato. Francesco non volle rinunciare e la disputa si trascin\u00f2 sino alla corte imperiale che riconobbe le ragioni del marchese di Castiglione. Prospero fu in quell'anno a capo di una congiura, ordita dal duca di Mantova Vincenzo I, atta a sopprimere lo scomodo consigliere dei marchesi di Castiglione Sallustio Petrocini.\nMor\u00ec nel 1614.\nDiscendenza.\nProspero Gonzaga spos\u00f2 nel 1576 Isabella Gonzaga, figlia di Pirro, signore di Bozzolo, parenti della linea cadetta dei Gonzaga di Sabbioneta e Bozzolo ed ebbero tredici figli:\nSpos\u00f2 in seconde nozze Diana Pecoroni, vedova del cugino Luigi Gonzaga di Poviglio, della linea cadetta dei Gonzaga di Luzzara dalla quale non ebbe figli."}
{"id": "4240011", "revid": "367445", "url": "https://it.wikipedia.org/wiki?curid=4240011", "title": "Web listening", "text": ""}
{"id": "4240013", "revid": "367445", "url": "https://it.wikipedia.org/wiki?curid=4240013", "title": "Web monitoring", "text": ""}
{"id": "4240023", "revid": "767487", "url": "https://it.wikipedia.org/wiki?curid=4240023", "title": "Placopleurus", "text": "Il placopleuro (gen. Placopleurus) \u00e8 un pesce osseo estinto, appartenente ai Neopterygii. Visse nel Triassico medio (circa 244 - 238 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto pesce era di piccole dimensioni e solitamente non superava i 5 centimetri di lunghezza. Il corpo era fusiforme e profondo e la testa piuttosto grande, con grandi orbite. Le pinne dorsale e anale avevano una base larga ma, contrariamente ad altri pesci simili di piccole dimensioni e dello stesso periodo (come \"Peltopleurus\"), erano poste piuttosto anteriormente. Il corpo era ricoperto da scaglie alte e strette; in particolare, lungo i fianchi era presente una fila di scaglie estremamente alte che proteggevano il corpo. Nonostante assomigliasse in modo notevole ai peltopleuriformi, l'organizzazione delle ossa craniche e delle pinne dimostrano che \"Placopleurus\" non fosse un membro di questo gruppo.\nClassificazione.\nIl genere \"Placopleurus\" venne descritto per la prima volta da Brough nel 1939, sulla base di resti fossili ritrovati nel famoso giacimento di Besano (Italia) e ascritti precedentemente da Bassani al genere \"Pholidophorus\". La specie tipo \u00e8 Placopleurus besanensis, ma Brough ne descrisse un'altra (\"P. primus\") sempre proveniente da Besano, attualmente considerata sinonimo della prima. In Cina sono stati rinvenuti fossili di un pesce descritto inizialmente come Venusichthys comptus, successivamente attribuito al genere \"Placopleurus\" (P. comptus) da Tintori e colleghi (2016). Altri fossili di \"Placopleurus\" sono stati rinvenuti in Slovenia. \n\"Placopleurus\" \u00e8 stato inizialmente attribuito ai peltopleuriformi, un gruppo di pesci ossei tipicamente triassici caratterizzati dal notevole sviluppo delle scaglie lungo i fianchi; in seguito \u00e8 stato riclassificato come un rappresentante basale dei Neopterygii, il grande gruppo di pesci che comprende gli attuali teleostei e gli olostei.\nPaleobiologia.\nLa specie cinese, \"P. comptus\", era sessualmente dimorfica. Alcuni esemplari erano dotati di tubercoli appuntiti sulle ossa craniche, sulle scaglie e sulle pinne, e di organi di contatto a forma di uncino anteriori alla pinna anale. Si ipotizza che queste caratteristiche avessero tre funzioni primarie: il mantenimento del contatto corporeo tra gli individui durante la dispersione delle uova, la stimolazione delle femmine durante l'accoppiamento e la difesa dei nidi e dei territori. La mancanza di una pinna anale specializzata negli esemplari maschi indica che questa specie dovrebbe aver avuto una differente strategia riproduttiva rispetto ad altri neotterigi basali potenzialmente vivipari (Xu e Zhao, 2016)."}
{"id": "4240028", "revid": "916580", "url": "https://it.wikipedia.org/wiki?curid=4240028", "title": "Peltopleurus", "text": "Il peltopleuro (gen. Peltopleurus) \u00e8 un pesce osseo estinto, appartenente ai peltopleuriformi. Visse tra il Triassico medio e il Giurassico inferiore (circa 240 - 190 milioni di anni fa) e i suoi resti fossili sono stati ritrovati in Europa e in Asia."}
{"id": "4240030", "revid": "767487", "url": "https://it.wikipedia.org/wiki?curid=4240030", "title": "Peripeltopleurus", "text": "Il peripeltopleuro (gen. Peripeltopleurus) \u00e8 un pesce osseo estinto, appartenente ai peltopleuriformi. Visse nel Triassico medio (Anisico/Ladinico, circa 244-240 milioni di anni fa) e i suoi resti fossili sono stati ritrovati in Italia e in Svizzera. \nDescrizione.\nQuesto pesce, solitamente di piccole dimensioni, era lungo fino a 10 centimetri. Il corpo fusiforme era relativamente robusto nella parte anteriore. \"Peripeltopleurus\" era caratterizzato da un'insolita volta cranica allargata, formata da ossa frontali appaiate e a volte fuse insieme, e da parieto-dermopterotici quadrangolari o rettangolari. Le pinne pettorali erano molto grandi, soprattutto rispetto a forme simili come \"Peltopleurus\". Come in molti pesci simili, era presente una fila orizzontale di scaglie molto alte, che coprivano la parte anteriore dell'animale. Dopo la quindicesima fila di scaglie, queste decrescevano sensibilmente in altezza. Alcune specie di questo animale (ad es. \"P. hypsisomus\") presentano un lobo ventrale della pinna caudale molto allungato. \nClassificazione.\nIl genere \"Peripeltopleurus\" venne descritto per la prima volta nel 1992, sulla base di fossili provenienti dal Triassico medio del famoso giacimento di Besano e precedentemente attribuiti da Brough al genere \"Peltopleurus\". La specie tipo \u00e8 P. vexillipinnis, ma a questo genere sono state attribuite altre specie, come \"P. besanensis\" e \"P. hypsisomus\". \n\"Peripeltoleurus\" \u00e8 un possibile rappresentante dei peltopleuriformi, un gruppo di piccoli pesci ossei triassici, caratterizzati dal notevole sviluppo in altezza delle scaglie lungo i fianchi. Ricerche pi\u00f9 recenti hanno indicato \"Peripeltopleurus\" come un rappresentante arcaico del gruppo dei Thoracopteridae, pesci \"volanti\" vicini alla base dei Neopterygii (Xu et al., 2015).\nPaleoecologia e paleobiologia.\n\"Peripeltopleurus\" era un piccolo pesce che probabilmente si nutriva di piccoli animali dal guscio duro. Alcune specie di questo animale erano dotate di un lobo inferiore della pinna caudale particolarmente allungato; questa caratteristica si riscontra solitamente in pesci con capacit\u00e0 di compiere balzi al di fuori dall'acqua (come gli attuali pesci volanti e probabilmente l'estinto \"Thoracopterus\"), ma al contrario di questi \"Peripeltopleurus\" non era dotato delle tipiche enormi pinne pettorali necessarie a quest'attivit\u00e0 (anche se le sue pinne pettorali erano pi\u00f9 grandi rispetto ad altri pesci del periodo)."}
{"id": "4240031", "revid": "71155", "url": "https://it.wikipedia.org/wiki?curid=4240031", "title": "Rivelazioni - Sesso \u00e8 potere", "text": ""}
{"id": "4240032", "revid": "104458", "url": "https://it.wikipedia.org/wiki?curid=4240032", "title": "MS Golden Iris", "text": ""}
{"id": "4240033", "revid": "1543377", "url": "https://it.wikipedia.org/wiki?curid=4240033", "title": "Typhistes", "text": "Typhistes \u00e8 un genere di ragni appartenente alla famiglia Linyphiidae.\nDistribuzione.\nLe quattro specie oggi attribuite a questo genere sono state reperite in localit\u00e0 distanti fra loro: due specie sono endemiche dello Sri Lanka, le altre due nell'Africa centrale e meridionale.\nTassonomia.\nDal 1984 non sono stati esaminati esemplari di questo genere.\nA giugno 2012, si compone di quattro specie:"}
{"id": "4240036", "revid": "92723", "url": "https://it.wikipedia.org/wiki?curid=4240036", "title": "Chiesa collegiata di San Vittore Mauro", "text": "La chiesa collegiata di San Vittore il Moro \u00e8 un edificio religioso di origine altomedievale che si trova a Poschiavo.\nStoria.\nFondata nell'Alto Medioevo, ma dotata di muri della navata la cui costruzione risale forse al Basso Medioevo, la chiesa sub\u00ec altre modifiche rilevanti a partire dalla prima met\u00e0 XIII secolo, quando fu eretto il campanile. Nel 1497 fu invece realizzato il coro, opera di Andreas B\u00fchler, mentre nel 1503 il portale occidentale assunse il suo aspetto attuale e la navata fu ampliata e dotata di una volta ad opera di Sebold Westolf. Nel tardo XVII secolo, inoltre, fu realizzata la sagrestia, che sub\u00ec una modifica degli interni in chiave neogotica fra il 1902 e il 1903. Gli intagli presenti sulla porta occidentale, invece, risalgono al 1700.\nGli interni della chiesa, invece, furono radicalmente modificati, e improntati allo stile barocco allora in voga, nel 1653.\nNel corso del XX secolo la chiesa, che conserva il suo impianto tardogotico originario, sub\u00ec due restauri: il primo, rivolto agli esterni, ebbe luogo nel 1975 e il secondo, che si concentr\u00f2 invece sugli interni, fu realizzato dal 1988 al 1989. Nel secolo successivo, nel 2003, con un terzo restauro furono recuperati gli esterni.\nDescrizione.\nEsterni.\nLa facciata occidentale \u00e8 caratterizzata da un portale, inquadrato da una cornice rettangolare nella quale si scorge lo studio dell'architettura italiana e da un arco carenato cieco. A dare l'accesso alla chiesa \u00e8 una porta in legno intagliato in stile barocco. Sopra l'arco si apre un rosone a traforo.\nI fianchi sono ritmati da contrafforti a gradoni, al termine del quale si ergono dei pinnacoli. Il coro \u00e8 di forma poligonale e a sud di esso si trova la sagrestia, elevata su due piani. Nella parte meridionale della navata si trova inoltre il campanile, in stile romanico, con cinque ordini di finestre ad arco dotate di un numero crescente di aperture. L'ultimo piano del campanile, coperto da un tetto a piramide tardogotico, \u00e8 decorato con archetti incrociati.\nInterni.\nLa navata presenta una forma irregolare, che va restringendosi da ovest verso est. Per realizzare la volta furono dunque alcuni pilastri a muro che si chiudono a sesto acuto e, creando una profondit\u00e0 che nella parte settentrionale raggiunge un massimo di due metri, sembrano nascondere cappelle laterali. Osservati frontalmente, per\u00f2, i pilastri sono simmetrici e, formando un rettangolo, dividono la chiesa in quattro campate romboidali.\nSulle chiavi di volta sono raffigurati uno stambecco, lo stemma di Poschiavo, una rosetta e la figura di un uccello, un pavone o un cigno. Sulla terza campata si trova inoltre un'iscrizione che ricorda il costruttore.\nGli interni della navata, alla quale danno luce finestre tripartite, sono caratterizzati da dipinti murali tardogotici frammentari (una \"Madonna\", un \"Cristo benedicente\", un \"Angelo con cartiglio\", un \"Agnus Dei\", \"San Vittore\" e un \"Mascherone fogliato\" del 1503), arredi neogotici di Theodor Schnell e dipinti realizzati da Gottfried Schiller fra il 1903 e il 1904. Le decorazioni sulle finestre della parte settentrionale della navata sono eclettiche e furono realizzate nel 1903 da artisti del Canton Grigioni.\nSul coro, dotato di volta a stella, si aprono invece finestre bipartite a traforo. Le chiavi di volta riportano iscrizioni della fine del XV secolo e rappresentazioni del sole e della \"Testa di Cristo\".\nL'altare maggiore \u00e8 neogotico come la cassa dell'organo, che fu realizzato nel 1889 da Friedrich Goll e fu modificato nel 1991. L'organo \u00e8 dotato per\u00f2 di ante realizzate intorno al 1500 nello stile degli intagliatori lombardi: i rilievi, in stile tardogotico, raffigurano \"San Bartolomeo\", \"San Rocco\", \"San Martino di Tours\" e altri tre santi di difficile identificazione (uno, in abiti papali, potrebbe essere Sisto IV, un altro potrebbe raffigurare \"San Corrado\", mentre il terzo, in abiti vescovili, non \u00e8 stato identificato)."}
{"id": "4240038", "revid": "239497", "url": "https://it.wikipedia.org/wiki?curid=4240038", "title": "Dolmen di Sa Coveccada", "text": "Il \"dolmen\" di Sa Covaccada o S'Accovaccada (dal sardo, \"ci\u00f2 che \u00e8 coperto\") \u00e8 un monumento archeologico situato in un ampio tavolato trachitico del Meilogu, regione storico-geografica della Sardegna, appartenente amministrativamente al comune di Mores da cui dista circa sette chilometri.\nSia per le notevoli dimensioni, sia perch\u00e9 considerato elemento importante nell'evoluzione delle architetture sepolcrali della preistoria della Sardegna, il \"dolmen\" di Sa Covaccada \u00e8 considerato uno tra i pi\u00f9 importanti al mondo. Al di fuori dell'isola si possono trovare raffronti con i \"dolmen\" della necropoli di Ala Safat in Cisgiordania e con quello di Coste-Rouge H\u00e9raulte in Francia.\nDescrizione.\nRealizzato in trachite tufacea grigio-rosa, il monumento presenta pianta rettangolare dalle dimensioni di m 5 x 2,20 ed \u00e8 formato da tre grandi lastre ortostatiche ben squadrate, collocate verticalmente in appositi canali di alloggiamento predisposti nel suolo roccioso prima della posa. Poggiato sopra, ad un'altezza di 2 m e 10, un quarto lastrone di m 6 x 3 x 0,60 del peso di circa 18 tonnellate funge da copertura. \u00c8 andata perduta la parete posteriore del \"dolmen\" e la relativa copertura, che doveva raggiungere un peso di circa 27 tonnellate.\nL'accesso al \"dolmen\" era garantito da un'apertura piuttosto piccola (0,50 x 0,50), ricavata nella lastra frontale, ma adeguata all'introduzione dei defunti nella camera funeraria. Il vano interno, che misura m 4,18 per 1,14, fungeva da tomba collettiva e i cadaveri venivano introdotti al suo interno solo dopo un processo di scarnificazione. Alla sinistra del varco, all'interno del vano, una nicchia ricavata nella parete sembra funzionale alla deposizione del corredo funerario e delle offerte. \nIn assenza di depositi stratigrafici, quindi sulla base di confronti tipologici e degli esigui reperti ceramici rinvenuti, si ritiene che il monumento sia ascrivibile alla . Il \"dolmen\" infatti venne edificato nel periodo che vide il graduale superamento delle \"domus de janas\", tombe ipogeiche, a favore delle costruzioni subaeree come appunto i \"dolmen\" e le simili \"all\u00e9e couvertes\". Un'ulteriore evoluzione delle architetture sepolcrali, in particolare l'aggiunta della stele anteriore e dell'esedra, port\u00f2 alla tipologia impiegata nelle tombe dei giganti.\nIl \"menhir\".\nA circa un centinaio di metri dal \"dolmen\" \u00e8 presente un \"menhir\", riverso sul terreno e spezzato in diversi tronconi. Anch'esso realizzato con pietra del luogo, ossia in trachite tufacea, risulta accuratamente lavorato col metodo chiamato \"a martellina\". Ha una sezione rettangolare da 125 per 86\u00a0cm e originariamente aveva un'altezza di m 2 e 40.\nIl restauro.\nIn seguito ad un accurato monitoraggio della struttura del \"dolmen\" che ha evidenziato problematiche di disequilibrio statico dovute a molteplici concause, nel 2011 il monumento \u00e8 divenuto oggetto di una complessa operazione di restauro conservativo monitorato dal MIBAC, che ha visto coinvolti tecnici ed esperti della Soprintendenza per i beni archeologici per le province di Sassari e Nuoro, coadiuvati da archeologi, architetti, restauratori, geologi, geofisici e geoingegneri oltre che da un esperto dell'Opificio delle pietre dure di Firenze.\nL'intervento ha mirato non soltanto al ripristino dei parametri di sicurezza del \"dolmen\" ma anche ad un'adeguata valorizzazione dell'intera area archeologica di Sa Coveccada, compresa l'acquisizione di un'area circostante di circa dodici ettari."}
{"id": "4240041", "revid": "453768", "url": "https://it.wikipedia.org/wiki?curid=4240041", "title": "Yasemin \u015eamdereli", "text": " \u00c8 nota per aver diretto il film \"Almanya - La mia famiglia va in Germania\"."}
{"id": "4240045", "revid": "72811", "url": "https://it.wikipedia.org/wiki?curid=4240045", "title": "Capitoli di Pretty Guardian Sailor Moon", "text": ""}
{"id": "4240050", "revid": "53287607", "url": "https://it.wikipedia.org/wiki?curid=4240050", "title": "Angela Piero", "text": ""}
{"id": "4240054", "revid": "486946", "url": "https://it.wikipedia.org/wiki?curid=4240054", "title": "Crash- Nebula", "text": ""}
{"id": "4240057", "revid": "486946", "url": "https://it.wikipedia.org/wiki?curid=4240057", "title": "Juandissimo Magnifico", "text": ""}
{"id": "4240061", "revid": "729795", "url": "https://it.wikipedia.org/wiki?curid=4240061", "title": "Lance corporal", "text": ""}
{"id": "4240062", "revid": "110157", "url": "https://it.wikipedia.org/wiki?curid=4240062", "title": "Sud il tour", "text": "Sud il tour \u00e8 un album live di Fiorella Mannoia pubblicato il 9 ottobre 2012 con distribuzione Sony Music e con etichetta Oy\u00e0. Dall'album viene estratto come singolo, sempre il 9 ottobre 2012, il brano \"Quelli che benpensano\" con il featuring di Frankie hi-nrg mc.\nTracce.\nCD 2.\nDurata totale: 1 h : 49 min : 21 s\nIn allegato all'album nella versione digitale \u00e8 incluso un video.\nDVD.\nAll'album \u00e8 allegato un DVD che \u00e8 stato registrato durante le tappe del \"Sud tour\", il DVD comprende anche un video-racconto di Fiorella Mannoia che illustra l'ideazione e il dietro le quinte del progetto.\nSud tour (seconda parte).\nSud tour (seconda parte) \u00e8 il tour di Fiorella Mannoia dell'autunno e dell'inverno 2012. In alcune tappe del tour Fiorella Mannoia viene affiancata da Noemi e Frankie hi-nrg mc."}
{"id": "4240064", "revid": "287204", "url": "https://it.wikipedia.org/wiki?curid=4240064", "title": "Lago di Massow", "text": "Il lago di Massow \u00e8 un lago tedesco sito nel \"Land\" del Meclemburgo-Pomerania Anteriore, circondario della Piana dei laghi del Meclemburgo.\nDi modeste dimensioni, ha una superficie a pelo d'acqua di 113,3\u00a0ha, una larghezza massima di 1600\u00a0m\u00b2 ed una lunghezza massima di 800. Prende il nome dal vicino comune di Massow. \u00c8 alimentato dal fiume Elde, cui si collega anche attraverso il suo emissario, un canale artificiale.\nSull'angolo sud orientale vi \u00e8 uno stabilimento balneare il quale \u00e8 collegato alla pista ciclabile che attraversa tutti i comuni della comunit\u00e0 amministrativa di Amt R\u00f6bel-M\u00fcritz."}
{"id": "4240065", "revid": "196390", "url": "https://it.wikipedia.org/wiki?curid=4240065", "title": "Aeroporto di Istanbul - Ataturk", "text": ""}
{"id": "4240067", "revid": "1573940", "url": "https://it.wikipedia.org/wiki?curid=4240067", "title": "Chiesa dei Santi Abbondio e Andrea", "text": "La chiesa dei Santi Abbondio e Andrea \u00e8 un edificio religioso neoclassico costruito su una preesistente chiesa duecentesca a Sant'Abbondio (oggi nel territorio di Gambarogno).\nStoria.\nLa chiesa fu menzionata per la prima volta nel 1264. Una nuova citazione nei documenti ufficiali risale al 1558, quando fu registrata la scissione della parrocchia di Vira Gambarogno e la contestuale fondazione di una nuova parrocchia con sede presso questo edificio. Nel 1852, per\u00f2, la vecchia chiesa, dotata di due absidi, fu rasa al suolo per fare posto all'attuale struttura, il cui progetto fu firmato da Pietro Martella. Unica traccia dell'edificio precedente \u00e8 il campanile, tuttora conservato. Neanche questo, per\u00f2, risale al Basso Medioevo: il campanile, opera forse di Giovanni Beretta, fu costruito intorno al 1558. Nel XX secolo la chiesa fu restaurata una volta, nel 1974.\nDescrizione.\nEsterni.\nLa chiesa \u00e8 dotata di pianta a croce greca sopra la quale si erge una grande cupola. I bracci laterali sono di dimensioni ridotte. Il coro \u00e8 di forma semicircolare. \nInterni.\nLa decorazione pi\u00f9 antica \u00e8 un dipinto su tela di Francesco Lucchi che raffigura \"San Biagio tra Santo Stefano e San Lorenzo martire\" e si trova a destra dell'altare. Quest'ultimo, realizzato in marmi policromi alla fine del XVIII secolo, presenta una pala di gusto neoclassico con \"Sant'Abbondio con Sant'Antonio abate e Sant'Andrea e le anime purganti\", nella quale si intravede un'ispirazione tratta dalla pittura popolare secentesca. Completano le decorazioni del corpo principale della chiesa alcune pitture realizzate nel 1914 da Pompeo Maino e un fonte battesimale il cui coperchio, in legno, \u00e8 settecentesco. \nDegna di nota \u00e8 anche la statua tardosecentesca della \"Madonna\" conservata in una cappella: dal corpo in legno partono braccia non fisse realizzate in cartapesta e stracci."}
{"id": "4240069", "revid": "106456", "url": "https://it.wikipedia.org/wiki?curid=4240069", "title": "Massower See", "text": ""}
{"id": "4240071", "revid": "547034", "url": "https://it.wikipedia.org/wiki?curid=4240071", "title": "Moonlight Waltz", "text": "Moonlight Waltz \u00e8 il dodicesimo album della band italiana goth/black metal Theatres des Vampires, pubblicato nel 2011.\nL'album contiene anche una cover del brano \"Figlio della Luna\" del celebre gruppo spagnolo Mecano."}
{"id": "4240072", "revid": "767487", "url": "https://it.wikipedia.org/wiki?curid=4240072", "title": "La notte senza legge", "text": "La notte senza legge (\"Day of the Outlaw\") \u00e8 un film western del 1959 diretto da Andr\u00e9 De Toth.\nTrama.\nIl film \u00e8 ambientato in una citt\u00e0 di frontiera del Wyoming. L'allevatore Blaise Starrett e il coltivatore Hal Crane sono in conflitto per motivi sia d'interesse che personali (Starrett \u00e8 stato l'amante della moglie di Crane); ma, nell'esatto momento in cui la rivalit\u00e0 fra i due uomini sta per esplodere in un duello, la cittadina viene invasa dalla banda di Jack Bruhm, inseguita dalla cavalleria per il furto di un carico d'oro. Bruhn, un ex ufficiale dell'esercito, \u00e8 gravemente ferito, e fatica a controllare i suoi uomini, quasi tutti assassini psicopatici. Il paese vive una notte di terrore: due suoi abitanti vengono uccisi e Starrett \u00e8 picchiato duramente, ma, con l'aiuto di Bruhn e di Gene (il bandito pi\u00f9 giovane e meno violento, innamorato della figlia del padrone dell'emporio) riesce ad evitare che le donne vengano oltraggiate.\nIl mattino dopo, Starrett allontana i banditi dal paese, fingendo di volerli guidare ad un passo per cui potranno sfuggire ai loro inseguitori. Il viaggio della comitiva sulle montagne innevate diventa un'ecatombe; i banditi, a partire da Bruhn, muoiono ad uno ad uno, stroncati dalle avversit\u00e0 atmosferiche o uccisi dai loro stessi compagni, avidi di bottino. Si salvano solo Starrett e Gene, che, abbandonata la vita del fuorilegge, entra al servizio di Starrett come cowboy.\nProduzione.\nGirato con pochi mezzi ed in bianco nero, alla sua uscita pass\u00f2 inosservato; \u00e8 stato poi rivalutato dalla critica, che vi ha visto un'anticipazione dei successivi sviluppi del genere."}
{"id": "4240079", "revid": "478814", "url": "https://it.wikipedia.org/wiki?curid=4240079", "title": "Sanam Luang", "text": "Sanam Luang (in lingua thai: \u0e2a\u0e19\u0e32\u0e21\u0e2b\u0e25\u0e27\u0e07, traslitterato: San\u00e0am L\u00f9ang, letteralmente: campo reale) \u00e8 una grande piazza pubblica situata nel distretto Phra Nakhon, nel centro cittadino di Bangkok, la capitale della Thailandia. \u00c8 adiacente al Grande Palazzo Reale ed al Wat Phra Kaew, storici edifici della dinastia Chakri che regna sul paese dal 1782.\nGrazie alla posizione centrale e alla vicinanza con diversi edifici di primaria importanza della politica, dell'istruzione e della tradizione nazionale, Sanam Luang \u00e8 il luogo in cui si sono verificati i pi\u00f9 rilevanti eventi socio-culturali, storici e politici di Bangkok.\nStoria.\nQuando il re Rama I nel 1782 fond\u00f2 Bangkok, capitale del nuovo Regno di Rattanakosin, fece lasciare a nord del nuovo Grande Palazzo Reale uno spazio di circa 15 acri per celebrare le cerimonie di cremazione dei re e dei maggiori esponenti della famiglia reale. A tale spazio fu imposto il nome di Thung Phra Men (in lingua thai : \u0e17\u0e38\u0e48\u0e07\u0e1e\u0e23\u0e30\u0e40\u0e21\u0e23\u0e38, letteralmente: campo per la cremazione reale). Fu fin dalla sua inaugurazione anche il luogo dove la famiglia reale si dilettava con gli aquiloni. Sul lato nord-ovest del campo fu eretto il Palazzo Davanti, residenza del vicer\u00e9 ed erede al trono Maha Sura Singhanat, la cui cerimonia di cremazione avvenne nel campo quando mor\u00ec nel novembre 1803. A quel tempo il parco annesso al Palazzo Davanti delimitava a nord il Thung Phra Men.\nIl re Rama III fece coltivare a riso il campo, che in occasione delle cerimonie di cremazione veniva riadattato allo scopo. Nel 1855, il re Rama IV impose allo spiazzo il nome Thong Sanam Luang, che in seguito fu abbreviato in Sanam Luang. Spost\u00f2 inoltre nel campo la cerimonia dell'aratura, che tuttora vi si tiene a maggio prima della semina delle colture, e quella di invocazione delle piogge, che si celebrarono con grande sfarzo.\nNei primi anni di regno di Rama V (1868 - 1910), il sovrano entr\u00f2 in conflitto con il suo vicer\u00e9, gli lasci\u00f2 il titolo ma lo esautor\u00f2 dei suoi poteri. Fu confiscata ed annessa al campo reale quella parte di parco del Palazzo Davanti che lo delimitava a nord, vennero abbattute le costruzioni che vi si trovavano e Sanam Luang assunse cos\u00ec le sue dimensioni odierne, con una superficie di circa 30 acri ( m\u00b2). Per l'occasione, Rama V fece piantumare a tamarindi il perimetro attorno alla parte centrale del campo, creando zone d'ombra. Queste modifiche furono apportate secondo lo stile europeo delle piazze di quel tempo, che il re aveva visitato nel corso dei suoi viaggi in Europa. La modernizzazione fu accompagnata da una serie di attivit\u00e0 che comprendeva esposizioni, nuove celebrazioni, corse dei cavalli e giocare con gli aquiloni. Durante il regno di Rama VI, a Sanam Luang furono organizzate competizioni di corsa e venne predisposto un campo da golf.\nFino all'inizio degli anni trenta fu utilizzata esclusivamente dai membri della casa reale e dell'aristocrazia pi\u00f9 in vista, ma le cose cambiarono dopo la rivoluzione siamese del 1932, il colpo di Stato che costrinse Rama VII a concedere la Costituzione e che releg\u00f2 la monarchia a compiti puramente formali. Con le riforme che seguirono, la piazza fu aperta a tutti, divenne un luogo di confronto democratico per i cittadini nonch\u00e9 sede del Mercato del fine settimana, che negli anni successivi si svilupp\u00f2 al punto da creare problemi e fu spostato nel quartiere periferico di Chatuchak nel 1982, in occasione del bicentenario della fondazione di Bangkok. Nel 1977 Sanam Luang fu inclusa nella lista dei siti di conservazione storica nazionale e fu di conseguenza riservata a scopi ricreativi, proibendo ogni attivit\u00e0 commerciale al suo interno.\nIl re Rama IX regn\u00f2 dal 1946 al 2016 e le cerimonie ufficiali che si sono tenute in quel periodo furono le cremazioni reali e la cerimonia dell'aratura. L'unico dei defunti sovrani della dinastia Chakri che non \u00e8 stato cremato a Sanam Luang \u00e8 Rama VII, che mor\u00ec in esilio in Inghilterra. Tra le cremazioni che hanno avuto luogo nella piazza vi furono quella nel 1986 della regina Rambai Barni, consorte di Rama VII, quella del 2008 della principessa Galyani Vadhana, sorella maggiore di Rama IX, e quella nel 2011 della principessa Bejaratana Rajasuda, l'unica figlia del re Rama VI.\nNel 2011, il nucleo centrale di Sanam Luang ha riaperto dopo un anno di ristrutturazione presentando un tappeto erboso che ha valorizzato la piazza; in precedenza vi erano solo pochi ed isolati ciuffi d'erba sulla terra battuta. Tra gli obiettivi che l'amministrazione si \u00e8 posta dopo la riapertura, vi sono quelli di sradicare dalla zona della piazza la prostituzione, che nelle ore notturne \u00e8 particolarmente diffusa, di allontanare i molti senzatetto e venditori ambulanti che vi stazionano abitualmente e di proibire le manifestazioni politiche che spesso l'hanno scelta come luogo di raduno. Con le nuove normative, l'accesso al campo centrale \u00e8 vietato tra le 10 di sera e le 5 di mattina.\nDescrizione.\nSanam Luang \u00e8 composta dai seguenti elementi:\nIl lato sud \u00e8 delimitato dal complesso del Grande Palazzo Reale, il lato est dai palazzi del Ministero della Difesa e della Corte Suprema, il lato ovest dall'Universit\u00e0 Silpakorn, dal complesso templare di Wat Mahathat e dalla zona che fu del Palazzo Davanti, dove hanno sede il Museo nazionale di Bangkok (il pi\u00f9 importante del Paese). e l'Universit\u00e0 Thammasat. Il lato nord \u00e8 adiacente alla grande arteria stradale il cui lato ovest \u00e8 la prosecuzione di Thanon Ratchadamnoen. Su tre dei quattro angoli della piazza e sul lato est si trovano dei giardinetti. Sul quarto angolo, quello di sud-est, si trova il piccolo santuario di Lak Mueang, che celebra la fondazione della citt\u00e0.\nEventi.\nOltre alle celebrazioni delle cremazioni reali e dell'aratura, organizzate dalle istituzioni reali, molti altri eventi hanno luogo a Sanam Luang. Nel corso dei settant'anni di regno di Rama IX, una grande folla si radunava nella piazza per festeggiarne il compleanno il 5 dicembre e le imponenti celebrazioni duravano diversi giorni. Ritenuto il padre della nazione, in suo onore tale data coincide con la festa del pap\u00e0 in Thailandia.\nAltre attivit\u00e0 che si svolgono nella piazza comprendono fiere, festival culturali e religiosi, concerti musicali, comizi politici ed eventi sportivi. \u00c8 spesso il luogo dove si radunano a Bangkok i partecipanti a dimostrazioni politiche. Viene utilizzata anche per i picnic e per svolgere attivit\u00e0 sportive. La vecchia tradizione della famiglia reale di giocare con gli aquiloni nella piazza \u00e8 oggi praticata dalla popolazione."}
{"id": "4240083", "revid": "767487", "url": "https://it.wikipedia.org/wiki?curid=4240083", "title": "Il ventesimo duca", "text": "Il ventesimo duca \u00e8 un film del 1945 diretto da Lucio De Caro.\nLa trama.\nCristiano, figlio unico di un severo duca, si vede rifiutare, dal padre, duca di Bressy, la sua richiesta di sposare un'attrice teatrale Freddie, sino a decidere di fuggire dal castello in compagnia della sua amata.\nIl giovane duca diventato padre muore precocemente, lasciando nella disperazione la moglie e la piccola Alice, le due tentano di riprendere i contatti con il vecchio signore ma costui rifiuta qualunque riavvicinamennto, solo dopo alcuni anni il duca di Bressy si convince ad ospitare nel suo castello la nipote che credeva essere un maschio. Costei per non disilluderlo si presenta in abiti maschili e riesce ad entrare nelle grazie del nonno.\nUn principe ospite del castello si innamora della giovane ed alla fine dopo non poche vicissitudini i due potranno sposarsi.\nLa critica.\n\u00abNon \u00e8 la prima volta che \"L'ultimo Lord\" di Ugo Falena appare sullo schermo, le precedenti versioni entrambe dirette da Augusto Genina risalgono al 1926 e 1931. L'invenzione si presta e ci sono due belle parti: quella del nonno nobiluomo e quella della nipote. Il nuovo remake calmo nello svolgimento anche se un po' troppo rapidamente si scioglie, finisce per farsi gustare. La fotografia, la regia di De Caro, sono accurate e a volte fin troppo...\u00bb dal Corriere d'Informazione del 6 gennaio 1946.\nProduzione.\nProdotto da Vittorio Vassarotti, tratto dalla commedia \"L'ultimo Lord\" di Ugo Falena, la pellicola venne girata a Cinecitt\u00e0 nel 1943, dopo di che, con non pochi contrattempi usc\u00ec nelle sale solo nel 1945."}
{"id": "4240084", "revid": "767487", "url": "https://it.wikipedia.org/wiki?curid=4240084", "title": "Eddy Fobbs", "text": ""}
{"id": "4240089", "revid": "1494169", "url": "https://it.wikipedia.org/wiki?curid=4240089", "title": "Luigi Caruso", "text": ""}
{"id": "4240094", "revid": "506294", "url": "https://it.wikipedia.org/wiki?curid=4240094", "title": "\u015aivas\u016btravimar\u015bin\u012b", "text": ""}
{"id": "4240096", "revid": "123611731", "url": "https://it.wikipedia.org/wiki?curid=4240096", "title": "Inno imperiale ottomano", "text": "L'Impero ottomano utilizz\u00f2 inni fin dalla sua fondazione nel tardo XIII secolo, ma non utilizz\u00f2 un inno imperiale o nazionale specifico fino al XIX secolo. Durante il regno di Mahmud II, quando la banda militare e la banda imperiale furono riorganizzate rifacendosi a modelli occidentali, Giuseppe Donizetti fu invitato a dirigere i lavori per la stesura di un nuovo inno imperiale. \"Donizetti Pa\u015fa\", come era conosciuto nel Levante, compose nel 1829, in stile occidentale, il primo inno imperiale dell'Impero ottomano, la \"Mahmudiye Mar\u015f\u0131\".\nRaccolta degli inni.\nCome in molte delle altre monarchie del tempo, l'inno dell'Impero ottomano era un inno imperiale ma non nazionale; gli inni erano, quindi, un omaggio ad uno specifico sovrano ed un nuovo inno veniva composto ad ogni successione imperiale. Nel 1844, tuttavia, con le riforme di Tanzimat (\u062a\u0646\u0638\u064a\u0645\u0627\u062a, \"Tanzim\u00e2t\"), la \"Mecidiye Mar\u015f\u0131\" fu riconosciuta ufficialmente come il primo inno nazionale Ottomano. Sempre nel 1844, inoltre, fu anche adottata la prima bandiera nazionale Ottomana ufficiale (che era praticamente quasi identica alla bandiera turca attuale).\nUna volta avviata la tradizione degli inni imperiali, solo due Sultani non commissionarono degli inni personali. Il primo fu Murad V, che regn\u00f2 solo per 3 mesi nel 1876; il secondo, invece, fu l'ultimo Sultano dell'Impero Ottomano, Mehmed VI Vahdeddin, il quale riutilizz\u00f2 la \"Mahmudiye Mar\u015f\u0131\".\nSolo la \"Hamidiye Mar\u015f\u0131\" e la \"Re\u015fadiye Mar\u015f\u0131\" hanno un testo, i primi tre inni sono solamente strumentali."}
{"id": "4240098", "revid": "666668", "url": "https://it.wikipedia.org/wiki?curid=4240098", "title": "Giuseppe Antonelli", "text": ""}
{"id": "4240099", "revid": "647919", "url": "https://it.wikipedia.org/wiki?curid=4240099", "title": "Shivasutravimarsini", "text": ""}
{"id": "4240100", "revid": "158286", "url": "https://it.wikipedia.org/wiki?curid=4240100", "title": "Chiesa dei Santi Anna e Cristoforo", "text": ""}
{"id": "4240103", "revid": "322321", "url": "https://it.wikipedia.org/wiki?curid=4240103", "title": "Andrea Appino", "text": "Biografia.\nZen Circus.\nAppena sedicenne, nel 1994, forma la sua prima band a nome \"Zen\". Dopo vari cambi di formazione il gruppo registra due demotape, uno nel 1996 ed un altro nel 1997. Sempre nel 1997 gli Zen appaiono nella compilation \"Soniche Avventure\" edita dalla Fridge Records di Milano, insieme ad altri gruppi appena nati come i Verdena (che al tempo si chiamavano Verbena), Julie's Haircut e molti altri. Gli Zen provano nel centro sociale Macchia Nera di Pisa, davanti al quale Appino abita.\nDopo l'incendio che devasta il centro nel 1998, insieme al batterista Marcello 'Teschio' Bruzzi ed al bassista Emiliano 'Fuf\u00f9' Valente, decide di virare dal precedente sound noise ad un rock di matrice folk, anche perch\u00e9 il gruppo \u00e8 senza sala prove e si vede costretto a suonare con strumenti acustici. Cambiano nome in \"The Zen\" ed ascoltano tantissimo Violent Femmes e Pixies, suonando per le strade della loro citt\u00e0 e provando all'aperto d'estate ed in macchina d'inverno.\nI The Zen debuttano con un album autoprodotto registrato nel 1998 e pubblicato nel 1999 dal titolo \"About Thieves, Farmers, Tramps and Policemen\". Appino si trasferisce nei Paesi Bassi dove suona come one man band per le strade de L'Aia. Torna in Italia nel 2000 per adempiere al servizio civile obbligatorio e chiede al bassista Massimilano 'Ufo' Schiavelli di entrare nel gruppo. Con lui il nome della band diventa The Zen Circus. Pubblicano nel 2001 l'album \"Visited by the Ghost of Blind Willie Lemon Juice Namington IV\" (Ice For Everyone/Wide) e vincono il festival Arezzo Wave grazie ad un loro amico che li aveva iscritti nonostante loro non ne avessero intenzione. Comprano un vecchio camper ed iniziano un'incessante attivit\u00e0 dal vivo che li porta ovunque, dai palchi alle strade.\nNel 2003 Appino e Ufo chiedono a Karim Qqru di entrare alla batteria al posto di Teschio che lascia il gruppo per motivi personali. Con questa nuova formazione pubblicano nel 2004 \"Doctor Seduction\" (Self) e nel 2005 \"Vita e opinioni di Nello Scarpellini, gentiluomo\" (I dischi de l'amico immaginario) dove Appino scrive i primi testi in italiano. Sempre nel 2005 Appino si trasferisce a Torino e comincia a lavorare su una pi\u00f9 cospicua serie di canzoni in italiano che avrebbe dovuto sfociare in un Ep. Ma nel 2006 gli Zen aprono alla band statunitense Violent Femmes all'Estragon di Bologna e conoscono il bassista Brian Ritchie che decide seduta stante di produrre e successivamente suonare con gli Zen Circus. Il nuovo quartetto registra nel 2007 \"Villa Inferno\" (Unhip Records) che viene pubblicato nel 2008 a nome \"The Zen Circus &amp; Brian Ritchie\". Il disco consacra gli Zen nel mondo della musica indipendente italiana e contiene anche le prime hit \"Figlio di puttana\" (il cui video viene frequentemente passato nelle tv musicali) e \"Vent'anni\". In un'intervista rilasciata al porta di musica italiana \"Rockit\", Appino ha raccontato la sua particolare situazione familiare, da cui l'ispirazione per questi brani: \"I miei venivano da situazioni assurde. Mio padre era nato in una famiglia borghese, cattolica e fascista. Mia madre veniva da una storia di povert\u00e0, non sa nemmeno chi \u00e8 suo padre. \u00c8 cresciuta in cinque citt\u00e0 diverse con sua madre che faceva lavori loschi, una storia abbastanza anarchica, ma davvero. Il sogno di mia madre era avere una famiglia perch\u00e9 una sua non ce l'aveva mai avuta, mio padre voleva scappare dalla sua situazione familiare. Si sono conosciuti alla Piaggio, ci pensi? Io che alzo la mano a scuola e dico: \u201csono al mondo perch\u00e9 i miei si sono conosciuti in catena alla Piaggio\u201d\".\nCresciuto in una famiglia di operai (Appino racconta spesso nei suoi testi della sua provenienza proletaria), lascia il lavoro di volantinaggio e comincia a vivere di sola musica. Nel 2009 gli Zen Circus pubblicano il primo disco interamente in italiano \"Andate tutti affanculo\" (Unhip Records, La Tempesta Dischi) dove compaiono molte delle canzoni sulle quali Appino stava lavorando prima di \"Villa Inferno\". Il disco guadagna la copertina del mensile musicale Il Mucchio Selvaggio, viene accolto con entusiasmo da critica e pubblico e risulta il pi\u00f9 venduto nella carriera della band. Il tour a seguito vince il premio come \"Miglior Tour dell'anno\" al Meeting delle Etichette Indipendenti di Faenza con 120 concerti in 12 mesi. Nel 2011 gli Zen pubblicano il secondo disco completamente in italiano, \"Nati per subire\" (La Tempesta Dischi) e per la prima volta raggiungono il numero 31 della classifica FIMI dove rimangono per tre settimane, mentre il tour registra continui sold out nei migliori club del Paese. Nel 2014 gli Zen tornano con l'album Canzoni contro la natura ed esordiscono al primo posto della classifica iTunes ed al 9\u00ba posto di quella fisica FIMI/Gfk, il tour registra ancora moltissimi sold out.\nAltri lavori e collaborazioni.\nTra gli altri lavori e collaborazioni, Appino ha registrato insieme a Karim Qqru le chitarre per il disco di Nada \"Vamp\" nel 2010, ha partecipato alla produzione dell'EP \"Rita-lin Songs\" degli A Toys Orchestra nel 2011; ha scritto con Marina Rei la canzone \"L'Errore\", contenuta nell'album \"La conseguenza naturale dell'errore\" (2012); ha collaborato con Il Teatro degli Orrori nella realizzazione dell'album \"Il mondo nuovo\" (2012). Inoltre ha prestato voce e chitarra anche con altre band e artisti meno conosciuti della scena indipendente, tra cui Societ\u00e0 Per L'industria Del Freddo (Zossener Strasse), i Venus In Furs (in \"Siamo pur sempre animali\"), Il Cane (in \"Non perderli\") e Nu Bohemi\u00e8n (in \"La provincia\"). Altre importanti collaborazioni degli Zen Circus sono quelle appunto con Brian Ritchie dei Violent Femmes, Kim Deal dei Pixies, Jerry Harrison dei Talking Heads, Giorgio Canali, Tre Allegri Ragazzi Morti, Afterhours, Federico Fiumani, Perturbazione, Il Pan del Diavolo, Dente, Ministri, Nada e molti altri.\nIn veste di produttore artistico ha lavorato con i Criminal Jokers nel 2010 per il loro album d'esordio \"This Was Supposed To Be The Future\" e con i Fast Animals and Slow Kids nel 2011, per l'album \"Cavalli\".\nSolista.\nNell'ottobre 2012 comunica la pubblicazione del suo primo album solista, che avverr\u00e0 con il nome di Appino. L'album prende il nome \"Il testamento\" e viene pubblicato il 5 marzo 2013 da La Tempesta (distribuzione Universal). Il disco \u00e8 stato co-prodotto dallo stesso Appino e da Giulio Favero (Il Teatro degli Orrori) e verr\u00e0 pubblicato da La Tempesta e distribuito da Universal Music. Le registrazioni dell'album, a cui partecipano lo stesso Favero, Franz Valente e Rodrigo D'Erasmo, cominciano i primi giorni di gennaio 2013 e avvengono presso il Sam World Studio di Lari, in provincia di Pisa. Il 18 febbraio 2013 \u00e8 la data di pubblicazione del singolo di lancio, dal titolo \"Che il lupo cattivo vegli su di te\", accompagnato da un videoclip diretto da Stefano Poletti. Il disco raggiunge la posizione 60 della classifica FIMI e porta Appino a girare l'Italia in tour prima proprio con Giulio Favero, Franz Valente, Enzo Moretto (A Toys Orchestra), il batterista Rolando Cappanera (La strana officina, Tres, Octopus project) ed il bassista Enrico Amendolia (Malfunk, Flora e Fauna, Baustelle).\nIl 24 settembre 2013, in occasione del suo tour acustico, pubblica su iTunes il singolo \"Il lavoro mobilita l'uomo\" con relativo videoclip. Viene anche pubblicata in download gratuito una versione acustica di \"Che il lupo cattivo vegli su di te\".\nNel settembre 2013 il disco \"Il testamento\" viene inserito nella rosa dei cinque finalisti della Targa Tenco nella categoria \"opera prima di cantautore\". Il 2 ottobre seguente viene comunicata la vittoria di Appino sugli altri candidati.\nNel marzo 2015 viene annunciata la pubblicazione del suo secondo album \"Grande raccordo animale\", prevista per il 26 maggio 2015. L'album \u00e8 stato scritto prevalentemente a New York e prodotto da Paolo Baldini. "}
{"id": "4240104", "revid": "110157", "url": "https://it.wikipedia.org/wiki?curid=4240104", "title": "Sogno di Osman", "text": "Il Sogno di Osman \u00e8 un poema epico turco attribuito a Osman I dell'Impero ottomano, ma dall'autore molto probabilmente sconosciuto, risalente al XIII secolo\nIl lavoro allude a un sogno avuto dal primo sultano, Osman I, contenente una metafora della nascita e la crescita dell'impero. Il poema, rispecchia, sotto forma di mito, alcune delle condizioni e delle ambizioni esistenti agli albori dell'istituzione ottomana."}
{"id": "4240105", "revid": "647919", "url": "https://it.wikipedia.org/wiki?curid=4240105", "title": "Architettura tardogotica", "text": ""}
{"id": "4240107", "revid": "767487", "url": "https://it.wikipedia.org/wiki?curid=4240107", "title": "Habroichthys", "text": "L'abroittide (gen. Habroichthys) \u00e8 un pesce osseo estinto, forse appartenente ai peltopleuriformi. Visse nel Triassico medio (Anisico/Ladinico, circa 244 \u2013 240 milioni di anni fa) e i suoi resti fossili sono stati ritrovati in Europa e Asia.\nDescrizione.\nQuesto piccolo pesce era lungo solo pochi centimetri, e rappresenta uno dei pesci pi\u00f9 piccoli ritrovati nel giacimento di Besano. \"Habroichthys\" era dotato di un corpo fusiforme e allungato, caratterizzato da una singola fila di scaglie laterali estremamente alte. La volta cranica era composta principalmente da ossa frontali fuse con un canale sensoriale sopraorbitale di forma sinuosa. Le orbite erano particolarmente grandi. L'opercolo era profondo oltre il doppio rispetto al subopercolo. La pinna caudale era biforcuta e simmetrica, ed erano assenti i fulcri sfrangiati in tutte le pinne. La fila delle scaglie lungo i fianchi terminava in una singola scaglia di forma semicircolare. Le mascelle erano prive di denti.\nClassificazione.\n\"Habroichthys\" venne descritto per la prima volta nel 1939 da Brough, sulla base di resti fossili ritrovati a Besano (Italia). La specie tipo \u00e8 H. minimus, ma sono note anche altre specie, come \"H. griffithi\", sempre proveniente da Besano e da Monte San Giorgio (Svizzera), \"H. orientalis\" e \"H. broughi\" della Cina, \"H. dolomiticus\" del Sud Tirolo, \"H. gregarius\" dell'Austria.\n\"Habroichthys\" \u00e8 stato classificato come un rappresentante dei peltopleuriformi, un gruppo di pesci solitamente di piccole dimensioni caratterizzati da scaglie profonde e strette lungo i fianchi, tipici del Triassico, oppure come un rappresentante dei perleidiformi, pesci triassici che possedevano un mix di caratteri derivati e arcaici. In ogni caso, le caratteristiche di \"Habroichthys\" indicano che questo animale \u00e8 da ascrivere a una famiglia a s\u00e9 stante (Habroichthyidae).\nPaleobiologia.\nLe mascelle prive di denti indicano che \"Habroichthys\" doveva cibarsi di prede di tipo planctonico o che risucchiava direttamente dall'acqua. Anche se notevolmente armato grazie alla lunghe scaglie sui fianchi, \"Habroichthys\" doveva possedere ottime qualit\u00e0 di nuoto e formava branchi di numerosi individui che si nutrivano insieme. "}
{"id": "4240108", "revid": "287204", "url": "https://it.wikipedia.org/wiki?curid=4240108", "title": "Shonn Greene", "text": "Carriera.\nNew York Jets.\n2009-2010.\nGreene fu scelto nel corso del terzo giro del Draft 2009 dai New York Jets. Nella sua stagione da rookie, Greene disput\u00f2 la sua prima grande gara nella settimana 7 contro gli Oakland Raiders, in cui corse 144 yard e segn\u00f2 due touchdown nella vittoria 38-0. La sua stagione da rookie si concluse con 14 presenze, nessuna delle quali come titolare, con 540 yard corse e 2 touchdown segnati.\nIl 27 dicembre 2009, Greene corse 16 volte per 95 yard nella vittoria sugli Indianapolis Colts. Il 9 gennaio 2010, Greene corse 135 yard e segn\u00f2 un touchdown nella vittoria 24-14 nei playoff sui Cincinnati Bengals. La sua miglior gara della stagione giunse contro i San Diego Chargers nel divisional round dei playoff. Greene corse 23 time per 128 yard e segn\u00f2 un touchdown da 53 yardnel quarto periodo, consentendo ai Jets di arrivare alla loro prima finale della AFC dal 1998.\n2011.\nIl 5 giugno 2011, il coordinatore offensivo dei Jets Brian Schottenheimer annunci\u00f2 che Greene sarebbe stato il running back titolare nella stagione 2011, con LaDainian Tomlinson nel ruolo di terza scelta. Shonn super\u00f2 per la prima volta quota mille yard corse in stagione disputando tutte le 16 partite tranne una come titolare e segnando un primato in carriera di 6 touchdown.\n2012.\nNella prima settimana della stagione 2012, nella netta vittoria sui Buffalo Bills, Greene corse 94 yard e segn\u00f2 il primo touchdown dell'anno. Nella vittoria della settimana 6 sui Colts, Shonn gioc\u00f2 una grandissima partita, correndo 161 yard e segnando 3 touchdown, divenendo il primo giocatore della storia dei Jets a superare le 150 yard corse in una partita segnando anche 3 touchdown. Per questa prestazione, il giocatore vinse per il prima volta in carriera il premio di miglior running back della settimana.\nNell'ottavo turno della stagione, i Jets persero coi Dolphins con il giocatore che corse 77 yard su 15 tentativi. Nella vittoria della settimana 14, Greene pareggi\u00f2 il suo primato dell'anno precedente segnando il suo sesto touchdown nella vittoria sui Jacksonville Jaguars. Due settimane dopo ne segn\u00f2 altri due contro i San Diego Chargers.\nTennessee Titans.\nDopo essere diventato free agent, il 13 marzo 2013 Green firm\u00f2 un contratto triennale coi Titans del valore di 10 milioni di dollari. Il primo touchdown con la nuova maglia lo segn\u00f2 nella vittoria della settimana 9 contro i St. Louis Rams. Altri due li segn\u00f2 nella settimana 14 contro i Denver Broncos. Nella settimana 16 contro i Jaguars segn\u00f2 il quarto stagionale, interrompendo una striscia di tre sconfitte consecutive dei Titans. La sua stagione si concluse con un minimo in carriera di 295 yard corse in 11 presenze, nessuna delle quali come titolare\nIl primo touchdown del 2014, Greene lo segn\u00f2 nella sconfitta della settimana 3 contro i Bengals. La sua annata si chiuse con 392 yard corse, secondo nella squadra, e 2 TD su corsa, primo con Bishop Sankey nella sfortunata stagione dei Titans che terminarono col peggior record della lega."}
{"id": "4240110", "revid": "3115", "url": "https://it.wikipedia.org/wiki?curid=4240110", "title": "Chiesa dei Santi Antonio Abate e Abbondio", "text": "La chiesa dei Santi Antonio Abate e Abbondio \u00e8 un edificio religioso tardo gotico che si trova a Sant'Antonio.\nStoria.\nLa prima menzione della chiesa risale al 1371, ma la struttura sub\u00ec numerose modifiche nel corso dei secoli: nel Cinquecento fu rimodellata assumendo le forme attuali, con navata unica, le due cappelle laterali e il coro di forma poligonale. Nel XVII e nel XX secolo fu nuovamente modificata. Anche gli affreschi sul portico furono rimaneggiati pi\u00f9 volte.\nNel corso del XX secolo fu restaurata in due occasioni: il primo intervento fu effettuato nel 1982, il secondo nel 2000.\nDescrizione.\nEsterni.\nSulla facciata, dominata da un campanile, si inserisce un portico diviso in due arcate. Su quest'ultimo si trovano alcuni affreschi che raffigurano \"Sant'Antonio abate e Sant'Abbondio sovrastati da Dio Padre\", \"San Cristoforo col Bambino\" (entrambi nel frontone) e la \"Madonna fra i santi Antonio abate e Abbondio\" (nella lunetta).\nInterni.\nLa navata \u00e8 decorata con pitture tardo-ottocentesche ed \u00e8 dotata di volta a crociera. Di rilievo il fonte battesimale secentesco nella cappella di sinistra e l'acquasantiera tardo-quattrocentesca o del primo Cinquecento che si trova sotto la cantoria. Sull'altare due sculture lignee di Ugo Cleis: un crocifisso e un tabernacolo, entrambi realizzati nel 1967."}
{"id": "4240111", "revid": "53289345", "url": "https://it.wikipedia.org/wiki?curid=4240111", "title": "Giuseppe Antonelli (tipografo)", "text": ""}
{"id": "4240112", "revid": "767487", "url": "https://it.wikipedia.org/wiki?curid=4240112", "title": "Densit\u00e0 spettrale di energia", "text": "In teoria dei segnali, dato un segnale x(t) e data la sua trasformata di Fourier X(f), si definisce densit\u00e0 spettrale di energia del segnale x(t) la funzione:\nformula_1,\nche rappresenta la distribuzione dell'energia del segnale alle diverse frequenze.\nPer la relazione di Parseval, si ha che formula_2, ovvero l'energia del segnale x(t).\nCome esempio fisico di un possibile metodo di misura del valore della densit\u00e0 spettrale di energia di un segnale per una determinata frequenza, supponiamo che formula_3 rappresenti il valore di tensione (in volt) di un impulso elettrico che si propaga su un mezzo trasmissivo terminato con un resistore di valore formula_4 unitario, e che tutta l'energia del segnale venga dissipata sul resistore, senza riflessioni. La potenza dissipata al tempo formula_5 \u00e8 formula_6, in modo che l'energia totale si calcola integrando formula_7 rispetto al tempo per la durata dell'impulso. Per misurare il valore della densit\u00e0 spettrale di energia formula_8 alla frequenza formula_9, si potrebbe inserire prima del resistore un filtro passa banda che trasmetta solo un intervallo limitato di frequenze formula_10 vicino alla frequenza di interesse, e quindi misurare l'energia totale formula_11 dissipata sul resistore. Il valore della densit\u00e0 spettrale di energia alla frequenza formula_9 viene quindi stimata pari a formula_13. In questo esempio, poich\u00e9 formula_14 ha le dimensioni di V2 \u03a9\u22121, l'energia formula_11 ha quelle di V2\u00a0s\u00a0\u03a9\u22121\u00a0= J, e quindi la stima formula_16 della densit\u00e0 spettrale di energia alla frequenza formula_9 ha dimensioni di J\u00a0Hz\u22121.\nRelazione tra Autocorrelazione e Densit\u00e0 Spettrale di Energia di un segnale.\nSi ricorda che l'autocorrelazione \u00e8 la correlazione incrociata di un segnale con se stesso. Per un segnale di energia finita formula_3 l'autocorrelazione \u00e8 definita come: \nOra, dato un segnale di energia finita formula_3, la sua densit\u00e0 spettrale di energia e l'autocorrelazione del segnale stesso sono legati dalla relazione\novvero la densit\u00e0 spettrale di energia di un segnale formula_3 \u00e8 uguale alla trasformata continua di Fourier dell'autocorrelazione del segnale stesso.\nInfatti\nponendo ora formula_26 nel secondo integrale, si ottiene"}
{"id": "4240113", "revid": "416175", "url": "https://it.wikipedia.org/wiki?curid=4240113", "title": "Littoriali della cultura e dell'arte (francobolli)", "text": "La serie dei Littoriali della cultura e dell'arte \u00e8 una serie di francobolli del Regno d'Italia emessa il 23 aprile 1935 e dedicata alle manifestazioni culturali e artistiche (dette appunto \"Littoriali\") sponsorizzate tra il 1932 ed il 1940 dal Partito Nazionale Fascista. In particolare queste manifestazioni erano organizzate dal Gruppo universitario fascista e destinate agli studenti universitari pi\u00f9 brillanti della penisola.\nI francobolli della serie, stampati in rotocalco in fogli di 50 (x4), hanno come soggetto un \"Littore romano\" (valore da 20 cent), un\"'Aquila con libro e moschetto\" (valore da 30 cent), ed i \"Volontari a Curtatone e Montanara\" (valore da 50 cent)."}
{"id": "4240114", "revid": "1543377", "url": "https://it.wikipedia.org/wiki?curid=4240114", "title": "Little Sammy Sneeze", "text": "Little Sammy Sneeze \u00e8 una striscia a fumetti a cadenza settimanale creata da Winsor McCay. Littele Sammy Sneeze insieme a Dream of the Rarebit Fiend sono stati la base di studio per Winsor McCay per la creazione di Little Nemo.\nTrama.\nLa trama base \u00e8 sempre la stessa e comincia con il piccolo Sammy, un bambino di sette anni, che deve starnutire (con l'onomatopea \"Chow!\"), e il suo potente starnuto pu\u00f2 devastare tutto l'ambiente della vignetta o essere la causa di altri guai come essere trattato in malo modo dai comprimari.\nStoria editoriale.\nLa striscia di Little Sammy Sneeze \u00e8 iniziata il 24 luglio 1904 ed \u00e8 stata pubblicata fino al 9 dicembre 1906, sul New York Herald, dove Winsor McCay era entrato a far parte del personale nel 1903.\nLa striscia \u00e8 divisa sempre in sei vignette."}
{"id": "4240116", "revid": "506294", "url": "https://it.wikipedia.org/wiki?curid=4240116", "title": "Kshemaraja", "text": ""}
{"id": "4240117", "revid": "256896", "url": "https://it.wikipedia.org/wiki?curid=4240117", "title": "Sa Coveccada", "text": ""}
{"id": "4240118", "revid": "256896", "url": "https://it.wikipedia.org/wiki?curid=4240118", "title": "S'Accoveccada", "text": ""}
{"id": "4240121", "revid": "184755", "url": "https://it.wikipedia.org/wiki?curid=4240121", "title": "Organo della chiesa di San Giacomo a L\u00fcdingworth", "text": "Con organo della chiesa di San Giacomo ci si riferisce a un organo monumentale costruito a L\u00fcdingworth, frazione di Cuxhaven, in Germania.\nStoria.\nNegli anni 1598-99 il vecchio organo gotico della chiesa di San Giacomo, realizzato da Hendrik Niehoff e da Jasper Johannsen, sub\u00ec un rifacimento da parte dell'organaro Antonius Wilde. Wilde lavor\u00f2 principalmente sul blockwerk, arricchendolo con registri ad anima e ad ancia. Successivamente, lo strumento venne ampliato nel 1682-83 dal celebre organaro Arp Schnitger, il quale costru\u00ec una nuova cassa e riutilizz\u00f2 molto del materiale di Wilde.\nSchnitger mantenne i registri ad ancia da 8' e aggiunse uno scharf al Brustwerk. Inoltre, realizz\u00f2 un accoppiamento per il manuale dell'Hauptwerk. Un nuovo R\u00fcckpositiv, costruito da Andreas Weber, allievo di Schnitger, arricch\u00ec la sonorit\u00e0 del vecchio materiale rinascimentale di Wilde. In aggiunta, Schnitger sistem\u00f2 la basseria in due torri e la ampli\u00f2 con alcuni registri nuovi. \nNel 1745 Jakob Albrecht sostitu\u00ec la dulciana da 16' di Schnitger con una vox humana da 8'. Altri interventi di restauro vennero compiuti nel 1930-31 dalla Emil Hammer Orgelbau e nel 1960-61. La dulciana rimossa da Albrecht venne ricostruita nel 1982 da J\u00fcrgen Ahrend, il quale install\u00f2 nuovamente un cornetto da 2' nella pedaliera, che era stato rimosso. L'organo, dal 1999, \u00e8 intonato secondo il temperamento mesotonico.\nCaratteristiche tecniche.\nLa trasmissione \u00e8 interamente meccanica, l'aria \u00e8 fornita da quattro mantici a cuneo, il corista del La corrisponde a 465 Hz e il temperamento \u00e8 il mesotonico a un quarto di comma. La disposizione fonica \u00e8 la seguente:"}
{"id": "4240125", "revid": "767487", "url": "https://it.wikipedia.org/wiki?curid=4240125", "title": "The Mekons", "text": "The Mekons sono un gruppo rock britannico-statunitense, \nStoria.\nFormatosi nel 1977 da cinque studenti dell'Universit\u00e0 di Leeds: Jon Langford, Kevin Lycett, Mark White, Andy Corrigan e Tom Greenhalgh presero il nome da The Mekon, arcinemico dell'eroe dei fumetti per ragazzi Dan Dare. Dallo stesso gruppo di studenti universitari nacquero due altri gruppi: i Gang of Four e i Delta 5.\nIl loro primo fu \"Never Been in a Riot\", ripresa in tono satirico del successo dei Clash \"White Riot\" e poi pubblicata sull'EP \"Fast Product\". L'esordio su album avvenne nel 1979 con \"The Quality of Mercy Is Not Strnen\" (Virgin) fu registrato usando la strumentazione dei Gang of Four, la Virgin Records stamp\u00f2 sul retro dell'album per errore una foto dei Gang of Four.\nDopo il secondo album, l'eponimo \"The Mekons\" del 1980 e la raccolta di inediti e singoli \"The Mekons Story\" il gruppo cess\u00f2 temporaneamente l'attivit\u00e0. Il leader Jon Longford form\u00f2 un nuovo gruppo, The Three Johns. Questo primo periodo \u00e8 caratterizzato da sonorit\u00e0 post-punk ed un'intensa attivit\u00e0 live.\nIl gruppo si riun\u00ec verso la met\u00e0 degli anni 80 spinto anche dallo sciopero dei minatori del 1984. Accanto a Longford e Gleenhalgh si affiancarono altri musicisti, tra cui: la cantante Sally Timms, la violinista Susie Honeyman, Lu Edmonds, il polistrumentista Rico Bell (a.k.a. Eric Bellis) ed il batterista Steve Goulding, in precedenza con The Rumour. Con questa nuova formazione il gruppo vir\u00f2 verso un rock con una forte componente folk e country. I tre album del periodo, \"Fear and Whiskey\" (1985), \"The Edge of the World\" (1986) e \"Honky Tonkin\" (1987) fondono su una base di etica punk il country rock di Gram Parsons, testi politicizzati di sinistra ed il country minimalista alla Hank Williams.\nNel 1989 il gruppo pubblic\u00f2 l'album forse di maggior successo di critica, \"The Mekons' Rock'n'roll\" (A&amp;M Records), dove il gruppo introdusse l'uso di fiddle e slide guitar. Il mancato successo commerciale port\u00f2 per\u00f2 a dissapori con l'etichetta che risolse il contratto. Il gruppo prosegu\u00ec negli anni successivi con lavori sempre pi\u00f9 intrisi di sonorit\u00e0 folk. L'ultimo album pubblicato \u00e8 stato \"Ancient and Modern\" del 2011.\nIl leader (trasferitosi da tempo a Chicago insieme al resto della band), Jon Langford si dedic\u00f2 oltre alla carriera solista a progetti paralleli come i Waco Brothers (gruppo alternative country), i Pine Valley Cosmonauts ed a dischi in collaborazione con Richard Buckner, Kevin Coyne, The Sadies, Kat Ex (Katherina Bornefeld) dei The Ex."}
{"id": "4240127", "revid": "603931", "url": "https://it.wikipedia.org/wiki?curid=4240127", "title": "Doctor Eggman", "text": ""}
{"id": "4240128", "revid": "603931", "url": "https://it.wikipedia.org/wiki?curid=4240128", "title": "Dottor Eggman", "text": ""}
{"id": "4240131", "revid": "729019", "url": "https://it.wikipedia.org/wiki?curid=4240131", "title": "Bangor City Football Club 2009-2010", "text": ""}
{"id": "4240137", "revid": "671029", "url": "https://it.wikipedia.org/wiki?curid=4240137", "title": "Llanelli Association Football Club 2010-2011", "text": "Questa voce raccoglie le informazioni riguardanti il Llanelli Association Football Club nelle competizioni ufficiali della stagione 2010-2011."}
{"id": "4240140", "revid": "461628", "url": "https://it.wikipedia.org/wiki?curid=4240140", "title": "St Stephen Walbrook", "text": ""}
{"id": "4240141", "revid": "729019", "url": "https://it.wikipedia.org/wiki?curid=4240141", "title": "Bangor City Football Club 2011-2012", "text": "Rosa 2011-2012.\n\"Aggiornata al 29 gennaio 2012.\""}
{"id": "4240145", "revid": "1442080", "url": "https://it.wikipedia.org/wiki?curid=4240145", "title": "Hilton Waikoloa Village USTA Challenger 2002 - Singolare", "text": "Il tabellone singolare dell'Hilton Waikoloa Village USTA Challenger 2002, torneo di tennis che faceva parte del circuito ATP Challenger Series nell'ambito dell'ATP Challenger Series 2002, \u00e8 stato vinto da James Blake (tds n. 1). In finale ha sconfitto Martin Verkerk con il punteggio di 6-2, 6-3."}
{"id": "4240147", "revid": "253269", "url": "https://it.wikipedia.org/wiki?curid=4240147", "title": "Paul Henckels", "text": "Biografia.\nPaul Henckels inizi\u00f2 la sua carriera dopo aver frequentato la scuola di recitazione, cominciando come regista teatrale. Dal 1936 al 1945, lavor\u00f2 con Gustaf Gr\u00fcndgens a Berlino allo Staatstheater e fu uno dei fondatori del Schlossparktheater nella citt\u00e0 prussiana."}
{"id": "4240150", "revid": "21583", "url": "https://it.wikipedia.org/wiki?curid=4240150", "title": "The New Saints of Oswestry Town &amp; Llansantffraid Football Club 2011-2012", "text": ""}
{"id": "4240151", "revid": "584834", "url": "https://it.wikipedia.org/wiki?curid=4240151", "title": "Saint-\u00c9tienne Mod. 1907", "text": ""}
{"id": "4240154", "revid": "124814523", "url": "https://it.wikipedia.org/wiki?curid=4240154", "title": "Campionato Italiano Energie Alternative", "text": "I Campionati Italiani Energie Alternative, organizzato dalla Commissione Sportiva Automobilistica Italiana, sono le principale competizione italiane riservate ai veicoli omologati per la circolazione stradale ed alimentati tramite fonti di energia alternativa. I campionati si sviluppano prevalentemente in gare di regolarit\u00e0, nelle quali vengono inoltre valutati i consumi energetici e l'abilit\u00e0 e la precisione di guida.\nNel corso degli anni i Campionati Italiani Energie Alternative hanno variato nome ed aggiornato i regolamenti. In passato le graduatorie venivano differenziate in pi\u00f9 categorie, ad esempio veicoli puramente elettrici ed altri veicoli (ibridi ed endotermici), mentre in alcune varianti dei regolamenti vengono classificati in una sola categoria assoluta."}
{"id": "4240155", "revid": "1516566", "url": "https://it.wikipedia.org/wiki?curid=4240155", "title": "Ivan Ivanovi\u010d Pogosskij", "text": "Biografia.\nDopo aver frequentato le scuole primarie a Mosca, citt\u00e0 dove era nato, il giovane Ivan decide, tra il 1914 ed il 1915, di iscriversi ai corsi del dipartimento di meccanica della MSTU, scuola superiore ad indirizzo tecnico di Pietrogrado, allora capitale dell'Impero russo, dimostrando interesse per lo sviluppo dell'aviazione frequentando i corsi di aerodinamica tenuti dal professor Nikolaj Egorovi\u010d \u017dukovskij.\nCon lo scoppio della prima guerra mondiale, nel 1916 decide di arruolarsi volontario nella Voenno Morskoj Flot Rossijskoj Imperii, la marina militare imperiale, dove entra alla scuola ufficiali di Baku riuscendo in seguito ad acquisire il brevetto di pilota militare presso la base navale di Sebastopoli.\nAl termine del conflitto \u017dukovskij, che era a capo dello TsAGI dal 1918, lo invit\u00f2 a farne parte. Da allora Pogosskij collabor\u00f2 allo sviluppo di alcuni progetti sotto la supervisione di Andrej Nikolaevi\u010d Tupolev tra cui la prima aeroslitta realizzata completamente in struttura metallica, l'ANT-III.\nIn seguito, grazie alla sua esperienza acquisita nello studio della metallurgia e nella lavorazione dei metalli, affianc\u00f2 Tupolev nello sviluppo di tutti i suoi modelli a struttura metallica a partire dall'ANT-1 proseguendo fino all'ANT-27 che gli fu fatale rimanendo ucciso durante uno dei voli di prova del prototipo."}
{"id": "4240156", "revid": "744331", "url": "https://it.wikipedia.org/wiki?curid=4240156", "title": "Klubi Sportiv Apolonia Fier 2009-2010", "text": ""}
{"id": "4240158", "revid": "744331", "url": "https://it.wikipedia.org/wiki?curid=4240158", "title": "Klubi Futbollit Tirana 2011-2012", "text": "Questa voce raccoglie le informazioni riguardanti il Klubi Futbollit Tirana nelle competizioni ufficiali della stagione 2011-2012."}
{"id": "4240165", "revid": "1272592", "url": "https://it.wikipedia.org/wiki?curid=4240165", "title": "Klubi Sportiv Besa Kavaj\u00eb 2009-2010", "text": ""}
{"id": "4240167", "revid": "72396", "url": "https://it.wikipedia.org/wiki?curid=4240167", "title": "Nazionale di canoa polo della Francia", "text": "La nazionale di canoa polo della Francia rappresenta tale nazione ai Mondiali e agli Europei. \u00c8 una delle squadre pi\u00f9 titolate, avendo vinto due Mondiali, tre Europei (fra cui l'ultimo) e un World Game.\nPiazzamenti.\n \nRosa 2012.\nQui sotto \u00e8 elencata la rosa dei convocati per il mondiale 2012."}
{"id": "4240169", "revid": "61051", "url": "https://it.wikipedia.org/wiki?curid=4240169", "title": "Ivan Ivanovich Pogossky", "text": ""}
{"id": "4240170", "revid": "643662", "url": "https://it.wikipedia.org/wiki?curid=4240170", "title": "Klubi Sportiv Tomori 2010-2011", "text": ""}
{"id": "4240174", "revid": "1782831", "url": "https://it.wikipedia.org/wiki?curid=4240174", "title": "Futbol Club Santa Coloma 2010-2011", "text": "Questa voce raccoglie le informazioni riguardanti il Futbol Club Santa Coloma nelle competizioni ufficiali della stagione 2010-2011.\nStagione.\nNella stagione 2010-2011 l'FC Santa Coloma ha disputato la Primera Divisi\u00f3, massima serie del campionato andorrano di calcio, terminando la stagione al primo posto con 47 punti conquistati in 20 giornate, frutto di 14 vittorie, 5 pareggi e 1 sconfitta. Grazie a questo piazzamento si \u00e8 qualificato al primo turno preliminare della UEFA Champions League 2011-2012. In apertura di stagione ha perso la Supercopa andorrana, perdendo contro il Sant Juli\u00e0 dopo i tempi supplementari. Nella Copa Constituci\u00f3 l'FC Santa Coloma \u00e8 sceso in campo dal terzo turno, raggiungendo le semifinali dove \u00e8 stato eliminato dal Sant Juli\u00e0 dopo i tiri di rigore. Nella UEFA Champions League l'FC Santa Coloma \u00e8 stato subito eliminato al primo turno preliminare dai maltesi del Birkirkara. In occasione della gara di andata, poich\u00e9 il campo dell'Estadi Comunal d'Aixovall era impraticabile a causa delle forti piogge cadute su Andorra nei giorni precedenti e la tardiva manutenzione del manto erboso da parte della societ\u00e0 di Andorra hanno reso impossibile disputare la gara. L'UEFA, riconoscendo alla societ\u00e0 andorrana la colpa di non aver garantito la praticabilit\u00e0 del campo da gioco, oltre alla sconfitta a tavolino ha comminato anche euro di multa come punizione, sospesa per un periodo probatorio di due anni."}
{"id": "4240176", "revid": "282579", "url": "https://it.wikipedia.org/wiki?curid=4240176", "title": "Stresemann", "text": ""}
{"id": "4240180", "revid": "729019", "url": "https://it.wikipedia.org/wiki?curid=4240180", "title": "Futbol Club Lusitans la Posa 2010-2011", "text": "Rosa 2010-2011.\n\"Rosa aggiornata al 3 settembre 2010.\""}
{"id": "4240184", "revid": "690118", "url": "https://it.wikipedia.org/wiki?curid=4240184", "title": "Breda Mod.38", "text": ""}
{"id": "4240185", "revid": "729019", "url": "https://it.wikipedia.org/wiki?curid=4240185", "title": "Uni\u00f3 Esportiva Santa Coloma 2009-2010", "text": ""}
{"id": "4240189", "revid": "1310927", "url": "https://it.wikipedia.org/wiki?curid=4240189", "title": "Sun Hei Sports Club", "text": "Il Sun Hei Sports Club () \u00e8 una societ\u00e0 calcistica di Hong Kong, che milita nella Hong Kong First Division League."}
{"id": "4240191", "revid": "1902167", "url": "https://it.wikipedia.org/wiki?curid=4240191", "title": "Gianfilippo Pedote", "text": "Biografia.\nGianfilippo Pedote \u00e8 nato a Milano, il 23 novembre 1952 ed \u00e8 produttore per il cinema e la televisione. Ha prodotto film lungometraggi come \"Fame Chimica\" di Paolo Vari e Antonio Bocola; \"Tutto parla di te\" di Alina Marazzi (per il quale nel 2012 riceve il Premio Taodue per il miglior produttore alla Festa del Cinema di Roma), \"Il Mnemonista\", di Paolo Rosa; \"Tartarughe dal becco d'ascia\" di Antonio Syxty; diversi documentari tra cui \"La situazione\" di Alessandro Piva, \"Un'ora sola ti vorrei\" e \"Vogliamo anche le rose\" di Alina Marazzi, \"Noi Non siamo come James Bond\" di Mario Balsamo; cortometraggi come \"Anima Mundi\" e \"Evidence\", di Godfrey Reggio con musiche di Philip Glass; \"Il Pratone Casilino\" di Giuseppe Bertolucci; \"Pompeo\" di A. Bocola e P. Vari. \u00c8 stato regista di alcuni documentari di argomento sociale e per diversi programmi della Rai. \u00c8 stato direttore associato di Fabrica di Benetton (1994/95, direttore Godfrey Reggio) e, nel 1980, cofondatore del festival Filmmaker, con Silvano Cavatorta. Da diversi anni svolge regolarmente attivit\u00e0 didattica presso l'Universit\u00e0 Cattolica di Milano e l'Accademia di Belle Arti di Brera. Ha lavorato per 5 anni a Radio Popolare dove \u00e8 stato responsabile dei programmi. Nel 2005 ha fondato la societ\u00e0 di produzione Mir Cinematografica che ha lasciato nel dicembre 2016.\nAttualmente \u00e8 socio della casa di produzione cinematografica Blue Joint Film e di CDV - Casa delle Visioni, con cui ha prodotto il documentario \"Selfie\" di Agostino Ferrente, presentato al Berlin Film Festival nel 2019, nominato agli European Film Awards e vincitore del Premio David di Donatello come Miglior Documentario."}
{"id": "4240198", "revid": "256896", "url": "https://it.wikipedia.org/wiki?curid=4240198", "title": "Predio Canopoli", "text": ""}
{"id": "4240201", "revid": "599013", "url": "https://it.wikipedia.org/wiki?curid=4240201", "title": "Sportverein Mattersburg 2010-2011", "text": "Questa pagina raccoglie i dati riguardanti lo Sportverein Mattersburg nelle competizioni ufficiali della stagione 2010-2011.\nStagione.\nLa stagione vede la squadra del Burgenland concludere il campionato in nona posizione, con un margine di 12 punti sull'ultima classificata, il LASK Linz, che retrocede in Erste Liga.\nIn coppa d'Austria i bianco-verdi avanzano sino ai quarti di finale, dove vengono eliminati per mano del Rapid Vienna (2-0). In precedenza erano stati eliminati Stegersbach (5-1), Dornbirn (2-1) e Blau-Wei\u00df Linz (1-0) giocando sempre in trasferta.\nIl capocannoniere stagionale fu Patrick B\u00fcrger, autore di 14 reti in campionato e una in coppa, appena rientrato dopo due stagioni giocate con l'Hartberg.\nRosa.\n\"Aggiornata al 6 settembre 2010\"."}
{"id": "4240202", "revid": "690118", "url": "https://it.wikipedia.org/wiki?curid=4240202", "title": "OTO Mod.42", "text": ""}
{"id": "4240203", "revid": "690118", "url": "https://it.wikipedia.org/wiki?curid=4240203", "title": "OTO Mod.35", "text": ""}
{"id": "4240205", "revid": "767487", "url": "https://it.wikipedia.org/wiki?curid=4240205", "title": "Chris Robinson Brotherhood", "text": "I Chris Robinson Brotherhood sono un gruppo blues rock statunitense, formatosi a Los Angeles nel 2011 per iniziativa del cantante e chitarrista Chris Robinson, gi\u00e0 leader dei Black Crowes, proprio quando questi ultimi erano in un periodo di pausa e del chitarrista Neal Casal."}
{"id": "4240206", "revid": "690118", "url": "https://it.wikipedia.org/wiki?curid=4240206", "title": "Breda Mod.35", "text": ""}
{"id": "4240207", "revid": "1543377", "url": "https://it.wikipedia.org/wiki?curid=4240207", "title": "Fussballclub Red Bull Salzburg 2011-2012", "text": ""}
{"id": "4240209", "revid": "690118", "url": "https://it.wikipedia.org/wiki?curid=4240209", "title": "Breda Mod.42", "text": ""}
{"id": "4240210", "revid": "767487", "url": "https://it.wikipedia.org/wiki?curid=4240210", "title": "Double Trouble (gruppo musicale)", "text": "I Double Trouble sono un gruppo musicale statunitense formato da: Tommy Shannon (basso), Chris Layton (batteria) e Reese Wynans (tastiere).\nIl gruppo ha accompagnato il noto chitarrista blues Stevie Ray Vaughan durante tutta la sua carriera, questa formazione era chiamata infatti Stevie Ray Vaughan and Double Trouble. Il gruppo \u00e8 attivo dal 1978 e ha prodotto vari album con Stevie Ray Vaughan pi\u00f9 uno nel 2001, dopo la morte del chitarrista: \"Been a Long Time\"."}
{"id": "4240212", "revid": "767487", "url": "https://it.wikipedia.org/wiki?curid=4240212", "title": "Fuse Tepp\u014d Musume no Torimonoch\u014d", "text": " \u00e8 un film d'animazione del 2012 diretto da Masayuki Miyaji.\nIl film \u00e8 basato sul romanzo \"\" di Kazuki Sakuraba."}
{"id": "4240213", "revid": "1543377", "url": "https://it.wikipedia.org/wiki?curid=4240213", "title": "Sportvereinigung Ried von 1912 2011-2012", "text": "Questa voce raccoglie rosa, risultati e statistiche dello Sportvereinigung Ried von 1912.\nRosa.\n\"Rosa e numerazione aggiornate al 12 gennaio 2012.\""}
{"id": "4240215", "revid": "1707463", "url": "https://it.wikipedia.org/wiki?curid=4240215", "title": "Dolf Scheeffer", "text": "Carriera.\nA livello di club, Scheeffer ha giocato tutta la carriera nel Koninklijke UD. Con la maglia della Nazionale olandese ha giocato una sola partita, il 13 marzo 1927 ad Anversa contro il Belgio."}
{"id": "4240217", "revid": "775372", "url": "https://it.wikipedia.org/wiki?curid=4240217", "title": "Adesione dell'Albania all'Unione europea", "text": "L'iter di adesione dell'Albania all'Unione europea ha avuto inizio con la presentazione, da parte dello Stato, della relativa richiesta il 28 aprile 2009. Gi\u00e0 ufficialmente riconosciuta dalla Commissione europea come stato \"potenzialmente candidato\", l'Albania intraprese i negoziati per stipulare un accordo di stabilizzazione e associazione (ASA) nel 2003. Tale accordo \u00e8 stato firmato il 12 giugno 2006, completando cos\u00ec il primo passo dell'Albania verso l'adesione all'Unione europea.\nL'Albania \u00e8 membro della NATO dal 2009.\nA seguito della sua domanda d'adesione, il 16 novembre 2009 il Consiglio dell'Unione europea chiese alla Commissione europea di preparare una valutazione della preparazione dell'Albania ad intraprendere i negoziati d'adesione. Il 16 dicembre successivo la Commissione sottopose al governo albanese il questionario sul grado di compatibilit\u00e0 della legislazione albanese con le normative comunitarie, le cui risposte furono consegnate il 14 aprile 2010. Dal 2010 la Commissione presenta le sue considerazioni sul progresso dell'Albania nel processo d'integrazione europea nei rapporti annuali sull'allargamento, di cui l'ultimo \u00e8 stato pubblicato il 10 ottobre 2012; in esso la Commissione raccomanda al Consiglio europeo di attribuire all'Albania lo \"status\" di paese candidato non appena avr\u00e0 realizzato alcune importanti riforme.\nDopo le elezioni politiche del 2013, la commissione europea propone che all'Albania sia concesso ufficialmente lo \"status\" di candidato all'adesione all'Unione europea, avendo preso atto dei passi avanti compiuti in direzione della democrazia. Il Consiglio dell'Unione europea, riunito il 24 giugno 2014, ha approvato la concessione dello \"status\" di candidato ufficiale all'Albania; la questione, posta all'attenzione dei capi di stato e di governo degli allora 28 Stati membri nell'ambito del Consiglio europeo, ha ricevuto l'approvazione definitiva il 27 giugno seguente.\nProcesso d'adesione.\nL'Albania ha presentato domanda di adesione all'Unione europea il 28 aprile 2009. Il Consiglio dell'Unione europea il 16 novembre 2009 ha trasmesso alla Commissione europea il relativo dossier invitandola a presentare un parere sullo stesso. Il 16 dicembre successivo la Commissione sottopose al governo di Tirana un questionario, le cui risposte furono consegnate il 14 aprile 2010. L'8 novembre 2010 il Consiglio approva l'abolizione del regime dei visti per circolare nella zona Schengen per i cittadini albanesi; tale decisione \u00e8 applicata a partire dal 15 dicembre successivo. Il 10 ottobre 2012 la Commissione europea ha raccomandato che all'Albania sia concesso lo \"status\" di candidato, non appena abbia completato alcune riforme fondamentali.\nNel marzo 2015, durante il quinto \"High Level Dialogue meeting\", il commissario per l'allargamento Johannes Hahn ha evidenziato alle autorit\u00e0 albanesi che prima di poter iniziare i negoziati per individuare una data per l'adesione \u00e8 necessario che il Governo riapra il dialogo con l'opposizione e che vengano realizzate riforme rilevanti in tutte le cinque aree critiche precedentemente individuate, ossia pubblica amministrazione, organizzazione giuridica e della funzione pubblica (il \"Rule of Law\"), corruzione, crimine organizzato, diritti fondamentali. Questa posizione ufficiale \u00e8 stata pienamente condivisa dal Parlamento europeo nell'aprile 2015 attraverso una risoluzione come commento alla presentazione della Commissione del report dei progressi dell'Albania nel 2014.\nUn passo fondamentale verso l'apertura dei negoziati d'adesione \u00e8 stata l'approvazione all'unanimit\u00e0 da parte dell'Assemblea della riforma costituzionale del sistema giudiziario avvenuta il 21 luglio 2016, ritenuta indispensabile dai responsabili politici dell'Unione europea per combattere la corruzione dilagante nel paese.\nNell'aprile 2018, l'alto rappresentante dell'Unione europea e il commissario per l'allargamento annunciano il loro parere positivo all'apertura dei negoziati per l'adesione, visti i progressi svolti. A giugno dello stesso anno, i leader dei 28 paesi membri hanno approvato un'intesa per l'avvio dei negoziati di adesione dal giugno 2019.\nIl 29 maggio 2019 l'alto rappresentante e il commissario per l'allargamento hanno ribadito il loro parere positivo all'apertura dei negoziati per l'adesione, visti i progressi svolti, soprattutto per quanto riguarda l'\u00abimponente riforma del sistema giudiziario\u00bb.\nDopo diversi rinvii della decisione, dovuti prevalentemente all'opposizione dei governi francese, neerlandese e danese, e l'adozione di una nuova procedura per i negoziati da parte della Commissione, il 24 marzo 2020 il Consiglio dell'Unione europea ha dato il via libera unanime all'apertura dei negoziati di adesione per Albania e Macedonia del Nord, senza per\u00f2 fissare una data per il loro avvio, che sar\u00e0 decisa dal Consiglio europeo, quando metter\u00e0 l'allargamento all'ordine del giorno."}
{"id": "4240218", "revid": "287204", "url": "https://it.wikipedia.org/wiki?curid=4240218", "title": "K\u00e1men (Havl\u00ed\u010dk\u016fv Brod)", "text": "K\u00e1men \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4240219", "revid": "287204", "url": "https://it.wikipedia.org/wiki?curid=4240219", "title": "Lilian, duchessa di Halland", "text": "Biografia.\nPrimi anni di vita in Gran Bretagna.\nLillian May Davies nacque in Gran Bretagna il 30 agosto 1915, a Swansea nel sud del Galles, figlia di William John Davies e di sua moglie Gladys Maria (nata Curran). Inizialmente il nome si scriveva \"Lillian\", ma lasci\u00f2 cadere una \"l\" quando divent\u00f2 una modella. \u00c8 stata fotografata per famose riviste di moda come Vogue. I suoi genitori si separarono nel 1920, ma non divorziarono ufficialmente fino al 1939.\nDal 1940 al 1945 \u00e8 stata sposata con l'attore britannico Walter Ivan Craig. Durante la seconda guerra mondiale Lilian Craig lavor\u00f2 in una fabbrica di radio per la Royal Navy e in un ospedale per i soldati feriti.\nIl matrimonio con il principe Bertil di Svezia, duca di Halland.\nNel 1943 incontr\u00f2 il principe svedese Bertil, duca di Halland e principe ereditario di Svezia, a Londra, a un cocktail party in onore del suo ventottesimo compleanno. Poco dopo il loro incontro divennero amanti, anche se a quel tempo Lilian era sposata con il suo primo marito.\nIl fratello maggiore di Bertil, il principe Gustavo Adolfo, duca di V\u00e4sterbotten, era l'erede al trono di Svezia, ma nel 1947 mor\u00ec. Siccome il figlio di Gustavo Adolfo, Carlo Gustavo, aveva meno di un anno, sembrava probabile che Bertil potesse servire come reggente (gli altri eredi avevano rinunciato ai loro posti nella successione a causa di matrimoni diseguali). Per questo motivo Bertil scelse di non sposare Lilian, e cos\u00ec la coppia ha semplicemente vissuto insieme per pi\u00f9 di 30 anni. Tuttavia Bertil non divenne mai reggente in quanto suo padre, il re Gustavo VI Adolfo, visse abbastanza per vedere suo nipote Carlo Gustavo maggiorenne. Re Carlo XVI Gustavo di Svezia sal\u00ec al trono nel 1973 e, dopo aver sposato anch'egli una borghese, approv\u00f2 il matrimonio di Bertil e Lilian. La coppia si spos\u00f2 il 7 dicembre 1976 nella cappella del castello di Drottningholm, alla presenza di tutta la famiglia reale.\nDal 1976 al 2006 la principessa Lilian partecipava all'annuale cerimonia di consegna dei Premi Nobel, ornata dei gioielli reali e delle insegne dell'Ordine dei Serafini, la pi\u00f9 alta onorificenza svedese. All'et\u00e0 di 91 anni ha interrotto questa tradizione, ritenendo di essere troppo anziana.\nVedovanza.\nIl principe Bertil mor\u00ec il 5 gennaio 1997 nella sua casa, con la principessa Lilian al suo fianco. Dal 1997 fino al 2010 la principessa continu\u00f2 a rappresentare la Svezia in impegni ufficiali e visite all'estero. Era la protettrice di molte organizzazioni benefiche, ad esempio SOS Villaggi dei Bambini, e anche membro onorario di diverse societ\u00e0 patrocinate dal consorte. Nel 2000 Lilian pubblic\u00f2 una biografia della sua vita con il principe Bertil. Nell'agosto 2008 la principessa cadde nel suo appartamento e si ruppe l'anca; nel febbraio 2009 cadde nuovamente in casa. Il 3 giugno 2010 la Casa Reale emise un comunicato ufficiale nel quale annunciava che la principessa soffriva della malattia di Alzheimer e non era pi\u00f9 in grado di assolvere ai suoi incarichi pubblici. Ha vissuto i suoi ultimi anni a Villa Solbacken assistita costantemente da quattro infermiere.\nLa principessa Lilian mor\u00ec nella sua residenza il 10 marzo 2013 all'et\u00e0 di 97 anni, sedici anni dopo il marito. La Casa Reale non ha comunicato la causa della morte.\nIl funerale \u00e8 stato celebrato il 16 marzo nella cappella del Palazzo Reale di Stoccolma ed \u00e8 stato trasmesso in diretta su SVT. La cerimonia \u00e8 iniziata alle 13:00 con ventuno colpi di cannone sparati da Skeppsholmen. Vi hanno partecipato il Re e la Regina di Svezia; la Regina Margherita II di Danimarca e le Principesse Margherita, Brigitta, D\u00e9sir\u00e9e e Cristina di Svezia; la Principessa della Corona di Svezia con il marito Daniel Westling, la duchessa di H\u00e4lsingland e G\u00e4strikland con il promesso sposo Christopher O'Neill e il duca di V\u00e4rmland.\nVilla Solbacken \u00e8 stata ereditata dal pronipote Carlo Filippo."}
{"id": "4240222", "revid": "767487", "url": "https://it.wikipedia.org/wiki?curid=4240222", "title": "Elisabeth Flickenschildt", "text": "Biografia.\nFiglia di un capitano, Elisabeth Ida Marie Flickenschildt, finite le scuole ad Amburgo e aver trovato un lavoro, segu\u00ec un corso d'arte drammatica. Fece il suo debutto d'attrice nel \"Guglielmo Tell\" di Schiller e, ben presto, ottenne numerosi ingaggi dai teatri tedeschi. Lavor\u00f2 per tre anni a Monaco e a Berlino. Nel 1936, si spos\u00f2 con Rolf Badenhausen, uno studioso teatrale assistente personale di Gustaf Gr\u00fcndgens, un matrimonio che sarebbe durato fino al 1944.\nIscritta dal 1932 al Partito Nazionalsocialista Tedesco dei Lavoratori, Flickenschildt si fece conoscere anche al pubblico cinematografico con una serie di film di forte impianto propagandistico. Nell'agosto del 1944, nelle ultime fasi della seconda guerra mondiale, il suo nome venne inserito in una lista di attori stilata dal Ministero della Propaganda dove venivano elencati gli attori \"insostituibili\" per il Reich. Dopo la guerra, sulla base di un'accusa di un falso questionario di denazificazione venne incarcerata per un breve periodo.\nTorn\u00f2 a lavorare in teatro, preferibilmente con Gr\u00fcndgens. Dopo la morte di questi, nel 1963, gir\u00f2 molte pellicole di serie B, lavorando anche per la televisione. Nell'aprile 1976, si comper\u00f2 una fattoria nel distretto di Stade dove and\u00f2 a vivere.\nNell'ottobre 1977, Elisabeth Flickenschildt mor\u00ec per i postumi di un grave incidente stradale. Venne sepolta nel cimitero di Hittenkirchen, a Bernau am Chiemsee.\nPremi e riconoscimenti.\nLe \u00e8 stata intitolata una strada, la Elisabeth-Flickenschildt-Stra\u00dfe, a Berlino, nel quartiere di Haselhorst."}
{"id": "4240223", "revid": "339392", "url": "https://it.wikipedia.org/wiki?curid=4240223", "title": "Cielo Gol - Il calcio prima di tutti", "text": ""}
{"id": "4240224", "revid": "767487", "url": "https://it.wikipedia.org/wiki?curid=4240224", "title": "Nerawareta gakuen", "text": " \u00e8 un film d'animazione del 2012 diretto da Ryosuke Nakamura.\nIl film \u00e8 basato sull'omonimo romanzo di Taku Mayumura.\nTrama.\nLa primavera marca l'inizio del nuovo anno scolastico in una scuola media di Kamakura, e con essa arriva un nuovo studente, Ryuichi Kyogoku, appena trasferitosi, nell'ottavo anno. Ryuichi \u00e8 dotato di potenti poteri telepatici e il padre gli ha ordinato di sfruttare questa sua dote per leggere la mente delle persone e prendere il completo controllo della scuola. Il ragazzo gode ben presto di gran popolarit\u00e0, grazie al suo bel aspetto e al suo carisma, e quando \u00e8 sul punto di dominare incontrastatamente sul corpo studentesco, gli si mette di traverso Seki. Il ragazzo non sembra essere affetto dal controllo mentale di Ryuichi, ma riuscir\u00e0 a salvare anche i suoi compagni dalla manipolazione mentale?"}
{"id": "4240225", "revid": "110157", "url": "https://it.wikipedia.org/wiki?curid=4240225", "title": "Kamenn\u00e1 Lhota", "text": "Kamenn\u00e1 Lhota \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4240226", "revid": "287204", "url": "https://it.wikipedia.org/wiki?curid=4240226", "title": "Kamenna Lhota", "text": ""}
{"id": "4240229", "revid": "1305772", "url": "https://it.wikipedia.org/wiki?curid=4240229", "title": "\u00a1Dos!", "text": "\u00a1Dos! \u00e8 il decimo album in studio del gruppo musicale statunitense Green Day, pubblicato il 6 novembre 2012 dalla Reprise Records.\nAssieme a \"\u00a1Uno!\" e \"\u00a1Tr\u00e9!\", fa parte di una trilogia di album annunciata da gruppo l'11 aprile 2012, pubblicata tra settembre e dicembre 2012.\nDescrizione.\nIl 14 febbraio 2012 Billie Joe Armstrong annunci\u00f2 sul suo profilo Twitter: \"Buon San Valentino! Oggi abbiamo iniziato ufficialmente a registrare il nuovo disco. Era ora!!!!\". Lo stesso giorno sul canale YouTube della band, fu pubblicato un video, intitolato \"2/14/2012 Day One\", nel quale si vedono alcune sequenze in cui la band sta registrando.\nL'11 aprile 2012 la band pubblica un video su YouTube ed un articolo sul proprio sito web, nei quali annuncia la pubblicazione di una trilogia composta da tre album: \"\u00a1Uno!\", \"\u00a1Dos!\" e \"\u00a1Tr\u00e9!\", pubblicati rispettivamente il 25 settembre, 13 novembre (anticipato al 12) 2012 e 15 gennaio 2013 (anticipato all'11 dicembre 2012). Il trailer di \"\u00a1Dos!\" usc\u00ec il 21 giugno su YouTube, con l'immagine della copertina che vede Mike Dirnt protagonista.\nIl primo singolo, \"Stray Heart\", \u00e8 stato pubblicato il 15 ottobre."}
{"id": "4240231", "revid": "709565", "url": "https://it.wikipedia.org/wiki?curid=4240231", "title": "Cielo che gol!", "text": "Cielo che gol! \u00e8 stato un programma televisivo italiano di intrattenimento a tema sportivo in onda su Cielo dal 28 ottobre 2012 al 19 maggio 2013.\nIl programma.\nLa trasmissione andava in onda alla domenica pomeriggio e alla domenica sera (edizione \"Night\"), quando giocava il campionato di Serie A. In occasione del turno prenatalizio del 22 dicembre 2012 e di quello prepasquale del 30 marzo 2013 la trasmissione fu anticipata al sabato cos\u00ec come le partite di calcio. Altre brevi edizioni, dedicate solo alle immagini salienti delle partite, andavano in onda il sabato sera per gli anticipi oppure il mercoled\u00ec in occasione dei turni infrasettimanali del massimo campionato di calcio. I conduttori erano Simona Ventura ed Alessandro Bonan.\nStoria.\nIl programma nacque grazie all'acquisizione da parte di Sky di un pacchetto di diritti televisivi in chiaro della Lega Serie A per il triennio dal 2012 al 2015. Esso consente la trasmissione delle immagini correlate in diretta dai campi di gioco (prima, durante e dopo le gare) e degli highlights in anteprima (dalle 18 alle 18:15 per le gare pomeridiane e dalle 22:50 alle 23:05 per quelle serali) con un quarto d'ora di anticipo rispetto alle altre reti in chiaro.\nCielo Gol.\nIl programma fu preceduto da una versione pilota, intitolata \"Cielo Gol - Il calcio prima di tutti\", andata in onda dal 16 settembre al 27 ottobre 2012 con la conduzione del solo Alessandro Bonan. Dedicato esclusivamente alla cronaca sportiva (interviste, commenti, highlights e pre-gara), \"Cielo Gol\" andava in onda la domenica dalle 17:30 alle 18:35 e, a partire dal 23 settembre, anche dalle 22:50 alle 22:55 per i posticipi. Il segmento serale fu trasmesso in tre occasioni anche al sabato (29 settembre, 20 e 27 ottobre) per gli anticipi, nonch\u00e9 mercoled\u00ec 26 settembre in occasione del turno infrasettimanale (durando in questo caso dalle 22:50 alle 0:15 e riproponendo una seconda volta gli highlights dopo le 23:30). Copr\u00ec le giornate dalla terza all'ottava della Serie A 2012-2013, pi\u00f9 gli anticipi della nona. Invece nelle prime due giornate (svoltesi interamente in orario serale) il programma non era ancora in onda in quanto non erano ancora stati acquisiti i diritti.\nL'arrivo di Simona Ventura.\nIl 28 ottobre 2012 and\u00f2 in onda la prima puntata di \"Cielo che gol!\", in occasione della nona giornata della Serie A 2012-2013. Alla conduzione Bonan veniva affiancato da Simona Ventura, la quale era arrivata a Sky Italia un anno prima dopo aver condotto per anni su Rai 2 il programma Quelli che il calcio, al quale \"Cielo che gol!\" si richiamava inevitabilmente. Il nuovo programma andava in onda ogni domenica dalle 14 alle 18:35, pi\u00f9 altre brevi edizioni dedicate esclusivamente agli highlights. A causa dei bassi ascolti, questa formula fu adottata fino alla puntata del 22 dicembre 2012, anticipata al sabato in occasione del turno prenatalizio di campionato. Il 6 gennaio 2013, in occasione del turno dell'Epifania (ripresa del campionato dopo la sosta ed ultima giornata del girone di andata), la trasmissione pomeridiana fu ridotta a circa un'ora e mezza (dalle 17 alle 18:35) e fu preceduta (dalle 14 alle 17) da una \"Satiribox Edition\", ovvero il meglio delle puntate precedenti. In quell'occasione \"Cielo che gol!\" fu condotto per l'ultima volta dalla coppia Alessandro Bonan e Simona Ventura.\nLa retrocessione pomeridiana e l'edizione Night.\nDal 13 gennaio 2013 l'edizione pomeridiana fu condotta dalla sola Simona Ventura. Fu confermata la riduzione a poco pi\u00f9 di un'ora e mezza, ogni domenica dalle 17 alle 18:30. In questo modo terminava la concorrenza con Quelli che il calcio (mentre rimanevano quelle con Stadio Sprint e, parzialmente, 90\u00ba minuto). Parallelamente veniva proposta invece una nuova concorrenza con un'altra storica trasmissione di Rai 2, la Domenica Sportiva: infatti, sempre dal 13 gennaio, part\u00ec la rinnovata edizione serale, dedicata agli approfondimenti della giornata calcistica ed alle immagini in anteprima dei posticipi. Si intitolava \"Cielo che gol! - Night\" ed era condotta dal solo Alessandro Bonan. La prima puntata dur\u00f2 quasi tre ore (dalle 21:20 alle 23:55), ma gi\u00e0 dalla seconda il programma fu posticipato alle 22:30 (rinunciando ancora una volta ai collegamenti live durante le gare) e ridotto a circa un'ora e mezza. Entrambe le edizioni mantennero la formula fino alla fine della stagione.\nAltre edizioni.\nUna breve edizione serale andava in onda anche il sabato dalle 22:50 alle 23:00 per gli highlights degli anticipi. Il segmento del sabato sera and\u00f2 in onda anche il 22 dicembre 2012 ed il 30 marzo 2013, ma in tali occasioni era dedicato al posticipo, in quanto si trattava dei turni prenatalizio e prepasquale anticipati al sabato.\nL'edizione serale and\u00f2 in onda anche in occasione dei turni infrasettimanali di mercoled\u00ec 31 ottobre 2012 e di mercoled\u00ec 8 maggio 2013. \"Cielo che gol!\" non and\u00f2 mai in onda, invece, quando il campionato di calcio proponeva, occasionalmente, anticipi al venerd\u00ec o posticipi al luned\u00ec o marted\u00ec, nonch\u00e9 nei turni infrasettimanali anticipi al marted\u00ec e posticipi al gioved\u00ec. In questi casi il canale rinunciava, quindi, ad esercitare il diritto all'anteprima degli hilites.\nDal 29 ottobre 2012 gli highlights di tutte le partite del weekend venivano riproposti ogni luned\u00ec dalle 13:10 alle 13:30. Dal 14 gennaio 2013 la riproposizione degli higlights fu anticipata alle 7:30 del mattino del luned\u00ec e del marted\u00ec.\nStruttura del programma e rubriche.\nLa trasmissione alternava l'attualit\u00e0 calcistica ai momenti di intrattenimento, nonch\u00e9 agli spazi dedicati ad altre produzioni televisive di Sky Italia (come X Factor e Masterchef). Venivano proposti collegamenti in diretta con gli stadi per la cronaca e per le interviste del dopopartita. Il momento centrale della trasmissione erano gli \"highlites\" in anteprima delle gare di Serie A, proposti dalle 18 alle 18:15 e dalle 22:50 alle 23:05 attraverso spezzoni delle telecronache di Sky. Nell'edizione pomeridiana erano mostrati anche gli hilites del campionato inglese. Facevano parte del cast fisso in studio i giornalisti di Sky Vera Spadini e Valerio Spinella.\nIntervista Flipper.\nUn ospite seduto al centro della scena veniva sottoposto ad una serie di veloci domande in \"modalit\u00e0 flipper\". Partecipavano a questa intervista anche i conduttori del programma Simona Ventura e Alessandro Bonan.\nCieloBook!\nVeniva presentato un personaggio dello spettacolo o dello sport tramite un fantomatico profilo di Facebook.\nCommissario Ventura.\nVestita da investigatore, Simona sottoponeva domande taglienti ad un intervistato.\nSognando Caressa.\nSi trattava di un talent show di giovani cronisti sportivi. Il vincitore avrebbe potuto firmare un contratto con Sky per la stagione 2013-2014.\nX Factor.\nDurante il periodo di messa in onda di X Factor, Max Novaresi conduceva lo spazio dedicato al talent di Sky Uno. Il 2 dicembre 2012 Novaresi fu sostituito da Diego e La Pina, speakers di Radio Deejay.\nAltre informazioni.\nOspiti del programma domenicale.\n\"Cielo che gol!\" ha avuto spesso molti ospiti prestigiosi ed essi sono stati i seguenti:\nAscolti del programma domenicale.\nNella tabella qui sotto si trovano i dati auditel di \"Cielo che gol!\" ed essi sono stati, nelle varie puntate, i seguenti:\nAltri componenti del cast.\nNel cast fisso di \"Cielo che gol!\", oltre ai conduttori Alessandro Bonan e Simona Ventura, troviamo anche le \"Simona Ventura's girls\" Barbara Foria, Cristina De Pin e Vera Spadini."}
{"id": "4240234", "revid": "610351", "url": "https://it.wikipedia.org/wiki?curid=4240234", "title": "ITF Women's Circuit ottobre-dicembre 2012", "text": "L'ITF Women's Circuit 2012 \u00e8 una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10.000 ai 100.000 dollari."}
{"id": "4240235", "revid": "729019", "url": "https://it.wikipedia.org/wiki?curid=4240235", "title": "Stazione di Shiroishi-Za\u014d", "text": "La \u00e8 una stazione ferroviaria della citt\u00e0 di Shiroishi, nella prefettura di Miyagi della regione del T\u014dhoku utilizzata esclusivamente dai servizi Shinkansen."}
{"id": "4240236", "revid": "767487", "url": "https://it.wikipedia.org/wiki?curid=4240236", "title": "Thomas Baskerville", "text": "Biografia.\nDopo aver svolto un apprendistato di quattro anni presso Mr. Soulby di Ash (Kent), dal 1\u00ba dicembre 1829 al 9 aprile 1834, Baskerville frequent\u00f2 le lezioni di anatomia tenute da Jones Quain, di dissezione tenute da Richard Quain e di chirurgia tenute da Samuel Cooper. \nNel novembre dell'ultimo anno, fu tirocinante al North London Hospital.\nIl 22 dicembre 1835, ottenne di diventare membro del Collegio Reale dei Chirurghi e si stabil\u00ec a praticare la professione a Canterbury. \nSi riporta che sia morto a Londra nel 1840, ma il suo nome appare sulla lista annuale dei membri del collegio fino al 1843.\nOpere.\nFu l'autore di \"Affinities of Plants, with some Observations upon Progressive Development\", Londra, 1839, \"in 8vo\". "}
{"id": "4240239", "revid": "729019", "url": "https://it.wikipedia.org/wiki?curid=4240239", "title": "Stazione di Kurikoma-K\u014dgen", "text": "La \u00e8 una stazione ferroviaria della citt\u00e0 di Kurihara, nella prefettura di Miyagi della regione del T\u014dhoku utilizzata esclusivamente dai servizi Shinkansen."}
{"id": "4240241", "revid": "1149807", "url": "https://it.wikipedia.org/wiki?curid=4240241", "title": "Karneval", "text": " \u2014 spesso reso graficamente come K\u2200RNEVAL \u2014 \u00e8 un manga realizzato da T\u014dya Mikanagi e serializzato sulla rivista \"Monthly Comic Zero Sum\" dalla Ichijinsha dal 2007 al 2021. Attualmente in patria sono stati pubblicati 26 volumi. In Italia \"Karneval\" \u00e8 pubblicato dalla Goen, testata di propriet\u00e0 della RW Edizioni, sulla collana \"Velvet Collection\".\nNel 2012 \u00e8 stata annunciata la produzione di una serie televisiva anime, basata sul manga, la cui messa in onda \u00e8 avvenuta dal 3 aprile al 26 giugno 2013. Esiste inoltre un CD drama intitolato \"Karneval Circus\", pubblicato il 25 marzo 2010 dall'etichetta Frontier.\nTrama.\nNai \u00e8 alla ricerca di qualcuno importante per lui con l'unico indizio rappresentato da un braccialetto abbandonato. Gareki per tirare avanti vive di furtarelli e piccole truffe. I due si incontrano in una strana villa in cui si sono accampati, e per una serie di circostanze diventano criminali ricercati dai servizi segreti militari. Quando Nai e Gareki si trovano in una situazione disperata, vengono a conoscenza della pi\u00f9 potente organizzazione di difesa conosciuta come \"Circus\".\nPersonaggi.\nCircus.\nAssociazione di difesa della citt\u00e0, si occupa di catturare i criminali ed eliminare i Varuga, in collaborazione con le forze di difesa \"umane\"; una volta risolto tutto, organizzano uno spettacolo circense per allietare la popolazione. Fino ad ora sono state mostrate due \"navi\" (enormi aeronavi tecnologiche), in grado di volare, che i membri della Circus usano come basi operative semoventi; e un misterioso luogo in cui i vari capi della Circus si incontrano per discutere coi cinque \"anziani\", i misteriosi capi dell'organizzazione che appaiono come figure luminose sul soffitto del luogo di ritrovo. Tutti i membri della Circus hanno accesso ad una tecnologia molto avanzata che permette loro sia di volare, sia di \"teletrasportare\" armi o oggetti a piacere quando e se necessario. A loro \u00e8 collegata anche la \"Torre di Ricerca\", dove si svolgono ricerche e esperimenti vari. La Prima Nave \u00e8 comandata da Tsukitachi, la Seconda Nave da Hirato.\nTorre di Ricerca.\nAssociazione che si occupa di studiare e analizzare Nai e Gareki, dopo la loro \"avventura\" nella villa del Varuga Mine. Apparentemente lavora in collaborazione con la Circus.\nKafka.\nMisteriosa organizzazione, rivale della Circus, che sperimenta e crea i Varuga per qualche strano fine.\nVaruga.\nEsseri creati dall'associazione Kafka, sono esseri umani dotato di capacit\u00e0 sovrumane che assumono aspetto mosturoso. Se si viene a contatto con il sangue di un Varuga, si inizia a mutare e si diventa come loro. Attualmente, solo i membri della Circus possono combattere senza rischi contro i Varuga, data la loro forza sovrumana e le loro capacit\u00e0 speciali.\nMedia.\nManga.\nIl manga, scritto e disegnato da T\u014dya Mikanagi, \u00e8 stato serializzato sulla rivista \"Monthly Comic Zero Sum\" della Ichijinsha dal 28 agosto 2007 al 28 ottobre 2021. I capitoli sono stati raccolti in ventotto volumi pubblicati dal 25 marzo 2008 al 25 dicembre 2021.\nIn Italia, la serie \u00e8 pubblicata da RW Edizioni sotto l'etichetta Goen, nella collana \"Velvet Collection\", dal 31 marzo 2012.\nDrama CD.\nUn drama CD intitolato \"Karneval Circus\" fu pubblicato il 25 marzo 2010, per l'etichetta Frontier works.\nAnime.\nL'anime \u00e8 stato trasmesso dal 3 aprile al 26 giugno 2013 su Asahi Broadcasting Corporation. \u00c8 stato licenziato per la messa in onda in streaming da Funimation Entertainment, che ha iniziato la messa in onda l'8 aprile 2013 alle 12:35pm EST. Bandai Visual distribuir\u00e0 la serie TV in Blu-ray e DVD con sottotitoli in lingua inglese; la pubblicazione del primo volume \u00e8 in programma per il 28 maggio 2013. Ogni episodi dura 24 minuti.\nInternet radio show.\nUn internet radio show \u00e8 iniziato il 25 gennaio 2013 su animate.tv, con Hiro Shimono, doppiatore di Nai, come ospite."}
{"id": "4240242", "revid": "1318658", "url": "https://it.wikipedia.org/wiki?curid=4240242", "title": "Pierre Hippolyte Publius Renault", "text": "Pierre Hippolyte Publio Renault \u00e8 stato generale di divisione francese, nato a La Valletta il 20 gennaio 1807 e morto il 6 dicembre 1870 a causa di una ferita riportata nella battaglia di Champigny durante l'assedio di Parigi.\nBiografia.\nDopo l'inizio in accademia militare Prytan\u00e9e national militaire di La Fl\u00e8che, fu ammesso all'\u00c9cole sp\u00e9ciale militaire de Saint-Cyr il 1\u00ba ottobre 1827, e fu nominato il 1\u00ba ottobre 1828 sottotenente nel reggimento di fanteria di linea 6. Luogotenente il 20 giugno 1832, ottenne di entrare il 24 agosto 1833 nel battaglione di fanteria leggera d'Africa ad Algeri.\nGenerale di brigata il 23 agosto 1846, messo a disposizione del governatore generale dell'Algeria, rientr\u00f2 in Francia il 10 aprile 1848. Generale di divisione il 14 luglio 1851, torn\u00f2 in Africa. Dal 2 settembre 1857 al 26 giugno 1858 ricopr\u00ec la carica di governatore.\nRichiamato in Francia nel 1859 per comandare una divisione nella campagna contro l'Austria in Italia, fu al comando della 1\u00aa Divisione di fanteria appartenente al 3\u00ba corpo d'armata agli ordini del generale Canrobert. Ebbe il merito di penetrare, sfondando le porte del paese con gli zappatori del genio, nell'abitato fortificato di Castel Goffredo cacciando un reparto della cavalleria austriaca.\nAl suo ritorno l'imperatore Napoleone III lo nomin\u00f2 senatore il 16 agosto 1859.\nFu Grande Ufficiale della Legion d'onore il 26 dicembre 1852 e di Gran Croce nel 1859.\nNel 1870 partecip\u00f2 all'assedio di Parigi e fu ferito a una gamba il 30 novembre 1870 nella battaglia di Champigny. Rilevato il giorno dopo la battaglia, gli venne amputata la gamba il 2 dicembre e mor\u00ec a seguito della sua ferita il 6 dicembre."}
{"id": "4240245", "revid": "287204", "url": "https://it.wikipedia.org/wiki?curid=4240245", "title": "Convenzione di Lom\u00e8", "text": ""}
{"id": "4240246", "revid": "729019", "url": "https://it.wikipedia.org/wiki?curid=4240246", "title": "Stazione di Furukawa", "text": "La \u00e8 una stazione ferroviaria della citt\u00e0 di \u014csaki, nella prefettura di Miyagi della regione del T\u014dhoku utilizzata dai servizi Shinkansen e dalle linee tradizionali."}
{"id": "4240248", "revid": "729019", "url": "https://it.wikipedia.org/wiki?curid=4240248", "title": "Stazione di Ichinoseki", "text": "La \u00e8 una stazione ferroviaria della citt\u00e0 di Ichinoseki, nella prefettura di Iwate della regione del T\u014dhoku utilizzata dai servizi T\u014dhoku Shinkansen e dalle linee tradizionali (linee principale T\u014dhoku e \u014cfunato).\nStruttura.\nLa stazione di Ichinoseki \u00e8 costituita da due sezioni, una in superficie per le linee regionali, e una su viadotto per l'alta velocit\u00e0 Shinkansen. La prima dispone di un marciapiede a isola e uno laterale, con tre binari totali, uniti da un sovrapassaggio. La stazione per l'alta velocit\u00e0, su viadotto, dispone di due binari in deviata con due marciapiedi esterni (e i due binari di corretto tracciato per i treni che non fermano, al centro). Le due stazioni, sebbene siano considerate un unico impianto, sono separate da un fascio di binari, e i fabbricati viaggiatori uniti da un corridoio coperto. La stazione dispone di biglietteria (dalle 5:30 alle 22:45), tornelli di accesso automatici con supporto a bigliettazione Suica, kombini, distributori di bevande, sala fumatori e bagni pubblici gratuiti."}
{"id": "4240253", "revid": "729019", "url": "https://it.wikipedia.org/wiki?curid=4240253", "title": "Stazione di Kitakami", "text": "La \u00e8 una stazione ferroviaria della citt\u00e0 di Kitakami, nella prefettura di Iwate della regione del T\u014dhoku utilizzata dai servizi Shinkansen e dalle linee tradizionali.\nStruttura.\nLa stazione di Kitakami \u00e8 costituita da due parti, una in superficie per le linee regionali, e una su viadotto per l'alta velocit\u00e0 Shinkansen. La prima dispone di due marciapiedi a isola con quattro binari totali, uniti da un sovrapassaggio. La stazione per l'alta velocit\u00e0, su viadotto, dispone di un marciapiede a isola e uno laterale con tre binari passanti (e i due binari di corretto tracciato per i treni che non fermano, al centro). La stazione dispone di biglietteria (dalle 5:50 alle 23:00), tornelli di accesso automatici con supporto a bigliettazione Suica, kombini, distributori di bevande, sala fumatori e bagni pubblici gratuiti."}
{"id": "4240254", "revid": "767487", "url": "https://it.wikipedia.org/wiki?curid=4240254", "title": "Wotagei", "text": " o \u00e8 il termine con cui si fa riferimento a un particolare tipo di danza o di cheerleading eseguito dai wota, gli ammiratori dei cantanti idol giapponesi, che include salti, battimani, ondeggiamento delle braccia e grida. Il Wotagei \u00e8 eseguito durante i concerti, durante gli eventi legati ad anime e manga e durante gli incontri dei fan club, e si pensa si sia sviluppato a partire dall'\u014dendan, il cheerleading organizzato durante gli eventi sportivi giapponesi. Il Wotagei \u00e8 particolarmente associato con i fan delle Hello! Project e delle AKB48, oltre che con i sostenitori dei seiy\u016b (i doppiatori) degli anime, che spesso diventano anche i cantanti delle sigle delle serie in cui appaiono."}
{"id": "4240256", "revid": "287204", "url": "https://it.wikipedia.org/wiki?curid=4240256", "title": "Giro dell'Emilia 2012", "text": "Il Giro dell'Emilia 2012, novantacinquesima edizione della corsa e valida come evento dell'UCI Europe Tour 2012, si svolse il 6 ottobre 2012 su un percorso di 193\u00a0km. La vittoria fu appannaggio del colombiano Nairo Quintana, che complet\u00f2 il percorso in 4h40'22\", precedendo lo svedese Fredrik Kessiakoff e l'italiano Franco Pellizotti.\nSul traguardo di San Luca 25 ciclisti, su 115 partiti da Bologna, portarono a termine la competizione."}
{"id": "4240258", "revid": "74801", "url": "https://it.wikipedia.org/wiki?curid=4240258", "title": "Leandro Sorio", "text": "Biografia.\nNasce a Brescia il 30 marzo 1899 da Luigi e Tassi Maria, di professione cameriere, e stando alle fonti di Polizia, Sorio non svolge attivit\u00e0 politica nel periodo della sua residenza a Brescia.\nIl trasferimento a Roma nel 1920 favorisce un avvicinamento ai gruppi libertari. Nella capitale Sorio \u00e8 coinvolto nelle indagini riguardanti l'attentato subito da Benito Mussolini l'11 settembre 1926 ad opera dell'anarchico Gino Lucetti. Sorio \u00e8 accusato di avere ospitato Lucetti nella propria stanza dell'albergo \"Trento e Trieste\" dove lavorava.\nNel giugno 1927, al termine del processo nel quale si dichiara innocente, viene condannato a 20 anni di reclusione, scontati in varie prigioni dello Stato. Nel 1937 viene amnistiato, ma riarrestato una settimana dopo l'uscita dal carcere.\nSorio in prigione irrobustisce e irrigidisce la propria fede politica. Le autorit\u00e0 sottolineano la pericolosit\u00e0 dell'individuo e ne consigliano l'invio al confino, provvedimento attuato nel settembre 1937, nelle isole di Ponza e Tremiti, dove Sorio frequenta principalmente elementi anarchici. Nel giugno 1942, scaduto il periodo detentivo, i funzionari decidono di trattenerlo ulteriormente per ragioni belliche.\nLa prefettura registra il suo rientro a Brescia nell'agosto 1943, attivo nella Resistenza bresciana. Nel dopoguerra si trasferisce a Tavernole sul Mella, in provincia di Brescia, dove continua a professare il proprio credo politico e si impegna principalmente nel campo cooperativo. Muore a Tavernole il 14 dicembre 1975."}
{"id": "4240262", "revid": "729019", "url": "https://it.wikipedia.org/wiki?curid=4240262", "title": "Stazione di Ninohe", "text": "La \u00e8 una stazione ferroviaria della citt\u00e0 di Ninohe, nella prefettura di Iwate della regione del T\u014dhoku utilizzata dai servizi Shinkansen e dalle linee tradizionali."}
{"id": "4240263", "revid": "767487", "url": "https://it.wikipedia.org/wiki?curid=4240263", "title": "Ultimate Spinach", "text": "Gli Ultimate Spinach sono stati una band statunitense nata a Boston nei tardi anni sessanta.\nVengono annoverati tra i principali esponenti del Bosstown Sound, sottogenere del rock psichedelico con forti legami con l'acid rock californiano.\nStoria degli Ultimate Spinach.\nIl gruppo ideato dal produttore Alan Lorber fu guidato per i primi due album da Ian Bruce-Douglas con la collaborazione di Barbara Jean Hudson. Dopo l'abbandono di Bruce-Douglas, Lorber riun\u00ec alla sola superstite Hudson alcuni musicisti locali per la realizzazione del terzo album, \"III\".\nIl loro pezzo pi\u00f9 conosciuto \u00e8 \"Ballad of the Hip Death Goddess\", presente nel primo album."}
{"id": "4240264", "revid": "122883983", "url": "https://it.wikipedia.org/wiki?curid=4240264", "title": "Vincent Grier", "text": ""}
{"id": "4240265", "revid": "125783163", "url": "https://it.wikipedia.org/wiki?curid=4240265", "title": "Charles Salvador", "text": "\u00c8 stato spesso definito dalla stampa del Regno Unito come il \"pi\u00f9 violento prigioniero britannico vivente\".\nBiografia.\nNato a Luton, Bedfordshire, era un piccolo criminale, prima di essere condannato a sette anni di reclusione nel 1974. Mentre era in prigione ha cominciato a farsi un nome come mina vagante, scatenando spesso risse con altri detenuti e con guardie carcerarie. \u00c8 stato anche protagonista di alcune proteste sui tetti delle prigioni. Considerato come un prigioniero problematico, \u00e8 stato spostato 120 volte tra le carceri del Regno Unito ed ha trascorso la maggior parte del tempo in cella di isolamento. La sua condanna, in origine a sette anni, si trasform\u00f2 in quattordici anni di detenzione, e questo port\u00f2 la sua prima moglie Irene, dalla quale ebbe un figlio, a divorziare.\nRilasciato il 30 ottobre 1988, trascorse solo 69 giorni da uomo libero prima di essere arrestato di nuovo. Subito dopo il suo rilascio intraprese una carriera di pugile a mani nude nell'East End di Londra. Fu il suo promotore a suggerirgli, prendendo spunto dall'omonimo attore, di cambiare legalmente il suo nome in Charles Bronson, cosa che ha fatto nel 1987, dopo il rilascio. Tornato in carcere per una condanna, dovuta alla pianificazione di una rapina, ha continuato ad essere un detenuto difficile. In carcere nel 2001 spos\u00f2 la sua seconda moglie, Fatema Saira Rehman, una divorziata originaria del Bangladesh che lo ha ispirato a convertirsi alla religione islamica e a prendere il nome di Charles Ali Ahmed. Il matrimonio \u00e8 durato solo quattro anni: nel 2005 i due hanno divorziato e Charles ha rinunciato all'Islam.\nIl 3 agosto 2014 annuncia il suo cambio di nome da Charles Bronson a Charles Salvador, in onore di Salvador Dal\u00ed. Durante una visita in prigione il 13 febbraio 2017, Charles chiede all'attrice Paula Williamson di sposarlo e lei accetta. La cerimonia viene celebrata il 14 novembre dello stesso anno, nella cappella della prigione. La Williamson, che era gi\u00e0 nota alle cronache per i ruoli nelle soap opera \"Coronation Street\" e \"Valle di luna\", stava frequentando Charles in carcere da cinque mesi, dichiarando a tal proposito:\nTuttavia il matrimonio non avr\u00e0 un fortunato seguito poich\u00e9 poco dopo avverr\u00e0 il divorzio, e il 29 luglio 2019 la Williamson viene trovata senza vita nel suo appartamento di Leeds, a causa probabilmente di una overdose da cocaina e farmaci.\nBronson ha scritto molti libri sulle sue esperienze e sui prigionieri famosi che ha incontrato durante il suo internamento. Tra questi figurano i gemelli Kray. Essendo un fanatico di fitness, esercitato nei diversi anni trascorsi in segregazione, ha scritto anche un libro sul fitness in spazi ristretti."}
{"id": "4240271", "revid": "121658", "url": "https://it.wikipedia.org/wiki?curid=4240271", "title": "Elastic Society", "text": ""}
{"id": "4240275", "revid": "767487", "url": "https://it.wikipedia.org/wiki?curid=4240275", "title": "Aetheodontus besanensis", "text": "L'eteodonto (Aetheodontus besanensis) \u00e8 un pesce osseo estinto, appartenente ai perleidiformi. Visse nel Triassico medio (Anisico/Ladinico, circa 244-240 milioni di anni fa) e i suoi resti fossili sono stati ritrovati nei famosi giacimenti di Besano e Monte San Giorgio, tra Italia e Svizzera.\nDescrizione.\nQuesto pesce era di piccole dimensioni e solitamente non superava la lunghezza di 8 centimetri. Il corpo era fusiforme e il cranio era dotato di un muso smussato; la coda era quasi simmetrica. Le pinne erano ben sviluppate, e la pinna dorsale era posta appena dopo la met\u00e0 del corpo. La dentatura, ben sviluppata, era costituita da denti appuntiti simili a scalpelli sulla mascella e da un grande numero di denti molariformi sia nella mandibola che nell'arco palatale. Le scaglie erano piccole e romboidali, con uno spesso strato di ganoina. \nClassificazione.\nDescritto per la prima volta nel 1939 da Brough, \"Aetheodontus besanensis\" \u00e8 noto per alcuni fossili ben conservati provenienti dai giacimenti di Besano e di Monte San Giorgio. \"Aetheodontus\" sembrerebbe essere un tipico rappresentante dei perleidiformi, un gruppo eterogeneo di pesci ossei dalle caratteristiche miste, a met\u00e0 strada tra gli arcaici paleonisciformi e i pi\u00f9 derivati olostei. Caratteristiche dentarie simili si riscontrano anche in \"Meridensia\" e nel grande \"Colobodus\".\nPaleobiologia.\nLe grandi placche con denti molariformi sia sulla mandibola che sull'arco palatale indicano che questo pesce doveva nutrirsi di prede dal guscio duro. La posizione delle pinne potrebbero indicare che \"Aetheodontus\" fosse un nuotatore abbastanza veloce."}
{"id": "4240277", "revid": "22356", "url": "https://it.wikipedia.org/wiki?curid=4240277", "title": "Aetheodontus", "text": ""}
{"id": "4240281", "revid": "76069", "url": "https://it.wikipedia.org/wiki?curid=4240281", "title": "164215 Doloreshill", "text": "164215 Doloreshill \u00e8 un asteroide Amor. Scoperto nel 2004, presenta un'orbita caratterizzata da un semiasse maggiore pari a 2,1153000\u00a0UA e da un'eccentricit\u00e0 di 0,3959297, inclinata di 4,87854\u00b0 rispetto all'eclittica.\nDal 24 novembre 2007 al 22 gennaio 2008, quando 171433 Prothous ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 160512 Franck-Hertz.\nL'asteroide \u00e8 dedicato a Dolores H. Hill, studiosa di meteoriti."}
{"id": "4240283", "revid": "767487", "url": "https://it.wikipedia.org/wiki?curid=4240283", "title": "Besania", "text": "La besania (gen. Besania) \u00e8 un pesce osseo estinto, appartenente ai luganoiiformi. Visse nel Triassico medio (circa 244 - 240 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce era di piccole dimensioni e non superava la lunghezza di dieci centimetri. Era dotato di un corpo allungato e di scaglie alte nella zona dei fianchi, pi\u00f9 alte di quelle dell'assai simile \"Luganoia\". La bocca di \"Besania\" era molto piccola e posta in posizione molto anteriore, ed era dotata di denti piccoli e deboli. Le scaglie erano spesse e ricoperte di ganoina, e di forma romboidale. Al contrario di \"Luganoia\", \"Besania\" era dotato di ossa del cranio completamente lisce e le ossa parietali erano molto strette. \nClassificazione.\nIl genere \"Besania\" venne descritto per la prima volta nel 1939 da Brough, sulla base di resti fossili ritrovati a Besano, in Italia. La specie tipo \u00e8 Besania micrognathus. Un'altra specie, \"B. schaufelbergerae\", \u00e8 stata ritrovata nella formazione Prosanto in Svizzera. Sembra che \"Besania\" e l'affine \"Luganoia\" fossero vicini all'origine degli Halecostomi, nel piccolo ordine dei Luganoiiformes."}
{"id": "4240285", "revid": "767487", "url": "https://it.wikipedia.org/wiki?curid=4240285", "title": "Meridensia", "text": "La meridensia (Meridensia meridensis) \u00e8 un pesce osseo estinto, appartenente ai perleidiformi. Visse nel Triassico medio (Anisico/Ladinico, circa 244 \u2013 240 milioni di anni fa) e i suoi resti fossili sono stati ritrovati in Italia e Svizzera, nei famosi giacimenti di Besano e di Monte San Giorgio.\nDescrizione.\nSolitamente lungo una decina di centimetri, questo pesce possedeva un corpo allungato e fusiforme, con una testa dal muso corto e smussato. La dentatura marginale della mascella era costituita da piccoli denti aguzzi e conici, ma sulla mandibola erano presenti anche denti a punta ottusa e robusti, cos\u00ec come nella parte anteriore dell'arco palatale. Le pinne dorsale e anale erano moderatamente sviluppate, mentre la pinna caudale era profondamente biforcuta. Erano presenti quattro file orizzontali di scaglie lungo i fianchi moderatamente alte. Le ossa del cranio erano fittamente ornamentate con tubercoli irregolari e creste di ganoina. \nClassificazione.\nI primi fossili di questo animale vennero ritrovati nella zona di Besano e vennero inizialmente attribuiti al genere \"Pholidophorus\", prima da Bronn (1886) e poi da Giulio de Alessandri (1910), che istitu\u00ec la specie P. meridensis. Tuttavia, un riesame dei resti effettuato da Andersson nel 1916 indic\u00f2 che questa specie era effettivamente meritevole di un genere a s\u00e9 stante, \"Meridensia\", che venne poi attribuito alla famiglia Perleididae. \n\"Meridensia\" \u00e8 attualmente considerato un membro dei perleidiformi, un gruppo eterogeneo di pesci tipici del Triassico; rispetto ai membri tipici della famiglia Perleididae, tuttavia, \"Meridensia\" presenta importanti differenze nella forma del preopercolo e della mascella e nella presenza di numerose ossa postorbitali dotate di canali. Altre caratteristiche della dentatura richiamano \"Colobodus\" e \"Aetheodontus\".\nPaleobiologia.\nLa forma del corpo e delle pinne di \"Meridensia\" indicano che questo animale doveva essere piuttosto veloce e abile nel nuoto; la dentatura suggerisce che \"Meridensia\" fosse un predatore, anche se doveva catturare prede pi\u00f9 tenere rispetto a quelle che catturava l'assai simile \"Perleidus\"."}
{"id": "4240286", "revid": "767487", "url": "https://it.wikipedia.org/wiki?curid=4240286", "title": "Thoracopterus", "text": "Il toracottero (gen. Thoracopterus) \u00e8 un pesce osseo estinto, appartenente ai Peltopleuriformes. Visse nel Triassico medio-superiore (circa 235 - 205 milioni di anni fa) e i suoi resti fossili sono stati ritrovati in Europa e in Cina. Finora 5 specie sono state descritte, alcune con il corpo ricoperto da scaglie, altre completamente nude. La recente scoperta della specie Thoracopterus wushaensis in Cina meridionale ha ampliato la distribuzione geografica di questo pesce volante estendendola a tutta l'area una volta occupata dalla Tetide"}
{"id": "4240287", "revid": "287204", "url": "https://it.wikipedia.org/wiki?curid=4240287", "title": "187283 Jeffhopkins", "text": "187283 Jeffhopkins \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,7831807\u00a0UA e da un'eccentricit\u00e0 di 0,0975937, inclinata di 4,72384\u00b0 rispetto all'eclittica.\nL'asteroide \u00e8 dedicato a Jeffrey L. Hopkins, fotometrista amatoriale che studi\u00f2 e aiut\u00f2 a comprendere uno degli oggetti della galassia pi\u00f9 misteriosi: Epsilon Aurigae."}
{"id": "4240290", "revid": "287204", "url": "https://it.wikipedia.org/wiki?curid=4240290", "title": "Gran Premio Bruno Beghelli 2012", "text": "Il Gran Premio Bruno Beghelli 2012, diciassettesima edizione della corsa e valida come evento dell'UCI Europe Tour 2012 categoria 1.1, si svolse il 7 ottobre 2012, per un percorso totale di 196,3\u00a0km. Venne vinto dal danese Nicki S\u00f8rensen che termin\u00f2 la gara in 4h31'21\", alla media di 43,4\u00a0km/h."}
{"id": "4240291", "revid": "22356", "url": "https://it.wikipedia.org/wiki?curid=4240291", "title": "Ctenognathichthys", "text": "Lo ctenognatittide (gen. Ctenognathichthys) \u00e8 un pesce osseo estinto, appartenente ai Louwoichthyiformes. Visse nel Triassico medio (Anisico/Ladinico, circa 244 \u2013 240 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce, di medie dimensioni, poteva raggiungere una lunghezza di 20 centimetri. Era caratterizzato principalmente dalla dentatura: nella parte anteriore delle fauci, infatti, erano presenti enormi denti lunghi e aguzzi, leggermente ricurvi, simili a zanne. Il corpo era piuttosto massiccio, mentre le pinne anale e dorsale erano spostate nella parte posteriore del corpo. Il preopecolo era anch'esso di forma caratteristica, simile a un falcetto e con una parte dorsale orientata verticalmente e una parte ventrale larga e ricurva anteriormente. \nClassificazione.\nDescritta per la prima volta nel 1992 da Burgin, la specie tipo Ctenognathichthys bellottii \u00e8 nota per alcuni fossili ritrovati in Svizzera e in Italia, nei famosi giacimenti di Besano e di Monte San Giorgio. Altri fossili attribuiti a questa specie sono stati ritrovati a Perledo. La storia tassonomica di questo animale \u00e8 per\u00f2 particolarmente complessa, dal momento che la prima illustrazione di un esemplare di questa specie fu ad opera di de Alessandri nel 1910, che la attribu\u00ec al genere \"Heterolepidotus\" con il nome di \"H. bellottii\". \nIn ogni caso, \"Ctenognathichthys\" non \u00e8 assimilabile a \"Heterolepidotus\", ed \u00e8 stato in seguito ascritto ai perleidiformi, un gruppo eterogeneo di pesci ossei arcaici con caratteristiche intermedie tra quelle degli antichi paleonisciformi e dei pi\u00f9 derivati olostei. Un'altra specie attribuita al genere \"Ctenognathichthys\" \u00e8 \"C. hattichi\", proveniente dalla formazione Prosanto in Svizzera. \u00c8 possibile tuttavia che quest'ultima forma sia attribuibile al genere \"Luopingichthys\". Uno studio del 2020 ha permesso di chiarire che sia \"Ctenognathichthys\" che \"Luopingichthys\", in realt\u00e0, apparterrebbero all'ordine Louwoichthyiformes, distinti dai perleidiformi veri e propri per alcune caratteristiche del cranio. \nPaleobiologia.\n\"Ctenognathichthys\" doveva essere un pesce dall'etologia molto particolare: la dentatura costituita da elementi enormi, ricurvi e allungati doveva servire a rimuovere prede saldamente ancorate al substrato, forse alghe calcaree o ricci di mare."}
{"id": "4240294", "revid": "1480390", "url": "https://it.wikipedia.org/wiki?curid=4240294", "title": "Casa dei Grifi (Milano)", "text": "La Casa dei Grifi \u00e8 un edificio storico di Milano, situato in via Valpetrosa 5.\nStoria.\nIl palazzo era la dimora della casata dei Grifi, detti anche Griffi o Grifo, appaltatori della riscossione delle gabelle sotto gli Sforza. Il casato, di origini mercantili, ebbe fra i suoi esponenti influenti intellettuali della corte sforzesca. Si ricordano in particolare Leonardo, arcivescovo di Benevento e autore di poemi, e il fratello Ambrogio, archiatra alla corte di Ludovico il Moro, cui \u00e8 dedicata una cappella in San Pietro in Gessate.\nLa costruzione del palazzo fu iniziata alla fine del Quattrocento e terminata nel secolo successivo, in forme post-bramantesche. Fra le numerose vicende dell'edificio, nell'Ottocento fu sede dell'Albergo \"Gran Parigi\", capolinea della diligenza per Pavia. Nonostante ci\u00f2, ha conservato al suo interno una delle corti di stile rinascimentale meglio preservate a Milano.\nDescrizione.\nIl cortile rettangolare, che ai piani superiori \u00e8 stato trasformato con i caratteristici ballatoi a ringhiera milanesi, presenta ancora il portico bramantesco al pian terreno. Il portico, su tre lati, \u00e8 costituito da arcate a tutto sesto in cotto, rette da colonne in granito con capitelli compositi. \nLe volte a vela sono coperte da una decorazione a monocromo su fondo blu, con grottesche a graffio.\nLo stemma del casato con il grifo rampante \u00e8 ripetuto sui capitelli di pietra calcarea entro scudi a testa di cavallo. La decorazione \u00e8 completata da tondi in pietra inclusi fra gli archi, raffiguranti profili di imperatori e personaggi dell'antichit\u00e0, e dalle insolite teste a tutto tondo inserite agli angoli. La decorazione \u00e8 attribuita a Benedetto Briosco, come anche il sepolcro di Ambrogio Grifi custodito in San Pietro in Gessate."}
{"id": "4240295", "revid": "86599", "url": "https://it.wikipedia.org/wiki?curid=4240295", "title": "148780 Altjira", "text": "148780 Altjira \u00e8 un oggetto transnettuniano. Scoperto nel 2001, presenta un'orbita caratterizzata da un semiasse maggiore pari a 44,0652543\u00a0UA e da un'eccentricit\u00e0 di 0,0631589, inclinata di 5,20346\u00b0 rispetto all'eclittica.\nL'asteroide \u00e8 dedicato ad Altjira, principale divinit\u00e0 degli aborigeni Arrernte."}
{"id": "4240296", "revid": "767487", "url": "https://it.wikipedia.org/wiki?curid=4240296", "title": "Paul Hardcastle", "text": "Biografia.\nDopo aver studiato pianoforte, nei primi anni '80, Hardcastle suon\u00f2 le tastiere in diversi singoli dell'etichetta discografica Oval per molti gruppi e artisti musicali.\nSuccessivamente, nel 1985, decise di intraprendere una carriera solista, specializzandosi in musica disco.\nQuesta incominci\u00f2 con il disco \"Zero One\", frutto di una collaborazione con il gruppo funk Universal Funk.\nDa questo esperimento vennero pubblicati due singoli: \"Rain Forest\" e \"Sound Chaser\". Questi entrarono immediatamente nelle classifiche di musica dance, specialmente \"Rain Forest\" che si posizion\u00f2 al numero 57 della Hot 100. Subito dopo Hardcastle pubblic\u00f2 una cover di un pezzo dei D-Train \"You're The One For Me\", unita con altre due sue composizioni, \"AM\" e \"Daybreak\".\nSempre nello stesso anno, pubblica il suo album di debutto, \"Paul Hardcasle\", ricco di brani da discoteca come \"King Tut\", \"Just for Money\", \"Central Park\", \"Better\" e\"19\". Quest'ultima \u00e8 una delle canzoni pi\u00f9 note del musicista britannico ed \u00e8 incentrata sulla partecipazione, da parte degli americani alla guerra del Vietnam e l'effetto che questa ebbe sui soldati coinvolti.\nDopo questa canzone, Hardcastle pubblic\u00f2: \"Don't Waste My Time\" (con la voce di Carol Kenyon) che raggiunse la posizione numero 8 nella Official Singles Chart, \"The Wizard\", che \u00e8 diventata la colonna sonora per la trasmissione televisiva Top of the Pops e \"The Voyager\", che \u00e8 stato utilizzato per il programma della BBC, \"Holiday\".\nDopo il 1986, Paul Hardcastle inizi\u00f2 a occuparsi principalmente di colonne sonore per show televisivi (infatti, scrisse il tema principale di \"Saturday Live\") e remix di alcuni lavori, alcuni di artisti come Five Star, Barry White, Third World, Sinitta, Johnny Logan, Hiroshima e Ian Dury.\nNel 1988 pubblica il suo primo (e unico) concept album, \"No Winners\", che si concentra sugli effetti distruttivi della corsa agli armamenti della Guerra Fredda.\nDa qui, egli cambia rotta e si tuffa nell'universo del free jazz. Diventer\u00e0 una delle icone pi\u00f9 rappresentative di questo stile, soprattutto nel 2000 con il singolo \"Desire\".\nHardcastle ha registrato diversi album smooth jazz, alternando uscite sotto i nomi di \"Kiss The Sky\", \"The Jazzmasters\", e \"Hardcastle\". In questi lavori vi \u00e8 la collaborazione con alcuni cantanti (come Helen Rogers, Becki Biggins, e Margo LeDuc) e sassofonisti tra cui Gary Barnacle, Snake Davis, Phil Todd, Tony Woods, e Rock Hendricks.\nTutti questi rilasci sono stati poi riprodotti su radio smooth jazz negli Stati Uniti. Paul quindi nel 2008 vinse come miglior artista jazz nella \"Smooth of the Year Award\".\nVita personale.\nAppassionato di motociclette, Paul Hardcastle \u00e8 sposato con Dolores Baker da cui ha avuto tre figli: Maxine (aprile 1986) Paul Jr. (agosto 1990) e Ritchie (maggio 1997)."}
{"id": "4240297", "revid": "22356", "url": "https://it.wikipedia.org/wiki?curid=4240297", "title": "Eoeugnathus", "text": "L'eoeugnato (Eoeugnathus megalepis) \u00e8 un pesce osseo estinto, appartenente ai Panxianichthyiformes. Visse nel Triassico medio (circa 240 milioni di anni fa) e i suoi resti fossili sono stati ritrovati in Europa."}
{"id": "4240302", "revid": "121658", "url": "https://it.wikipedia.org/wiki?curid=4240302", "title": "Mekons", "text": ""}
{"id": "4240303", "revid": "287204", "url": "https://it.wikipedia.org/wiki?curid=4240303", "title": "156990 Claerbout", "text": "156990 Claerbout \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,6779144\u00a0UA e da un'eccentricit\u00e0 di 0,0344997, inclinata di 22,99879\u00b0 rispetto all'eclittica.\nL'asteroide \u00e8 dedicato a Jon Claerbout, un prolifico contributore nel campo della sismologia: apr\u00ec la strada alla interferometria sismica, usata per lo studio dell'interno del Sole."}
{"id": "4240304", "revid": "1543377", "url": "https://it.wikipedia.org/wiki?curid=4240304", "title": "Ipotesi O'Callaghan", "text": "L'ipotesi O'Callaghan riguarda la possibile identificazione del manoscritto 7Q5 ritrovato a Qumran con un brano del vangelo secondo Marco.\nIl dibattito.\nNel 1972 il papirologo gesuita spagnolo Jos\u00e9 O'Callaghan propose l'identificazione di alcuni frammenti ritrovati nella cava 7 di Qumran con piccoli brani del Nuovo Testamento; tra questi l'identificazione pi\u00f9 ampia e importante era quella di 7Q5 con Marco , che richiedeva per\u00f2 di presupporre alcune eccezioni al testo normale del vangelo. Poich\u00e9 C.H. Roberts aveva datato paleograficamente 7Q5 al periodo 50 a.C.-50 d.C., O'Callaghan dat\u00f2 7Q5 al 50 d.C., facendo di 7Q5 il pi\u00f9 antico manoscritto dei vangeli conservatosi, scritto al massimo vent'anni dopo la morte di Ges\u00f9.\nQuesta identificazione \u00e8 molto importante nel dibattito sulla datazione dei vangeli, dato che gli studiosi datano generalmente il \"Vangelo secondo Marco\" poco dopo il 70. L'identificazione di O'Callaghan, pur registrando alcuni consensi, ha per\u00f2 incontrato il sostanziale scetticismo del mondo accademico.\nIl lavoro di O'Callaghan.\nO'Callaghan rest\u00f2 colpito dalla combinazione di lettere greche \u201c\u03bd\u03bd\u03b7\u03c3\u201d (\"NNES\"), che apparivano chiaramente leggibili nella quarta riga del papiro. Inizialmente gli studiosi pensarono alla parola \u201c\u1f10\u03b3\u03ad\u03bd\u03bd\u03b7\u03c3\u03b5[\u03bd]\u201d, ovvero \u201cgener\u00f2\u201d, e che fosse quindi da attribuire ad una delle tante genealogie presenti nell'Antico Testamento. Non c'era per\u00f2 sintonia con le altre lettere del papiro e, per O'Callaghan, non c'era affinit\u00e0 con nessuno dei testi biblici o con i testi della letteratura greca. Nessun testo adattabile quindi, e ci\u00f2 acu\u00ec la curiosit\u00e0 di O'Callaghan, che cerc\u00f2 tutte le parole greche che contengono al suo interno la sequenza di lettere \u201c\u03bd\u03bd\u03b7\u03c3\u201d, fino ad arrivare al nome del lago di Galilea: \u0393\u03b5\u03bd\u03bd\u03ae\u03c3\u03b1\u03c1\u03b5\u03c4 (\"Gennesaret\"). Nell'Antico Testamento esiste una sola occorrenza di questa parola: in . In tutti gli altri passi dell'Antico Testamento si nomina il lago chiamandolo Cheneret o Chenara. Ma nessuna delle lettere del 7Q5 coincideva con quel passo dei Maccabei. Si prov\u00f2 allora, tra lo scetticismo generale, ad adattarlo con il Nuovo Testamento, e il papiro sembr\u00f2 adattarsi al . Cos\u00ec O'Callaghan, nel 1972, pubblic\u00f2 un articolo in cui spiegava i risultati del suo lavoro.\nFu l'inizio di un intenso dibattito che coinvolse la comunit\u00e0 scientifica internazionale. Secondo O'Callaghan \"l'apporto dell'identificazione di 7Q5 sta nell'esserci avvicinati al Ges\u00f9 storico, che questa identificazione permette. Secondo alcuni studiosi si era interrotta la linea di unione con il Cristo storico, perch\u00e9 - secondo costoro - non sapremmo niente di lui. Invece risulta che, se adesso siamo in possesso di un papiro dell'anno 50 d.C., e del Vangelo di Marco, significa che abbiamo stabilito il contatto, mediante la testimonianza di un papiro, con il Cristo storico\".\nAlla met\u00e0 degli anni ottanta, il papirologo tedesco Carsten Peter Thiede riprese l'ipotesi di O'Callaghan, avanzando l'ipotesi detta \"il Nuovo Testamento a Qumran\", secondo la quale, contrariamente a quanto sostenuto dalla maggioranza degli studiosi, a Qumran erano presenti anche opere del Nuovo Testamento, che Thiede affermava di aver trovato nei frammenti 7Q4 e 7Q11-14, oltre che nel 7Q5, riprendendo dunque l'ipotesi di O'Callaghan.\nTesi contrarie all'identificazione di O'Callaghan.\nIl dibattito \u00e8 andato avanti, con Thiede che ha perfezionato le sue identificazioni e ha avanzato ipotesi sulle modalit\u00e0 con le quali un testo cristiano sarebbe finito in un centro esseno, finch\u00e9 nel 1999 Stefan Enste ha pubblicato una revisione critica delle ipotesi di O'Callaghan e Thiede, evidenziandone le debolezze; sebbene non abbia proposto alcuna identificazione alternativa a quelle gi\u00e0 avanzate da altri (come quella con il \"Libro di Enoch\" 15,9d-10 o con \"Zaccaria\" 7,4-5), \u00ab\u00e8 riuscito a confermare l'opinione generale degli studiosi che questa identificazione sia improbabile\u00bb.\nTesi favorevoli all'identificazione di O'Callaghan.\nSulla base dell'elenco compilato da Gianluigi Bastia, i pareri degli studiosi pi\u00f9 autorevoli si dividono pi\u00f9 o meno equamente tra favorevoli e contrari all'identificazione di O'Callaghan, \u201cma \u00e8 significativo che gli esperti di papirologia greca sono in maggior parte favorevoli, mentre i pareri contrari si registrano soprattutto tra gli esperti di papirologia ebraica o di critica testuale\u201d.\nTra coloro che sostengono l'identificazione di 7Q5 con Mc 6,52-53 si possono citare: Herbert Hunger, Ferdinand Rohrhirsch, Hugo Staudinger, Harald Riesenfeld, Ignace de la Potterie, Enrico Galbiati, Giuseppe Ghiberti, Luis Alonso Schockel, Joan Maria Vernet (si veda \u00abRivista Biblica\u00bb XLVI 1998, pp.\u00a043\u201360), Marta Sordi, Aristide Malnati e la presidentessa onoraria dell'Associazione Internazionale di papirologia Orsolina Montevecchi.\nOrsolina Montevecchi, ordinaria di papirologia all'Universit\u00e0 Cattolica di Milano, \u00e8 stata presidentessa dell'Association Internationale des Papyrologues dal 1983 al 1989 e presidentessa onoraria dal 1989. Nel 1994 disse sull'argomento: \u201cMi pare giunto il tempo di inserire il frammento 7Q5 nella lista ufficiale dei papiri del Nuovo Testamento\u201d. \u201cCome papirologa posso asserire che l'identificazione mi pare sicura. Le cinque linee che sono visibili e che formano il frammento corrispondono al passaggio del sesto capitolo di Marco, vv. 52 e 53. \u00c8 estremamente improbabile una corrispondenza con un altro testo\u201d. Per Albert Dou, professore di matematica all'universit\u00e0 di Madrid e membro dell'Accademia reale di Scienze, la possibilit\u00e0 che il 7Q5 non sia identico ai versetti 52-53 del cap. 6 del vangelo di Marco, \u00e8 di 1 su 900 miliardi.\nAnalisi filologica e sticometrica.\nSecondo l'analisi del frammento effettuata da Rainer Riesner, l'identificazione di 7Q5 con il testo di Marco naufraga nel fatto che nella riga due non pu\u00f2 leggersi \"\u03b1\u03c5] T\u03a9\u039d \u0397 [\u03ba\u03b1\u03c1\u03b4\u03b9\u03b1\" (\u201cil loro cuore\u201d). Alla lettera \"\u03a9\" segue uno \"iota adscriptum\", come gi\u00e0 venne proposto nella prima edizione. La stessa serie di lettere \"T\u03a9I\" con il successivo spazio (!) si trova anche in 7Q15. Probabilmente anche la fine della riga 3 di 7Q5 deve completarsi con \"T\u03a9[I]\". La riga 2 due di 7Q5 \u00e8 quindi da leggere in parte sicuramente, in parte ipoteticamente (punteggiata), come \"T\u03a9I A\", e da ritenere quindi inconciliabile con Marco 6,52. La tesi di Riesner \u00e8 per\u00f2 respinta dai sostenitori dell'ipotesi di O'Callaghan che, dopo aver fatto esaminare al microscopio il papiro 7Q5 dal Dipartimento di Investigazione e Scienza Forense della Polizia Nazionale di Israele, nell'aprile del 1992, e dopo aver riscontrato che nel tratto verticale, nella parte superiore, discende parte del tratto obliquo corrispondente ad una \u00abN\u00bb, continuano ad affermare con maggiore convinzione il riconoscimento del papiro 7Q5 come parte del vangelo secondo Marco. In effetti la perizia ha messo in evidenza la presenza di un piccolo tratto obliquo di inchiostro che parte in alto a sinistra del presunto iota: \"potrebbe essere ci\u00f2 che \u00e8 rimasto della barretta diagonale di una N\".. Sul risultato della perizia israeliana non tutti sono d'accordo. Per esempio Aristide Malnati ha proposto che la lettera sia invece una M, e quindi che ci sia un errore abbastanza diffuso tra gli scrittori di lingua madre greca, \"ma purtroppo nel papiro non abbiamo esempio di un'altra lettera simile da confrontare con quella ricostruita\". L'ipotesi di Malnati, anch'egli sostenitore del riconoscimento effettuato da O'Callaghan, non pregiudica l'identificazione con Marco 6,52-53. Voce contraria quella di Ernest Muro che, pur non contestando la scientificit\u00e0 e l'autorevolezza della perizia israeliana, stigmatizza le interpretazioni date alla medesima, sottolineando che i tratti evidenziati non definiscono univocamente e in maniera inoppugnabile una N\".\nSecondo l'analisi effettuata da James Charlesworth, sul piccolo frammento solo dieci lettere sono ben leggibili e l'unica parola certa \u00e8 un semplice \"and\" (\"KAI\") [in italiano \"e\"]. L'identificazione con Marco 6:52-53 \u00e8 stata ispirata dalla sequenza di lettere \"NNH\u03a3\", che potrebbe essere parte del nome locale \"Gennesaret\" (\"NNH\u03a3\") o parte di una forma verbale greca come \"\u03b5\u03b3\u03b5\u03bd\u03bd\u03b7\u03c3\u03b5\u03bd\" o qualcosa d'altro. Se l'identificazione con Marco 6:52-53 fosse corretta, ci sarebbero almeno tre principali differenze testuali fra il testo del Vangelo e quella piccola porzione di testo contenuta nel frammento: le parole \"\u03b5\u03c0\u03af \u03c4\u03b7\u03bd \u03b3\u03b7\u03bd\" (6:53) non possono trovare posto nello spazio a sinistra, la parola \"\u03b4\u03af\u03b1\u03c0\u03b5\u03c1\u03b1\u03c3\u03b1\u03bd\u03c4\u03b5\u03c2\" (6:53) sarebbe risultata grossolanamente errata, poich\u00e9 il frammento legge \"\u03c4\" invece di \"\u03b4\", ma una forma come \"\u03c4\u03af\u03b1\u03c0\u03b5\u03c1\u03b1\u03c3\u03b1\u03bd\u03c4\u03b5\u03c2\" \u00e8 del tutto improbabile. Infine, nella riga 2 la lettura proposta \"\u03b1\u03c5] \u03c4\u03c9\u03bd\u03b7 [\u03ba\u03b1\u03c1\u03b4\u03af\u03b1\" \u00e8 impossibile, perch\u00e9 il testo non pu\u00f2 essere trascritto \"T\u03a9N\", ma come \"T\u03a9I\", con iota adscriptum, che costituisce una forma grammaticale completamente diversa da Marco 6:52-53. \u00abPertanto, \u00e8 assolutamente impossibile che 7Q5 rappresenti il testo di Marco 6:52-53\u00bb.\nAnche l'analisi di Charlesworth viene per\u00f2 respinta dai sostenitori dell'ipotesi neotestamentaria, soprattutto in riferimento all'assenza delle parole \"\u03b5\u03c0\u03af \u03c4\u03b7\u03bd \u03b3\u03b7\u03bd\" (6m53) e al cambio \u03b4/\u03c4 (delta/tau) nella parola \"\u03b4\u03af\u03b1\u03c0\u03b5\u03c1\u03b1\u03c3\u03b1\u03bd\u03c4\u03b5\u03c2\".\nI sostenitori di O'Callaghan hanno avanzato diverse opinioni in merito, tra le quali quella dell'omissione delle parole \"\u03b5\u03c0\u03af \u03c4\u03b7\u03bd \u03b3\u03b7\u03bd\" perch\u00e9 non necessarie per spiegare il concetto. Una tesi alla quale si oppose, tra gli altri, il cardinale Carlo Maria Martini, cos\u00ec motivata per\u00f2 da O'Callaghan: \u201cOmissioni analoghe a \u03b5\u03c0\u03af \u03c4\u03b7\u03bd \u03b3\u03b7\u03bd sono casi conosciuti ed accettati. Lo stesso C.H. Roberts, quando pubblico il celebre papiro 52, quello del vangelo secondo Giovanni, realizz\u00f2 l'identificazione omettendo alcune lettere. Nel testo originario di Giovanni, 18,37-38, c'\u00e8 una ripetizione, che dice: \u2018Io per questo (\"eis touto\") sono nato e per questo (\"eis touto\") sono venuto al mondo'. La seconda occorrenza di \u2018eis touto\u2019, che \u00e8 la lettura ordinaria del testo oggi conservato, per ragione sticometriche fu omessa dallo stesso Roberts, guidato dalla verticalit\u00e0 delle lettere del testo nel margine destro del papiro, considerando il suo testo come una variante pi\u00f9 breve. Nonostante ci\u00f2 \u00e8 nota l'accoglienza entusiasta e la generale accettazione del papiro 52 datato al 125\u201d.\nNaturalmente l'omissione non deve pregiudicare il significato del testo, e in effetti, nel caso di \u201c\u03b5\u03c0\u03af \u03c4\u03b7\u03bd \u03b3\u03b7\u03bd\u201d, queste parole sono ridondanti.\nO'Callaghan cita tuttavia anche un altro caso, quello del papiro 45 che corrisponde a , dove sono omesse le parole \u201ceis t\u00f2 per\u00e0n\u201d, ovvero \u201call'altra riva\u201d rispetto al testo noto oggi. La traduzione letterale del passo \u00e8 la seguente: \u201cE passato in una barca di nuovo all'altra riva, si radun\u00f2 una folla grande attorno a lui, ed egli stava presso il mare\u201d. Ebbene nel papiro 45 mancano le parole \u201ceis t\u00f2 per\u00e0n\u201d, le parole \u201csu una barca\u201d (\u201cen t\u00f2i ploioi\u201d), e la parola \u201cdi nuovo\u201d (\u201cp\u00e0lin\u201d), quindi il testo \u00e8 il seguente: \u201cE passato, si radun\u00f2 una folla grande attorno a lui, ed egli stava presso il mare\u201d. Si noti che l'omissione di \u201ceis t\u00f2 per\u00e0n\u201d \u00e8 legata al verbo passare (\u201cdieperasen\u201d), lo stesso verbo del contestato papiro 7Q5. Claude Boismard si oppose a questa analisi ricordando che l'omissione in Marco 6,53-54 non \u00e8 presente in nessun papiro e ricordando che quel passo ha un parallelo sinottico in , e anche qui i papiri trovati mostrano l'esistenza di \u201c\u03b5\u03c0\u03af \u03c4\u03b7\u03bd \u03b3\u03b7\u03bd\u201d senza omissioni.\nIn riferimento invece al cambio \u03b4/\u03c4 (delta/tau) nella parola \"\u03b4\u03af\u03b1\u03c0\u03b5\u03c1\u03b1\u03c3\u03b1\u03bd\u03c4\u03b5\u03c2\", obiezione sollevata da quanti contestano l'attribuzione al vangelo secondo Marco del papiro 7Q5, i sostenitori dell'ipotesi di O'Callaghan ritengono di avere un asso nella manica. Siamo nella prima riga dopo il \"ka\u00ec\". Ci aspetteremmo il verbo \"\u03b4\u03af\u03b1\u03c0\u03b5\u03c1\u03b1\u03c3\u03b1\u03bd\u03c4\u03b5\u03c2\" (\"diaper\u00e0santes\", avendo compiuto la traversata), ma invece della delta iniziale si trova una tau greca. La risposta a questa obiezione viene da Gerusalemme: quando Erode il Grande ricostru\u00ec il tempio fece collocare, sul secondo muro, un'iscrizione che proibiva l'entrata ai non giudei, pena la morte. L'iscrizione \u00e8 menzionata da Giuseppe Flavio nella sua opera \"Antichit\u00e0 giudaiche\". Due copie letterali di questa pietra sono state trovate dagli archeologi e si trovano una a Istanbul e una al Museo Rockefeller di New York. Alla linea 1 la parola greca \u201cMedena\u201d (\u201cnessuno\u201d) \u00e8 scritta \u201cMethena\u201d, e alla linea 3, al posto di \u201cdryphakton\u201d (\u201cbalaustra\u201d) \u00e8 scritto \u201ctryphakton\u201d. Quest'ultima parola si adatta perfettamente al caso del 7Q5 di Qumran.\nProposta di identificazione di O'Callaghan.\nGli argomenti avanzati da O'Callaghan in favore dell'identificazione con il brano di Marco sono vari:\nDi contro, esistono diverse argomentazioni contro tale identificazione:\nIl vero problema dell'attribuzione di O'Callaghan non sono tanto le singole contestazioni di cui sopra che, singolarmente prese sono tutte spiegabili e note in papirologia, ma piuttosto il fatto che cos\u00ec tante eccezioni dovrebbero coesistere in un frammento di dieci lettere appena.\nRestauro digitale del frammento.\nL'originale papiro 7Q5, in seguito alla controversia sulla presunta lettera \u03bd (\"ny\") del secondo rigo, che O'Callaghan interpretava come lettera finale del pronome \u03b1\u03c5\u03c4\u03c9\u03bd, fu sottoposto nell'aprile del 1992 al controllo del Dipartimento di Investigazione e Scienza Forense della Polizia Nazionale di Israele. In quel contesto, con gli apparati della tecnologia moderna, concretamente con lo stereomicroscopio, si stabil\u00ec che nel tratto verticale, nella parte superiore, discende parte del tratto obliquo corrispondente ad una \u00abN\u00bb. Una constatazione che port\u00f2 lo stesso O'Callaghan ad affermare: \"\u00c8 dunque scientificamente provato che nel tratto verticale a cui ci riferiamo, nella parte superiore, discendeva parte del tratto obliquo discendente corrispondente ad una \u00abN\u00bb\".\nSul risultato della perizia della polizia israeliana non tutti sono d'accordo e, nel 2009, la professoressa Amelia Sparavigna del Dipartimento di Fisica del Politecnico di Torino ha provveduto a sottoporre un'immagine del frammento 7Q5 ad un'analisi digitale. L'analisi, che si \u00e8 concentrata sempre sulla lettera che O'Callaghan interpretava come finale del pronome \u03b1\u03c5\u03c4\u03c9\u03bd, tende ad escludere questa identificazione (fondamentale per l'attribuzione a Marco): il tratto diagonale interpretato come \u03bd sarebbe in realt\u00e0 un difetto del papiro e non conterrebbe inchiostro.\nIl seminario di Eichst\u00e4tt.\nDal 18 al 20 ottobre 1991, presso l'Universit\u00e0 Cattolica di Eichst\u00e4tt, in Germania, si \u00e8 svolto un simposio internazionale dedicato al problema del Nuovo Testamento a Qumran e, nello specifico, alla discussa attribuzione del frammento 7Q5 a Marco 6:52-53, proposta da J. O'Callaghan.\nTra gli intervenuti i nomi pi\u00f9 prestigiosi della papirologia mondiale: Carsten Peter Thiede (invitato non partecip\u00f2), Herbert Hunger, James Charlesworth, Camille Focant, Ferdinand Rohrhirsch, Rainer Riesner, Earle Ellis, W.A. Slaby, B. Pixner, B. Schwank, E. Ruckstuhl, H. Burgmann, S.R. Pickering.\nTra gli argomenti toccati i rapporti tra la setta degli esseni e il cristianesimo primitivo, e la possibile data di composizione del Vangelo di Marco basandosi sulle citazioni dei primi Padri della Chiesa.\nI 16 professori intervenuti, che si sono divisi tra favorevoli e contrari all'identificazione del 7Q5 con Marco, \u201channo confermato la validit\u00e0 e la seriet\u00e0 dello studio di O'Callighan\u201d."}
{"id": "4240308", "revid": "287204", "url": "https://it.wikipedia.org/wiki?curid=4240308", "title": "192686 Aljuroma", "text": "192686 Aljuroma \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6751807\u00a0UA e da un'eccentricit\u00e0 di 0,3751921, inclinata di 11,30875\u00b0 rispetto all'eclittica.\nIl nome dell'asteroide \u00e8 l'insieme dei nomi dei suoi nipoti: Alexandra, Juri, Robin e Marlene."}
{"id": "4240309", "revid": "287204", "url": "https://it.wikipedia.org/wiki?curid=4240309", "title": "Il numero della bestia", "text": "Il numero della bestia (\"The Number of the Beast\") \u00e8 un romanzo di fantascienza di Robert A. Heinlein pubblicato nel 1980.\nNel romanzo il numero della bestia si rivela essere non 666, ma formula_1, o 10.314.424.798.490.535.546.171.949.056, ovvero il numero di universi paralleli raggiungibili mediante la macchina \"continua\".\nStoria editoriale.\nLa prima edizione del 1980 (del 1979 secondo un'altra fonte), in paperback, \u00e8 stata illustrata in copertina e all'interno da Richard M. Powers. Estratti del romanzo sono stati pubblicati a puntate nei numeri di ottobre e novembre 1979 della rivista \"Omni\".\nLa traduzione italiana di Giacomo Gramegna \u00e8 stata pubblicata dalla Sonzogno nel maggio 1981, nella collana I Super e nel novembre di quello stesso anno, dalla Euroclub nella collana Grandi Scrittori di Fantascienza.\nTrama.\nIl romanzo consiste di una serie di voci dal diario di ciascuno dei quattro protagonisti: Zebadiah John Carter, la programmatrice Dejah Thoris \"Deety\" Burroughs Carter, suo padre, il professore di matematica Jacob Burroughs e la \"socialite\" Hilda Corners. I nomi \"Dejah Thoris\", \"Burroughs\" e \"Carter\" sono esplicite citazioni di John Carter e Dejah Thoris, i protagonisti dei romanzi di Barsoom (Marte) di Edgar Rice Burroughs.\nI quattro viaggiano nell'astronave \"Gay Deceiver\" di Zebadiah, che \u00e8 stata equipaggiata con la \"macchina continua\" e armata dalla Australian Defence Force. La macchina continua \u00e8 stata costruita dal professore Burroughs mentre stava formulando le sue teorie sulla geometria non euclidea n-dimensionale. Nell'ambientazione del romanzo l'universo contiene sei dimensioni: le tre spaziali del mondo reale e tre dimensioni temporali - \"t\", la dimensione temporale del mondo reale, \"\u03c4\" (tau) e \"\u0442\" (teh). La macchina continua pu\u00f2 viaggiare in tutti e sei gli assi dimensionali e permette di spostarsi in diversi universi immaginari, come la terra di Oz, cos\u00ec come nel tempo. Un tentativo di visitare Barsoom li porta in una versione di Marte apparentemente sotto il governo coloniale dell'Impero britannico, ma verso la fine del romanzo uno dei personaggi ricorrenti di Heinlein, Lazarus Long suggerisce che potrebbero aver viaggiato fino a Barsoom, e che il suo stato \"coloniale\" potrebbe essere un'illusione imposta a loro dai telepati barsoomiani:\nStile di scrittura.\nIl romanzo \u00e8 una via di mezzo tra una parodia e un omaggio nel suo uso deliberato dello stile pulp delle riviste degli anni trenta. Molte delle trame e dei personaggi derivano direttamente dai pulp, come appare gi\u00e0 dalle prime parole del romanzo:\n\"Il numero della bestia\" contiene molti \"inside joke\" e riferimenti all'autore. Il nome di ogni antagonista \u00e8 un anagramma del nome reale o di penna di Robert o di sua moglie Virginia Heinlein.\nCome in molti dei suoi ultimi lavori compaiono le ipotesi di solipsismo, ma in questo libro lo sviluppa in un'idea che chiama \"World as Myth\" (\"il mondo come mito\") \u2014 l'idea che gli universi siano creati dall'atto di immaginarli, cos\u00ec che tutti i mondi immaginari sono in effetti reali.\nCritica.\nJack Kirwan scrisse sul \"National Review\" che il romanzo \u00abparla di due uomini e due donne in un safari temporale in questo e altri universi. Ma descrivere \"Il numero della bestia\" in questa maniera \u00e8 come dire che \"Moby Dick\" parla di un tizio con la gamba di legno che cerca di catturare un pesce\u00bb; prosegue nel dire che Heinlein celebra la \u00abpersona competente\u00bb.\nSue K. Hurwitz dice nella sua recensione per il \"School Library Journal\" che \u00e8 un catalogo dei peccati di Heinlein come autore; \u00e8 \"sophomore\", sessista, militante di destra ed eccessivamente prolisso, chiudendo e commentando che la chiusura del libro \u00e8 una \u00abdevastante parodia di una convention di fantascienza \u2014 gli appassionati del genere si rotoleranno dal ridire. \u00c8 spazzatura, ma dalla cima della pila\u00bb."}
{"id": "4240313", "revid": "73843", "url": "https://it.wikipedia.org/wiki?curid=4240313", "title": "Franco Zuccal\u00e0", "text": "Biografia.\nFranco Zuccal\u00e0 ha scritto il suo primo articolo nel 1958 sul \"Corriere di Sicilia\" di Catania, la citt\u00e0 dove \u00e8 nato il 22 settembre 1940.\nGiornalista della Rai, ha ricoperto il ruolo di inviato speciale, divenendo poi capo redattore. Nella tv di stato ha lavorato per \"La Domenica Sportiva\", \"Novantesimo minuto\", il \"Tg1\" e molte rubriche televisive.\nHa anche trasmesso dodici anni per la \"Rai Corporation\" di New York, per la Televisione svizzera italiana e ha lavorato per molte testate come redattore, inviato, caporedattore: \"La Sicilia\", \"La Gazzetta dello Sport\", \"Il Giornale\" e \"Tuttosport\". Da venti anni \u00e8 editorialista della agenzia giornalistica \"Italpress\", per la quale realizza anche servizi calcistici e documentari per Italpress TV.\nNella sua carriera ha intervistato personaggi importanti come Nelson Mandela, Henry Kissinger, Sophia Loren e molti altri, a parte quelli del calcio: Pel\u00e9, Diego Armando Maradona, Alfredo Di St\u00e9fano ecc. A partire dal 1966 ha seguito dieci Mondiali, quattro Olimpiadi, otto Europei e due Coppe d'Africa.\nHa realizzato circa sessanta documentari di costume in Australia, Sud Africa, USA, Sudamerica, Asia, visitando nel complesso oltre 150 paesi.\nCon i suoi documentari ha partecipato nel 2021 al Festival del Cinema di Frontiera di Marzamemi.\nRiconoscimenti.\nAl Festival Mondiale del Cinema Sportivo \u00e8 stato insignito della Ghirlanda d'onore. \nHa ricevuto la Laurea honoris causa in Scienza delle Comunicazioni fra le mura della Columbia University di New York.\nAlla vigilia dell'amichevole Italia-Germania del 15 novembre 2013 allo Stadio Giuseppe Meazza, ha ricevuto dal CT Cesare Prandelli e dal capitano Gianluigi Buffon, a nome della FIGC, la maglia azzurra numero 50 per il suo mezzo secolo di inviato speciale al seguito della Nazionale."}
{"id": "4240314", "revid": "15756", "url": "https://it.wikipedia.org/wiki?curid=4240314", "title": "COMFORAER", "text": "Il COMFORAER, Il Comando delle Forze aeree della Marina Militare, alle dipendenze del Comando in capo della Squadra navale, ha sede nel comprensorio di Santa Rosa (Roma), ed ha alle dipendenze organiche tutti i velivoli della Marina Militare, sia ad ala fissa sia ad ala rotante, dislocati nelle basi a terra, ed \u00e8 responsabile del loro addestramento, approntamento ed impiego. Il Comandante \u00e8 il Contrammiraglio Marco Casapieri dal 7 Luglio 2021. \u00c8 contemporaneamente anche capo del 6\u00ba Reparto Aeromobili dello Stato maggiore della Marina.\nStoria.\nIstituito nel 1999, il COMFORAER \u00e8 operativo formalmente dal 1\u00ba gennaio 2000 e ha ricevuto la bandiera di combattimento il 10 giugno 2005, dall'allora Presidente della Repubblica Carlo Azeglio Ciampi. Il COMFORAER si occupa della gestione delle basi aeree e dei gruppi di volo dell'Aviazione Navale e dell'addestramento degli equipaggi e del personale specialistico, unitamente al supporto tecnico-logistico.\nOrganizzazione.\nDal COMFORAER dipendono le tre basi di Luni, Catania e Grottaglie e la Sezione Aerea (SEZAER) di Pratica di Mare La componente elicotteristica, costituita da elicotteri EH-101, NH-90 e AB-212. , si articola in 5 gruppi elicotteri dislocati nelle basi di Luni, Grottaglie e Catania, mentre la componente aerea \u00e8 dislocata in parte presso la Stazione Aeromobili di Grottaglie con quattordici AV-8BII plus e due AV-8B Trainers e in parte presso l'aeroporto di Pratica di Mare, dove si trovano i velivoli Piaggio P-180.\nMARISTAELI - Catania.\nMARISTAELI - Catania \u00e8 considerata la \"culla\" dellAviazione Navale Italiana, in quanto vi si tengono tutti i corsi per gli specialisti tecnici, ufficiali e sottufficiali, e per gli operatori di volo ed \u00e8 pertanto un passaggio obbligato per tutto il personale della specialit\u00e0. MARISTAELI - Catania nacque con il trasferimento dei velivoli del 1\u00ba Gruppo elicotteri da Augusta a Catania, in un hangar messo a disposizione dall'Aeronautica Militare presso l'aeroporto di Catania-Fontanarossa e nel 1964 venne anche costituito il 2\u00ba Gruppo elicotteri. L'area dalla quale decollavano i grossi Seabat era detta \"Pentagono\" per la sua forma geometrica.\nLa tromba d'aria che il 31 dicembre 1964 distrusse gran parte della struttura, compresi i magazzini materiali il cui contenuto venne sparso per l'area aeroportuale, falcidi\u00f2 anche la linea di volo dei Seabat; infatti per un cortocircuito prodottosi all'interno della struttura, sette dei dieci velivoli in dotazione, visto che l'undicesimo (4-03 con seriale 80237) era andato perso in un incidente di volo, vennero ridotti in polvere di magnesio, ed uno venne talmente danneggiato da dover essere ricostruito in Belgio dalla SABCA; i due superstiti si salvarono solo perch\u00e9 al momento dell'evento erano imbarcati; per rimpiazzarli vennero ceduti dalla United States Navy altri tre Seabat ma in condizioni talmente precarie che gli equipaggi li ribattezzarono \"Calmieri\"; su queste basi avvenne il trasferimento in tempi record di nuove strutture ricostruite a sud dell'aeroporto e consegnate alla Marina Militare nel dicembre 1967; in concomitanza con il trasferimento dei due gruppi nella nuova struttura, che avvenne qualche giorno prima di Natale, nel 1968 venne costituito anche il 3\u00ba Gruppo elicotteri.\nNel 1971 per problemi di sovraffollamento, il 1\u00ba Gruppo venne trasferito da MARISTAELI - Catania presso la base di Luni-Sarzana, e da allora MARISTAELI - Catania \u00e8 rimasta la base operativa del 2\u00ba e del 3\u00ba Gruppo.\nIl Comando di MARISTAELI - Catania oltre al coordinamento e al controllo dell'attivit\u00e0 del 2\u00ba e del 3\u00ba Gruppo, cura anche i servizi amministrativi e logistici della base assicurando l'efficienza delle infrastrutture, gestendo il magazzino che rifornisce sia i due Gruppi elicotteri che i Servizi volo delle Unit\u00e0 navali.\nLa base dispone del \"Dilbert Dunker\" per l'addestramento degli equipaggi dei velivoli all'ammaraggio forzato ed al successivo abbandono del mezzo inabissatosi.\nAttualmente nel 2\u00ba Grupelicot operano gli AB 212 ASW, e nel 3\u00ba Grupelicot gli EH-101 ASW, mentre per la sostituzione degli AB 212 del 2\u00ba Gruppo con i moderni NH-90 si prospettano tempi lunghi.\nMARISTAELI - Luni.\nMARISTAELI - Luni nasce il 1\u00ba settembre 1967 quando, presso un'installazione dell'Aeronautica Militare in disuso, il piccolo aeroporto militare di Sarzana-Luni, sito in localit\u00e0 San Lazzaro nel comune di Sarzana e a circa dieci chilometri dalla base di La Spezia, fu oggetto di importanti lavori per la costruzione d'un eliporto con l'utilizzo dei fondi NATO.\nPresso la nuova struttura, consegnata alla Marina Militare il 1\u00ba novembre 1968 venne costituito il Comando della Stazione elicotteri della Marina Militare di Sarzana-Luni e nel novembre 1969 il 5\u00ba Gruppo elicotteri. All'inizio del 1971 presso la nuova struttura venne anche trasferito da Catania il 1\u00ba Gruppo elicotteri. Sulla pista possono operare anche velivoli V/STOL e nella struttura trova posto anche una base aeromobili della Guardia Costiera.\nA Sarzana-Luni \u00e8 stato realizzato l'\"Helo Dunker\" per l'addestramento degli equipaggi degli elicotteri all'ammaraggio forzato ed al successivo abbandono del mezzo inabissatosi. A differenza del \"Dilbert Dunker\" di Catania che \u00e8 essenzialmente per velivoli ad ala fissa, l'\"Helo Dunker\" \u00e8 essenzialmente utilizzato per l'addestramento di piloti elicotteristi. La struttura, realizzata con fondi interforze, riproduce da un lato la cabina di un AB 212 e dall'altro quella di un SH-3D ed \u00e8 sospesa su una piscina in cui viene immersa simulando l'ammaraggio forzato di un elicottero.\nIl Comando di MARISTAELI-Luni coordina l'attivit\u00e0 dei due Gruppi della base e si occupa dell'efficienza delle infrastrutture aeroportuali e del magazzino che rifornisce sia i Gruppi di volo della base sia i velivoli delle unit\u00e0 imbarcate presso la base di La Spezia.\nI velivoli del Reparto eliassalto (1\u00ba Gruppo elicotteri) operano da terra o dalla portaerei \"Garibaldi\", ai cui servizi di volo spesso vengono assegnati per missioni ASW/ASuW e cooperano strettamente con il vicino COMSUBIN.\nGli AW-101 nelle diverse versioni quali l'antisommergibile/antinave (ASW/ASuW), l\u2019\"early warning\" (HEW) e l'eliassalto (UTI/ASH), hanno progressivamente rimpiazzato i Sea King.\nIl 5\u00ba Gruppo elicotteri ha il compito di preparare gli elicotteri da destinare alle unit\u00e0 di superficie della base di La Spezia. Inoltre alcuni elicotteri vengono utilizzati in missioni antincendio e in missioni SAR.\nIl 15 giugno 2011 al 5\u00ba Gruppo elicotteri \u00e8 stato consegnato il primo esemplare di NH-90 NFH (matricola ditta HITN-04, Matricola Militare 3-04) elicottero destinato a rinnovare profondamente le flotte europee ad ala rotante e che si appresta a divenire il velivolo tattico standard dei Paesi NATO del vecchio continente. Il nuovo elicottero dovr\u00e0 inizialmente affiancare e successivamente sostituire il glorioso AB212 ASW, per anni pilastro portante dell'Aviazione Navale Italiana.\nMARISTAER - Grottaglie.\nLe origini della base aerea di Grottaglie risalgono alla Prima guerra mondiale dall'esigenza di difendere il porto di Taranto, quando negli anni 1915-1916 furono costruiti i primi hangar per dirigibili e piccoli aerei che operavano prevalentemente in Adriatico.\nNel 1923 con la costituzione della Regia Aeronautica la base pass\u00f2 sotto il controllo della neocostituita forza armata e nel corso della Seconda guerra mondiale l'aeroporto sub\u00ec cinque pesanti bombardamenti che distrussero la gran parte degli aerei della base e le strutture aeroportuali.\nDopo l'8 settembre l'aeroporto venne occupato dalla RAF e nell'estate del 1945 quel che era rimasto dell'aeroporto fu restituito all'Aeronautica Militare Italiana, pur restando presidio degli Alleati sino al 1950 e vista la particolare posizione geografica con la vicinanza con la base navale di Taranto \u00e8 stata la sede di reparti che hanno cooperato strettamente con la Marina Militare con la dislocazione dei gruppi antisommergibili dell'Aeronautica.\nNel 1972 venne raggiunto un accordo tra la Marina e l'Aeronautica per la realizzazione di infrastrutture per prestare assistenza ai Servizi volo delle unit\u00e0 stanziate nella base Taranto che fino ad allora facevano riferimento al 2\u00ba GRUPELICOT di MARISTAELI - Catania e il 1\u00ba marzo 1976 a Grottaglie venne costituito ufficialmente il 4\u00ba Gruppo elicotteri.\nNel 1979 venuti a cessare i servizi logistici assicurati dall'Aeronautica Militare, a Grottaglie venne costituita il Comando stazione marittima elicotteri denominato MARISTAELI Grottaglie.\nDalla seconda met\u00e0 degli anni ottanta essendo stato deciso da parte dei vertici della Marina di dislocare a Taranto la portaerei leggera \"Garibaldi\" viene costituito il Gruppo aereo cui vennero assegnati i velivoli ad ala fissa.\nAttualmente MARISTAER - Grottaglie, il Comando della Stazione marittima aerea, coordina l'attivit\u00e0 del 4\u00ba Gruppo elicotteri e del Gruppo aereo e si occupa della gestione di tutti i servizi logistici ed amministrativi della base, dell'efficienza delle infrastrutture aeroportuali e della gestione del magazzino di cui si servono sia i Gruppi di volo della base che i Servizi volo delle unit\u00e0 della base di Taranto. Di particolare rilevanza \u00e8 l'attivit\u00e0 del laboratorio elettronico che si occupa delle schede elettroniche dei velivoli; questo perch\u00e9 ormai tutte le componenti di bordo di un aeromobile moderno sono gestite elettronicamente, con vari sottosistemi collegati tra loro da un bus, detto \"DataLink\" e standardizzato con delle specifiche norme militari.\nIl 4\u00ba GRUPELICOT svolge compiti di preparazione e manutenzione dei velivoli imbarcati sulle unit\u00e0 di base a Taranto e missioni addestrative a favore di altri Enti o Reparti della Marina Militare, in particolare MARICENTADD, il centro di addestramento della Marina di Taranto presso cui si addestrano gli equipaggi della Marina Militare.\nI piloti del 4\u00ba GRUPELICOT hanno a lungo cooperato con il COMSQUALI, il Comando squadriglia aliscafi della III Divisione navale per fornire alle unit\u00e0 della classe Sparviero la copertura radar ed il supporto ECM/ESM di cui queste particolari unit\u00e0 navali avevano bisogno.\nNel maggio 1994 nell'ambito del 4\u00ba GRUPELICOT \u00e8 stato costituito il Nucleo lotta anfibia che coopera con il Reggimento \"San Marco\" e dispone di elicotteri che hanno ricevuto opportune modifiche per questo compito.\nGRUPAER.\nIl GRUPAER, il Gruppo aeromobili imbarcati, \u00e8 nato ufficialmente nel febbraio 1991 in previsione della consegna dei primi Harrier II. La consegna ai piloti e tecnici della Marina Militare dei primi due velivoli, due TAV-8B bi-posto in versione da addestramento, avvenne il 7 giugno 1991 presso la base dei \"Marines\" a Cherry Point nella Carolina del Nord.\nLa cerimonia ufficiale di consegna dei velivoli alla Marina Militare avvenne il successivo 23 agosto a bordo del \"Garibaldi\" ormeggiato nella base americana di Norfolk in Virginia. Il Gruppo fece rientro in Italia il successivo 24 settembre con i velivoli che raggiunsero la base aerea di Grottaglie.\nNella primavera del 1994 il \"Garibaldi\" fece ritorno negli Stati Uniti per ricevere i primi tre AV-8B in versione monoposto. Il resto dei velivoli verr\u00e0 costruito in Italia su licenza dalla Alenia con la linea di volo composta in totale da 18 velivoli che verr\u00e0 completata nel novembre 1997.\nIl Gruppo aereo Imbarcato del \"Garibaldi\" tra l'11 gennaio e il 23 marzo 1995 ha avuto il suo primo impegno operativo reale con la partecipazione alla missione Ibis III in Somalia per il ritiro del contingente di pace delle Nazioni Unite, con gli Harrier II del GrupAer che hanno svolto numerose missioni di ricognizione e supporto ai \"Marines\" americani e al Reggimento San Marco. Il GrupAer ha ricevuto la Bandiera di combattimento il 28 giugno 1996 donata dal gruppo ANMI di Andria.\nDa marzo a giugno del 1997 il GrupAer ha partecipato all'Operazione \u201cAlba Neo\u201d (Albania Non Combat Evacuation Operation) con velivoli armati che giornalmente decollavano dalla base di Grottaglie, che \u00e8 un aeroporto civile e con cui l'ente militare condivide l'uso della pista di volo, mentre la zona di stazionamento dei mezzi \u00e8 situata in un'area diversa dall'aerostazione civile.\nNel 1999 con la guerra del Kosovo e l'impegno dell'Italia nell'Allied Force i caccia AV-8B II+ Harrier del GrupAer imbarcati a bordo del \"Garibaldi\", hanno svolto, a partire dal 13 maggio 1999, 30 sortite per 63 ore di volo, impiegando bombe Mk 82 e GBU-16 e missili AGM-65 Maverick.\nIn seguito agli attentati dell'11 settembre 2001 e la guerra al terrorismo proclamata dal Presidente degli Stati Uniti Bush, con la partecipazione dell'Italia all'operazione Active Endeavour il GrupAer imbarcato a bordo del \"Garibaldi\" ha operato in Oceano Indiano dal 3 dicembre 2001 al successivo 1\u00ba marzo 2002 e nel corso della missione gli AV-8B del GrupAer hanno effettuato 288 missioni per complessive 860 ore di volo ed i quasi 1500 componenti degli equipaggi delle unit\u00e0 navali e del gruppo aereo che hanno partecipato alla missione hanno svolto compiti di controllo, intercettazione/interdizione in mare e di supporto aereo e interdizione aerea in territorio afgano.\nLa struttura \u00e8 intitolata al tenente di vascello Marcello Arlotta, scomparso nel corso di un'azione bellica svolta a bordo di un dirigibile in Adriatico durante il primo conflitto mondiale, ed \u00e8 articolata in cinque aree differenti, ognuna delle quali caratterizzata da un hangar, di cui uno assegnato in concessione alla Guardia di Finanza. Degli altri hangar uno \u00e8 in uso al GRUPAER, un secondo viene impiegato come struttura tecnica per la manutenzione degli elicotteri, il terzo per il ricovero degli elicotteri in linea di volo ed il quarto a disposizione per una futura utilizzazione.\nSEZAER.\nDal COMFORAER dipende anche il SEZAER, la sezione aerea di Pratica di Mare, per il soddisfacimento delle esigenze di trasporto logistico della Marina Militare, con tre velivoli PD-180, che svolgono un ruplo importante anche in missioni di sorveglianza marittima grazie al sistema FLIR di cui questi aerei sono equipaggiati.\nComandanti.\nIL COMFORAER \u00e8 formalmente retto da un contrammiraglio, ma essendo al Comandante delle Forze aeree associato l\u2019incarico di Capo del 6\u00ba Reparto aeromobili dello Stato maggiore della Marina, pu\u00f2 essere anche di grado superiore. "}
{"id": "4240318", "revid": "767487", "url": "https://it.wikipedia.org/wiki?curid=4240318", "title": "Joe Dabbert", "text": ""}
{"id": "4240324", "revid": "363629", "url": "https://it.wikipedia.org/wiki?curid=4240324", "title": "Domenico Tempio (giornalista)", "text": "Giornalista professionista dal 1966 e laureato in scienze politiche, lavora dapprima alle locali testate \"Corriere di Sicilia\" e l'\"Espresso sera\", per poi divenire caporedattore de \"La Sicilia\", dov'\u00e8 tuttora attivo come vicedirettore dell'importante testata etnea.\n\u00c8 tra i pionieri del giornalismo televisivo in Sicilia: nel 1976 \u00e8 stato il primo direttore della testata giornalistica della neonata Telecolor, tre anni pi\u00f9 tardi, nel 1979, diviene il primo direttore del notiziario di Antenna Sicilia. \u00c8 stato anche un arbitro di calcio dirigendo gare fino alla serie B."}
{"id": "4240325", "revid": "1354930", "url": "https://it.wikipedia.org/wiki?curid=4240325", "title": "Parigi-Tours 2012", "text": "La Parigi-Tours 2012, centoseiesima edizione della corsa ciclistica e valevole come prova del circuito UCI Europe Tour 2012 categoria 1.HC, si svolse il 7 ottobre 2012, per un percorso totale di 235,5\u00a0km. Fu vinta dall'italiano Marco Marcato, al traguardo con il tempo di 4h50'34\" alla media di 48,62\u00a0km/h.\nAl traguardo 147 ciclisti portarono a termine il percorso entro il tempo massimo."}
{"id": "4240326", "revid": "86599", "url": "https://it.wikipedia.org/wiki?curid=4240326", "title": "134346 Pinatubo", "text": "134346 Pinatubo \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,3831240\u00a0UA e da un'eccentricit\u00e0 di 0,2517755, inclinata di 3,74182\u00b0 rispetto all'eclittica.\nL'asteroide \u00e8 dedicato all'omonimo vulcano situato nell'arcipelago delle Filippine."}
{"id": "4240330", "revid": "36426", "url": "https://it.wikipedia.org/wiki?curid=4240330", "title": "Video 3", "text": "Video 3 \u00e8 un'emittente televisiva locale siciliana, appartenente alla \"Telecolor International TCI S.p.A.\" di Catania, a sua volta controllata dalla Domenico Sanfilippo Editore.\nStoria e generalit\u00e0.\nNasce nell'ottobre 1982 come terza rete del gruppo televisivo \"Telecolor International TCI S.p.A.\", allora di propriet\u00e0 dell'imprenditore Mario Rendo, l'unica che \u00e8 sopravvissuta insieme alla rete ammiraglia.\nFin dalla sua creazione, \u00e8 stata legata a circuiti televisivi nazionali (Rete A, Junior Tv, Italia 7, Tv7 Path\u00e8 e Amica 8), e dopo la cessione delle frequenze di \"Telecolor 2\" alla Fininvest di Silvio Berlusconi nel 1983, da allora Video 3 \u00e8 la seconda rete del gruppo, che trasmette tutte le edizioni in differita del telegiornale di Telecolor. Inizialmente il suo segnale era diffuso soltanto nella parte orientale dell'isola, per poi raggiungere verso gli anni novanta anche la Sicilia occidentale.\nVanta alcune autoproduzioni, come il \"Salotto di Gilberto\" programma di cabaret condotto dall'attore catanese Gilberto Idonea, e trasmette film e telefilm.\nNel 2000 segue le sorti dell'azienda che viene ceduta al gruppo editoriale dell'imprenditore Mario Ciancio Sanfilippo; nel 2005, causa la cessione delle sue frequenze ai maggiori network nazionali, Video 3 scompare come emittente, per poi ricomparire sul digitale terrestre alla fine del 2009, nello stesso MUX dove vi erano Antenna Sicilia, Telecolor e Teletna.\nDall'estate 2012, con lo switch off che ha interessato la Sicilia, il segnale di Video 3 si trova nel MUX sul canale VHF E7 assieme alle emittenti Telejonica, Telesiciliacolor e \"Retesicilia\", ed \u00e8 nella posizione 97 della lista numerazione canali. Dal 7 agosto 2013 \u00e8 stato presente sul mux Telecolor (UHF23), seguito da ulteriori spostamenti.\nLa programmazione di Video 3 \u00e8 autonoma da quella di Telecolor nonostante abbiano una programmazione simile; il palinsesto \u00e8 generalista: si compone di rubriche d'informazione e sull'intrattenimento, televendite, cartoni animati, film, telefilm e le repliche del telegiornale di Telecolor (Prima Linea Tg)."}
{"id": "4240331", "revid": "767487", "url": "https://it.wikipedia.org/wiki?curid=4240331", "title": "Noto International Women's Open 2012", "text": "Il Noto International Women's Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Noto in Giappone dal 3 al 9 settembre 2012 su campi in erba e aveva un montepremi di $25,000.\nVincitori.\nSingolare.\n Kazusa Ito ha battuto in finale Misa Eguchi 6\u20132, 6\u20134\nDoppio.\n Kumiko Iijima / Akiko Yonemura hanno battuto in finale Miki Miyamura / Mari Tanaka 6\u20131, 4\u20136, [10\u20135]"}
{"id": "4240341", "revid": "767487", "url": "https://it.wikipedia.org/wiki?curid=4240341", "title": "Rockhampton Tennis International 2012", "text": "Il Rockhampton Tennis International 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Rockhampton in Australia dal 3 al 9 settembre 2012 su campi in cemento e aveva un montepremi di \u00a0$.\nVincitori.\nSingolare.\n Olivia Rogowska ha battuto in finale Sacha Jones 0\u20136, 6\u20133, 6\u20132\nDoppio.\n Ayu Fani Damayanti / Lavinia Tananta hanno battuto in finale Nicha Lertpitaksinchai / Peangtarn Plipuech 5\u20137, 7\u20136(7\u20132), [10\u20138]"}
{"id": "4240348", "revid": "767487", "url": "https://it.wikipedia.org/wiki?curid=4240348", "title": "USTA Challenger of Redding 2012", "text": "Lo USTA Challenger of Redding 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Redding negli Stati Uniti dal 10 al 16 settembre 2012 su campi in cemento e aveva un montepremi di $25,000.\nVincitori.\nSingolare.\n Chelsey Gullickson ha battuto in finale Allie Will 6\u20133, 4\u20136, 6\u20132\nDoppio.\n Jacqueline Cako / Sanaz Marand hanno battuto in finale Macall Harkins / Chieh-Yu Hsu 7\u20136(7\u20135), 7\u20135"}
{"id": "4240352", "revid": "106512340", "url": "https://it.wikipedia.org/wiki?curid=4240352", "title": "Jenny Olsson", "text": "Biografia.\nIn Coppa del Mondo esord\u00ec l'11 marzo 1998 a Falun (65\u00aa) e ottenne l'unico podio il 27 novembre 2001 a Kuopio (3\u00aa).\nIn carriera prese parte a un'edizione dei Giochi olimpici invernali, (22\u00aa nella 10\u00a0km, 39\u00aa nella 15\u00a0km, 35\u00aa nell'inseguimento, 12\u00aa nella staffetta), e a tre dei Campionati mondiali (5\u00aa nella staffetta a Val di Fiemme 2003 e nella 15\u00a0km a Oberstdorf 2005 i migliori risultati).\nMor\u00ec nel 2012 all'et\u00e0 di 32 anni a seguito di un tumore del seno."}
{"id": "4240353", "revid": "287204", "url": "https://it.wikipedia.org/wiki?curid=4240353", "title": "Open Krys de Mont-de-Marsan 2012", "text": "L'Open Krys de Mont-de-Marsan 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Mont-de-Marsan in Francia dal 10 al 16 settembre 2012 su campi in terra battuta e aveva un montepremi di $25,000.\nVincitori.\nSingolare.\n Timea Bacsinszky ha battuto in finale Teliana Pereira 6\u20132, 3\u20136, 6\u20132\nDoppio.\n Timea Bacsinszky / Mihaela Buz\u0103rnescu hanno battuto in finale Aleksandrina Najdenova / Teliana Pereira 6\u20134, 6\u20131"}
{"id": "4240356", "revid": "767487", "url": "https://it.wikipedia.org/wiki?curid=4240356", "title": "Allianz Cup 2012", "text": "L'Allianz Cup 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Sofia in Bulgaria dal 10 al 16 settembre 2012 su campi in terra battuta e aveva un montepremi di $25,000.\nVincitori.\nSingolare.\n Andreea Mitu ha battuto in finale Sharon Fichman 6\u20134, 3\u20136, 6\u20133\nDoppio.\n Katarzyna Piter / Barbara Sobaszkiewicz hanno battuto in finale Marina Mel'nikova / Ioana Raluca Olaru 7\u20135, 6\u20131"}
{"id": "4240362", "revid": "1573940", "url": "https://it.wikipedia.org/wiki?curid=4240362", "title": "Heterolepidotus", "text": "Heterolepidotus \u00e8 un genere estinto di pesci ossei, appartenente all'ordine Amiiformes, famiglia Caturidae.\nFu un carnivoro nectonico. Visse in Europa tra il Triassico medio (esemplari in Austria e Lussemburgo) e il Giurassico inferiore (circa 240 - 190 milioni di anni fa; esemplari in Francia e Regno Unito), per un totale di 13 campioni distribuiti in 10 collezioni.\nTassonomia.\nAl genere \"Heterolepidotus\" sono assegnate le seguenti specie fossili:"}
{"id": "4240375", "revid": "121174989", "url": "https://it.wikipedia.org/wiki?curid=4240375", "title": "Ticinepomis peyeri", "text": "\"Ticinepomis peyeri\" \u00e8 una specie di celacanto vissuta nel Triassico medio (circa 240 milioni di anni fa). I suoi resti fossili sono stati ritrovati in Europa, nella Zona Limite Bituminosa (Grenzbitumenzone degli autori svizzeri tedeschi) del Monte San Giorgio. La specie \u00e8 stata descritta accuratamente da Olivier Rieppel (1980). Il nome ricorda il paleontologo Bernhard Peyer che fu professore presso l'Universit\u00e0 di Zurigo."}
{"id": "4240376", "revid": "767487", "url": "https://it.wikipedia.org/wiki?curid=4240376", "title": "Shymkent Womens 2012", "text": "Lo Shymkent Womens 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a \u015e\u0131mkent in Kazakistan dal 17 al 23 settembre 2012 su campi in cemento e aveva un montepremi di $25,000.\nVincitori.\nSingolare.\n Kateryna Kozlova ha battuto in finale Anna Danilina 6\u20133, 4\u20136, 6\u20134\nDoppio.\n Valentina Ivachnenko / Kateryna Kozlova hanno battuto in finale Nigina Abduraimova / Ksenia Palkina 6\u20132, 6\u20134"}
{"id": "4240377", "revid": "124123", "url": "https://it.wikipedia.org/wiki?curid=4240377", "title": "Ekaterina S\u010dastlivaja", "text": "Biografia.\nIn Coppa del Mondo esord\u00ec l'8 gennaio 2000 a Mosca (21\u00aa) e ottenne l'unico podio il 16 dicembre 2001 a Davos (2\u00aa).\nIn carriera prese parte a un'edizione dei Campionati mondiali, Lahti 2001 (18\u00aa nella sprint)."}
{"id": "4240380", "revid": "22356", "url": "https://it.wikipedia.org/wiki?curid=4240380", "title": "Ticinepomis", "text": ""}
{"id": "4240381", "revid": "287204", "url": "https://it.wikipedia.org/wiki?curid=4240381", "title": "Ekaterina Scastlivaja", "text": ""}
{"id": "4240382", "revid": "104458", "url": "https://it.wikipedia.org/wiki?curid=4240382", "title": "Yekaterina Schastlivaya", "text": ""}
{"id": "4240385", "revid": "104458", "url": "https://it.wikipedia.org/wiki?curid=4240385", "title": "Ekaterina Stchastlivaia", "text": ""}
{"id": "4240387", "revid": "767487", "url": "https://it.wikipedia.org/wiki?curid=4240387", "title": "Mari El Republic Cup 2012", "text": "Il Mari El Republic Cup 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Jo\u0161kar-Ola in Russia dal 17 al 23 settembre 2012 su campi in cemento e aveva un montepremi di $25,000.\nVincitori.\nSingolare.\n Margarita Gasparjan ha battuto in finale Nade\u017eda Ki\u010denok 7\u20135, 7\u20136(3)\nDoppio.\n Margarita Gasparjan / Veronika Kap\u0161aj hanno battuto in finale Iryna Burja\u010dok / Valerija Solov'\u00ebva 6\u20134, 2\u20136, [11\u20139]"}
{"id": "4240390", "revid": "767487", "url": "https://it.wikipedia.org/wiki?curid=4240390", "title": "Holophagus", "text": "L'olofago (gen. Holophagus) noto anche come ondina (gen. Undina), \u00e8 un pesce osseo estinto, appartenente ai celacanti. Visse nel Giurassico superiore (Kimmeridgiano \u2013 Tithoniano, circa 150 \u2013 145 milioni di anni fa) e i suoi resti fossili sono stati ritrovati in Germania, nel famoso giacimento di Solnhofen."}
{"id": "4240391", "revid": "287204", "url": "https://it.wikipedia.org/wiki?curid=4240391", "title": "Open GDF SUEZ de Bretagne 2012", "text": "L'Open GDF SUEZ de Bretagne 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Saint-Malo in Francia dal 17 al 23 settembre 2012 su campi in terra battuta e aveva un montepremi di $25,000.\nVincitori.\nSingolare.\n Maryna Zanevs'ka ha battuto in finale Estrella Cabeza Candela 6\u20132, 6(5)\u20137, 6\u20130\nDoppio.\n Pemra \u00d6zgen / Al'ona Sotnikova hanno battuto in finale Aleksandrina Najdenova / Teliana Pereira 6\u20134, 7\u20136(8\u20136)"}
{"id": "4240400", "revid": "184755", "url": "https://it.wikipedia.org/wiki?curid=4240400", "title": "Organo della chiesa di San Ludgeri a Norden", "text": "Con organo della chiesa di San Ludgeri ci si riferisce a un organo monumentale costruito da Arp Schnitger a Norden, in Germania.\nStoria.\nLa chiesa di San Ludgeri disponeva, dal 1618, di un organo realizzato da Edo Evers, il quale, per la sua costruzione, aveva riutilizzato parte del materiale di un vecchio strumento del 1567 di Andreas de Mare. L'organo Evers aveva tre manuali, pedaliera e diciotto registri ed era posizionato a ridosso della parete sud dell'edificio, in un punto acusticamente sfavorevole.\nArp Schnitger, contattato per la realizzazione di un nuovo strumento, decise di collocarlo fra il coro e il transetto, in modo che il suo suono fosse udibile in tutta la chiesa. Riutilizzando parte del materiale fonico preesistente, Schnitger realizz\u00f2, fra il 1686 e il 1688, un organo da 46 registri, con tre manuali e pedaliera. Fra il 1691 e il 1692 intervenne nuovamente per montare alcuni registri nuovi. Curiosa l'impostazione asimmetrica della cassa, caratterizzata da una singola la torre di basseria orientata verso la navata. \nNel corso del tempo l'organo venne sottoposto a regolare manutenzione, ma, specialmente nel XIX secolo, fu anche soggetto a numerose manipolazioni che ne alterarono, secondo i diversi gusti estetico-musicali del momento, le caratteristiche foniche. Nel 1838, ad esempio, venne reintonato con il temperamento equabile.\nNel 1917 le canne del principale vennero vendute e fuse per scopi militari. Un primo restauro venne condotto negli anni 1929-1930 dalla ditta Furtw\u00e4ngler &amp; Hammer, la quale, fra i vari interventi, rimosse la trasmissione meccanica in favore di quella elettrico-pneumatica. Nel 1943, per timore dei bombardamenti, l'organo venne completamente smontato e custodito in un monastero a M\u00f6llenbeck. Nel 1948 ritorn\u00f2 a Norden e fu rimontato da Paul Ott, il quale, negli anni 1957-1959, effettu\u00f2 anche un restauro generale. \nFra il 1981 e il 1985 l'organo venne restaurato filologicamente da J\u00fcrgen Ahrend, il quale lo riport\u00f2 alle sue condizioni originarie. Ahrend ricostru\u00ec venticinque registri, le tastiere, i condotti portavento e ripristin\u00f2 la trasmissione meccanica. Inoltre, elimin\u00f2 il temperamento equabile e reinton\u00f2 lo strumento secondo il temperamento mesotonico a un quinto di comma. \nCaratteristiche tecniche.\nAttualmente la trasmissione \u00e8 interamente meccanica, l'aria \u00e8 fornita da tre mantici a cuneo, la pressione del vento \u00e8 di 71,5 mm in colonna d'acqua, il corista del La corrisponde a 473 Hz e il temperamento \u00e8 il mesotonico a un quinto di comma. La disposizione fonica \u00e8 la seguente:"}
{"id": "4240401", "revid": "22356", "url": "https://it.wikipedia.org/wiki?curid=4240401", "title": "Semionotus", "text": "Il semionoto (gen. Semionotus) \u00e8 un pesce osseo estinto, appartenente ai semionotiformi. Visse tra il Triassico medio e il Giurassico inferiore (circa 240 - 190 milioni di anni fa) e i suoi resti fossili sono stati ritrovati in Europa e in Nordamerica.\nDescrizione.\nQuesto pesce era di piccole dimensioni e solitamente non superava la lunghezza di 15 centimetri. La specie tipo, Semionotus bergeri, era dotata di un corpo profondo e corto. I denti erano piccoli e aguzzi. Le pinne pelviche erano poste pi\u00f9 vicino alla pinna anale che a quelle pettorali. La pinna dorsale si originava dietro alle pinne pelviche e anteriormente alla pinna anale, ed era notevolmente pi\u00f9 grande di quest'ultima. Erano presenti fulcri basali in tutte le pinne impari e nelle pinne pettorali, e tutte le pinne erano dotati di fucri sfrangiati. Le ossa dermiche del cranio e del cinto pettorale erano lisce e non presentavano tracce di rivestimento di ganoina. Il corpo, invece, era completamente ricoperto da pesanti scaglie ganoidi romboidali. \"S. bergeri\" era caratterizzato inoltre da ossa frontali particolarmente allungate, con processi laterali antorbitali. \nClassificazione.\nIl genere \"Semionotus\" venne descritto per la prima volta da Louis Agassiz nel 1832, sulla base di fossili ritrovati in terreni del Triassico superiore della Germania. La specie tipo, \"S. bergeri\", venne definita per\u00f2 nel 1833, nella fondamentale opera \"Recherches sur les Poissons Fossiles\" dallo stesso Agassiz. Per moltissimi anni, il genere \"Semionotus\" \u00e8 stato utilizzato come una sorta di \"cestino dei rifiuti\" per accogliere numerose specie di pesci ossei mesozoici di dimensioni medio-piccole e dalle scaglie ricoperte di ganoina. \nRecenti revisioni, tuttavia, hanno determinato che la maggior parte di queste specie non siano da attribuire a \"Semionotus\", il quale comprenderebbe solo la specie tipo e poche altre. \"Semionotus bergeri\" \u00e8 tipica del Carnico dell'Europa centrale, mentre \"S. kapffi\" proviene da terreni pi\u00f9 recenti (Norico) sempre dell'Europa centrale. Altre specie, come \"S. elegans\" del Triassico superiore / Giurassico inferiore del Nordamerica e \"S. capensis\" del Sudafrica, sembrerebbero appartenere a un altro ramo evolutivo, e quindi potrebbero essere ascritte a un altro genere (L\u00f3pez-Arbarello, 2008).\n\"Semionotus\" \u00e8 il genere eponimo dei semionotiformi, un gruppo di pesci ossei arcaici tipici del Mesozoico, dal corpo rivestito da un pesante strato di ganoina. "}
{"id": "4240402", "revid": "92723", "url": "https://it.wikipedia.org/wiki?curid=4240402", "title": "Izida Cup 2012", "text": "L'Izida Cup 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Dobri\u010d in Bulgaria dal 17 al 23 settembre 2012 su campi in terra battuta e aveva un montepremi di 25.000 $.\nVincitori.\nSingolare.\n Anne Sch\u00e4fer ha battuto in finale Angelique van der Meet 6\u20132, 6\u20132\nDoppio.\n Katarzyna Piter / Barbara Sobaszkiewicz hanno battuto in finale Lisa Sabino / Anne Sch\u00e4fer 6\u20132, 7\u20135"}
{"id": "4240404", "revid": "287204", "url": "https://it.wikipedia.org/wiki?curid=4240404", "title": "Open GDF SUEZ Clermont-Ferrand 2012", "text": "L'Open GDF SUEZ Clermont-Ferrand 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Clermont-Ferrand in Francia dal 24 al 30 settembre 2012 su campi in cemento e aveva un montepremi di $25,000.\nVincitori.\nSingolare.\n Stefanie V\u00f6gele ha battuto in finale Tatjana Maria 6\u20134, 6\u20131\nDoppio.\n Di\u0101na Marcink\u0113vi\u010da / Bibiane Schoofs hanno battuto in finale Samantha Murray / Jade Windley 6\u20133, 6\u20130"}
{"id": "4240409", "revid": "104458", "url": "https://it.wikipedia.org/wiki?curid=4240409", "title": "Evgenija Medvedeva-Arbuzova", "text": ""}
{"id": "4240414", "revid": "1117982", "url": "https://it.wikipedia.org/wiki?curid=4240414", "title": "Timasiteo di Crotone", "text": "Biografia.\nOttenne due vittorie ai LXVII Giochi olimpici del 512 a.C. nel pancrazio e nella lotta, ed \u00e8 l'unico atleta greco antico ad aver vinto in entrambe le discipline. Nella finale del trofeo di lotta si scontr\u00f2 e vinse contro il concittadino e pluricampione Milone, anche se i dettagli sul corso della lotta non sono univoci. \nNella settima olimpiade a cui prese parte Milone, nella finale si scontrarono il giovane allora diciottenne Timasiteo e il pluricampione\u02d0 Timasiteo, che lo ammirava sin da piccolo e dal quale apprese molte tecniche per quanto riguarda la lotta, dall'emozione e dal rispetto che provava verso lo sfidante si chin\u00f2 senza cominciare a combattere. Questo \u00e8 l'unico caso nella storia della Grecia in cui si ricorda il nome dell'atleta che arriv\u00f2 secondo a un'olimpiade."}
{"id": "4240422", "revid": "827882", "url": "https://it.wikipedia.org/wiki?curid=4240422", "title": "Arthur Fritz Eugens", "text": "Biografia.\nAttore bambino, mor\u00ec a soli tredici anni in un incidente ferroviario a Dahmsdorf-M\u00fcncheberg. Nato nel 1930, esord\u00ec sullo schermo a soli cinque anni in un film diretto da Veit Harlan. In quell'anno, gir\u00f2 una mezza dozzina di pellicole. Nella sua carriera, che dur\u00f2 sei anni, prese parte a ventitr\u00e9 film, tra cui \"Il grande re\", film epico della Germania nazista sulla figura di Federico II."}
{"id": "4240434", "revid": "22356", "url": "https://it.wikipedia.org/wiki?curid=4240434", "title": "Undina (pesci)", "text": ""}
{"id": "4240436", "revid": "1005847", "url": "https://it.wikipedia.org/wiki?curid=4240436", "title": "Modesto Della Rosa", "text": "Biografia.\nInizi\u00f2 l'attivit\u00e0 politica nel Fronte della Giovent\u00f9.\nNel 1990 fu eletto consigliere provinciale di Frosinone per il MSI. Alle elezioni politiche del 1994 \u00e8 eletto deputato nel collegio di Cassino nella lista di Alleanza Nazionale.\nDopo la svolta di Fiuggi del gennaio 1995 non aderisce ad AN, e segue Pino Rauti nella fondazione del Movimento Sociale Fiamma Tricolore.\nNel marzo 1995, vota la legge finanziaria sulla quale il governo Dini ha posto la questione di fiducia, accusando Silvio Berlusconi di chiedere il ritorno alle urne per impedire la celebrazione dei referendum abrogativi di giugno sull'interruzione pubblicitaria e sulla raccolta pubblicitaria televisiva.\nIn occasione delle politiche del 1996, si ripresenta nel collegio di Cassino con la Fiamma Tricolore; ottiene un ragguardevole 14,66% (a fronte dell'8,47% ottenuto dalla Fiamma nella quota proporzionale), ma non \u00e8 eletto.\nNegli anni 2000 entra in AN, partito per il quale diviene capogruppo nel consiglio provinciale di Frosinone.\nNel giugno 2009 \u00e8 eletto sindaco di San Giorgio a Liri per una lista civica."}
{"id": "4240437", "revid": "767487", "url": "https://it.wikipedia.org/wiki?curid=4240437", "title": "Torneo Internacional de Tenis Sant Cugat 2012", "text": "Il Torneo Internacional de Tenis Sant Cugat 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Sant Cugat del Vall\u00e8s in Spagna dall'8 al 14 ottobre 2012 su campi in terra battuta e aveva un montepremi di $25,000.\nVincitori.\nSingolare.\n Mar\u00eda-Teresa Torr\u00f3-Flor ha battuto in finale Estrella Cabeza Candela 6\u20131, 6\u20134\nDoppio.\n Leticia Costas / Arantxa Parra Santonja hanno battuto in finale In\u00e9s Ferrer Su\u00e1rez / Rich\u00e8l Hogenkamp 6\u20133, 6\u20133"}
{"id": "4240442", "revid": "767487", "url": "https://it.wikipedia.org/wiki?curid=4240442", "title": "USTA Tennis Classic of Troy 2012", "text": "Lo USTA Tennis Classic of Troy 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Troy (Alabama) negli Stati Uniti dall'8 al 14 ottobre 2012 su campi in cemento e aveva un montepremi di $25,000.\nVincitori.\nSingolare.\n St\u00e9phanie Dubois ha battuto in finale Sharon Fichman 3\u20136, 6\u20134, 6\u20133\nDoppio.\n Angelina Gabueva / Arina Rodionova hanno battuto in finale Sharon Fichman / Marie-\u00c8ve Pelletier 6\u20134, 6\u20134"}
{"id": "4240444", "revid": "188116", "url": "https://it.wikipedia.org/wiki?curid=4240444", "title": "Modesto Mario Della Rosa", "text": ""}
{"id": "4240454", "revid": "120151601", "url": "https://it.wikipedia.org/wiki?curid=4240454", "title": "Evgenija Medvedeva", "text": "Biografia.\nIn Coppa del Mondo esord\u00ec il 5 gennaio 1997 a Kavgolovo (42\u00aa) e ottenne la prima vittoria, nonch\u00e9 primo podio, il 13 gennaio 2002 a Nov\u00e9 M\u011bsto na Morav\u011b.\nIn carriera prese parte a due edizioni dei Giochi olimpici invernali, (21\u00aa nella 30\u00a0km, 3\u00aa nell'inseguimento, 1\u00aa nella staffetta) e (7\u00aa nella 10 km, 39\u00aa nell'inseguimento, 7\u00aa nella staffetta), e a quattro dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nTS = sprint a squadre"}
{"id": "4240455", "revid": "104458", "url": "https://it.wikipedia.org/wiki?curid=4240455", "title": "Yevgeniya Medvedeva", "text": ""}
{"id": "4240456", "revid": "104458", "url": "https://it.wikipedia.org/wiki?curid=4240456", "title": "Evgenija Arbuzova", "text": ""}
{"id": "4240457", "revid": "104458", "url": "https://it.wikipedia.org/wiki?curid=4240457", "title": "Evgenia Medvedeva", "text": ""}
{"id": "4240459", "revid": "767487", "url": "https://it.wikipedia.org/wiki?curid=4240459", "title": "Atlantis no Nazo", "text": " \u00e8 un videogioco a piattaforme sviluppato da Sunsoft per Nintendo Famicom. \u00c8 stato pubblicato il 17 aprile 1986. Fu successivamente portato su PC il 29 giugno 2001 come parte di \"Ultra 2000 Sunsoft Classic Games 1\" (insieme a \"Super Arabian\" e \"The Wing of Madoola\"), e su PlayStation il 6 dicembre 2001 come parte di \"Memorial Series SunSoft Vol. 2\" (in coppia con \"Route-16 Turbo\"). Tutte le versioni sono state messe in commercio solo in Giappone.\nTrama.\nDiversi anni fa, una gigantesca isola nacque a sud dell'oceano atlantico a causa di improvvisi cambiamenti sulla superficie della Terra. Numerosi avventurieri si diressero verso l'isola per investigare, ma nessuno di loro \u00e8 stato in grado di tornare a casa. L'isola si chiamava Atlantide, e nessuno si avvicinava per paura. L'unico fu un avventuriero dilettante di nome , che decise di andare sull'isola dopo aver appreso che il suo maestro, scomparso pi\u00f9 di un anno e mezzo prima, si era diretto l\u00ec. Armato con la dinamite speciale inventata dal suo maestro, Wynn si dirige verso Atlantis tutto solo, affrontando il malvagio demone Zavila che cerca di far rivivere un antico Impero.\nModalit\u00e0 di gioco.\nIl gioco \u00e8 un platform a scorrimento, sullo stile di \"Super Mario Bros.\", ma a differenza di Mario, Wynn pu\u00f2 correre in entrambe le direzioni, e non solo verso destra. Comunque, la fisica un po' irregolare del gioco, le morti istantanee (un singolo colpo \u00e8 sufficiente) e percorsi multipli rendono \"Atlantis no Nazo\" pi\u00f9 difficile del titolo Nintendo.\nI livelli del gioco sono indicati come \"zone\", e il giocatore viaggia attraverso varie localit\u00e0, come campi, grotte, rovine, templi, e anche attraverso le nuvole. Il gioco \u00e8 composto da 101 zone (zone 1-99, la zona finale e la zona finale segreta), e non presenta elementi che rimandino agli atlantidei, ma piuttosto statue moai e piramidi appaiono nello sfondo. Nelle zone pi\u00f9 avanzate il terreno pu\u00f2 essere difficile da vedere a causa del buio, o pu\u00f2 diventare difficile controllare il personaggio perch\u00e9 il terreno \u00e8 coperto di ghiaccio. Alcune zone (chiamate \"buchi neri\") richiedono solo una caduta. Tre zone non sono collegate al gioco principale, quindi \u00e8 possibile accedervi solo utilizzando un comando nascosto che permette al giocatore di selezionare e giocare qualsiasi zona egli voglia.\nIl giocatore inizia dalla prima zona (la zona 1), e deve dirigersi verso la zona finale per salvare il maestro di Wynn, mentre si difende da numerosi nemici lanciando candelotti di dinamite. Le prime zone sono generalmente pi\u00f9 facili in termini di difficolt\u00e0, mentre le ultime sono pi\u00f9 difficili. Il giocatore pu\u00f2 comunque essere trasportato da una zona di facile direttamente in una pi\u00f9 dura o viceversa, grazie a delle warp zone segrete in grado di fargli saltare un gran numero di zone. Per ogni zona \u00e8 presente un limite di tempo, e il timer visualizzato nella parte inferiore dello schermo inizia il conteggio alla rovescia da 999. Non riuscire a raggiungere la zona successiva in tempo comporta la perdita di una vita. Il giocatore perde una vita anche se Wynn tocca un nemico, viene colpito da un attacco nemico, cade in una buca o rimane coinvolto nell'esplosione del suo stesso candelotto di dinamite.\nOggetti.\nAlcuni oggetti che aiutano il giocatore possono essere trovati in ogni zona. I loro effetti continuano finch\u00e9 il giocatore non perde una vita, ma alcuni possono durare anche pi\u00f9 a lungo. Gli oggetti in possesso vengono visualizzati all'inizio di ogni livello.\nTesori.\nNel gioco sono presenti in tutto 200 tesori, ognuno dei quali una volta ottenuto da un bonus di punti variabile da 1 a 1.000.000, seguendo i multipli di 10. Nessun oggetto pu\u00f2 essere trovato in queste casse, forniscono solo punti. Nella parte alta dello schermo un indicatore segnala il numero di tesori raccolti. \u00c8 comunque impossibile raccoglierli tutti nella stessa partita, poich\u00e9 alcuni sono accessibili solo usando il comando di selezione zona. Il giocatore guadagna una vita extra ogni volta che raggiunge 100.000 punti; ci\u00f2 tuttavia non succede se raccoglie tesori che diano 1.000.000 punti.\nCaratteristiche.\nWarp zones.\nCome gi\u00e0 detto in precedenza, le warp zones sono speciali portali che permettono di saltare pi\u00f9 zone. Nel gioco sono presenti tre tipi di warp zones: quelle aperte, quelle chiuse e quelle nascoste. Quelle aperte possono essere attraversate subito, mentre quelle chiuse per poter essere utilizzate devono essere aperte facendoci esplodere contro un candelotto di dinamite. Quelle nascoste non sono visibili, e devono essere rivelate facendo esplodere la dinamite in precisi punti, saltando in specifiche buche, suicidandosi con la dinamite o saltando in specifici punti.\nNella zona 20 ci sono tre statue moai una di seguito all'altra, accompagnate dal messaggio \"KEYWORD-NAGOYA-\". Questo \u00e8 uno dei tanti codici del gioco (NA=7, GO=5, YA=8), e grazie ad esso (lanciando 7 candelotti di dinamite sulla prima statua, 5 sulla seconda e 8 sulla terza) \u00e8 possibile accedere alla zona finale. Questa comunque si presenta diversa rispetto a quella mostrata se la si raggiunge normalmente, e per questo viene chiamata \"zona finale segreta\". A met\u00e0 livello \u00e8 situata la statua di un demone; un grosso bonus di 4.000.000 punti \u00e8 dato al giocatore se riesce a passarci davanti.\nLa zona 42 \u00e8 completamente nera, ma c'\u00e8 una misteriosa buca che rimane buia anche dopo l'uso della lampadina. Se Wynn ci cade dentro viene mostrato il messaggio \"BLACK HOLE!\", ed \u00e8 subito Game Over. Non ci sono appigli, ed \u00e8 impossibile sfuggire, a meno che il giocatore non abbia precedentemente inserito il comando di selezione zona. Se il giocatore ha usato una cheat per avere vite infinite, non raggiunger\u00e0 mai lo schermo di Game Over, ma non potr\u00e0 neanche proseguire. Un altro buco nero pu\u00f2 comparire nella zona 29 a seconda delle warp zones attraversate in precedenza, probabilmente a causa di un bug.\nSfondi lampeggianti.\nLo sfondo delle zone 57 e 94 lampeggia, rispettivamente, di colore verde e rosso. Questa caratteristica \u00e8 stata rimossa nei porting per PlayStation e PC, per evitare la possibilit\u00e0 di scatenare crisi epilettiche nei giocatori.\nDati inutilizzati.\nLe zone 55, 59 e 84 non sono collegate a nessun'altra zona, rendendo cos\u00ec impossibile raggiungerle, a meno di usare il comando di selezione zona. In realt\u00e0 un accesso alla zona 59 esiste, e si trova nella zona 50, ma un blocco \u00e8 sovrapposto ad esso, rendendo impossibile l'accesso. Tra i dati non usati dal gioco ci sono anche alcuni oggetti che non appaiono mai. Il perch\u00e9 questi dati siano rimasti nella versione finale del gioco anche se questi non li sfrutta non \u00e8 chiaro.\nTra i dati inutilizzati del gioco c'\u00e8 un comando che rende i nemici pi\u00f9 scuri e meno visibili nelle zone buie (dove normalmente si vedono esattamente come in quelle illuminate). Questi dati non sono stati usati probabilmente per non incrementare la gi\u00e0 parecchio elevata difficolt\u00e0 di gioco.\nZona finale.\nLa zona finale (non la segreta raggiungibile con la warp zone NAGOYA), nonostante la sua elevata difficolt\u00e0, pu\u00f2 essere completata molto facilmente se si possiede una stella. Sconfitto il demone Zavila, \u00e8 possibile liberare il maestro di Wynn toccando l'oggetto a forma di diamante a met\u00e0 del livello. Ci\u00f2 fa terminare la partita, ma non viene mostrata alcuna schermata di fine gioco, n\u00e9 tantomeno i crediti (che tuttavia appaiono nella zona 26). Dopo aver liberato il maestro, il gioco riprende dalla zona 1 con una maggiore difficolt\u00e0. Se il giocatore raggiunge di nuovo la zona 99, in essa comparir\u00e0 un portale che lo riporter\u00e0 alla zona 6. Il gioco si ripete ogni volta che viene completato, all'infinito, ogni volta con una difficolt\u00e0 maggiore.\nIl \"mistero\" di Atlantide.\nNon \u00e8 mai chiaro quale sia il \"mistero\" dell'isola, anche dopo che il giocatore completa la zona finale. Tuttavia, un mistero \u00e8 presente proprio nella zona finale: qui infatti si scopre che il maestro di Wynn \u00e8 Gonbe, protagonista di \"Ikki\", altro videogioco Sunsoft.\nStoria.\nSunsoft svilupp\u00f2 il gioco perch\u00e9 superasse l'immensa popolarit\u00e0 del titolo Nintendo \"Super Mario Bros.\", per questo lo slogan che lo pubblicizzava era , in riferimento al fatto che i livelli di \"Atlantis no Nazo\" siano 101, mentre quelli di \"Super Mario Bros.\" \"solo\" 32.\nIl titolo comunque non ottenne la popolarit\u00e0 sperata, non venendo nemmeno messo in commercio fuori dal Giappone. Un anno dopo, nel 1987, la Activision acquis\u00ec i diritti per la localizzazione del titolo in Nord America, col titolo cambiato in \"Super Pitfall II\" (legandolo quindi a \"Super Pitfall\", col quale non ha nessun legame). Il progetto comunque venne cancellato poco dopo."}
{"id": "4240467", "revid": "647919", "url": "https://it.wikipedia.org/wiki?curid=4240467", "title": "Sergej Udal'cov", "text": ""}
{"id": "4240475", "revid": "827882", "url": "https://it.wikipedia.org/wiki?curid=4240475", "title": "Jumbo (settimanale)", "text": "Jumbo \u00e8 stata una rivista settimanale a fumetti italiana; venne edita da Lotario Vecchi negli anni trenta. \u00c8 stata la prima a mantenere sempre le nuvolette di dialogo, che fino ad allora nei giornali per ragazzi venivano cancellate e sostituite da didascalie esterne alle vignette.\nStoria editoriale.\nLa serie esord\u00ec il 17 dicembre 1932 al costo di 20 centesimi di lire, edita da Lotario Vecchi. Vennero pubblicati 309 numeri suddivisi in due serie pubblicate fra il 1932 e il 1938. Fu il primo settimanale a fumetti italiano e anche il primo a pubblicare storie a puntate di produzione inglese, al posto delle gi\u00e0 famose produzioni americane, come Topolino, Flash Gordon e Uomo mascherato.\nOltre a serie avventurose americane, come Boob McNutt, Ted Towers e Fulmine Rosso (Ace Drummond), e inglesi, come Lucio l'avanguardista, pubblica fumetti umoristici europei come The Bruin Boys di Herbert Foxwell (il cui protagonista Jumbo diede il nome alla testata) e opere di altri autori come G.W. Wakefield, Tom Browne, Luis Forton, C. Arnal, M. Cuvilliere, Tinez, Urda, Opisso, Kim, Garnica, Sabates e Moreno.\nNel settimanale non mancava un'ideologia nazionalistica di matrice fascista, dedita all\"'esaltazione delle virt\u00f9 civili\"; nella prima pagina del primo numero si leggeva:\nIl giornale attrae ben presto il pubblico pi\u00f9 giovane che prende d'assalto le edicole, come racconter\u00e0 lo storico Giorgio Salvucci. Nel 1938 venne bloccato dalla censura fascista che non ammetteva innovazioni di alcun genere bench\u00e9 meno di stampo inglese, fermando l'importazione di tutti i fumetti stranieri, eccezion fatta per Topolino, che per\u00f2 dovr\u00e0 poi cambiare nome in Tuffolino. Le storie continuarono per alcuni anni nel settimanale \"L'Audace\" sotto rigorose restrizioni, quali l'italianizzazione di tutti i personaggi e l'ambientazione di storie sempre pi\u00f9 legate al regime fascista.\nI personaggi di Jumbo erano ripresi sulla falsariga del fumetto inglese Rainbow, le storie venivano per\u00f2 adattate al pubblico italico, spesso elogiando il pensiero di regime corrente. Inoltre presentava la novit\u00e0 dei balloon con all'interno dei testi pi\u00f9 liberi al posto delle classiche didascalie in rima. L'elefantino Jumbo, pur dando il nome all'intera rivista, non era che uno dei tanti protagonisti delle varie storie che esso conteneva.\nElenco parziale dei contenuti.\nDi seguito viene riportato un elenco parziale dei personaggi e delle storie contenuti nel settimanale:"}
{"id": "4240484", "revid": "1543377", "url": "https://it.wikipedia.org/wiki?curid=4240484", "title": "Maledizione del Colonnello", "text": "La \u00e8 una leggenda metropolitana giapponese che si pensa sia la causa dello scarso rendimento della squadra di baseball della regione di Kansai, Hanshin Tigers, a causa di una maledizione lanciata dal fondatore e mascotte della Kentucky Fried Chicken, il Colonnello Harland Sanders (morto il 16 dicembre 1980).Il motivo della maledizione sarebbe la rabbia riversata dal Colonnello sulla squadra di baseball a causa del trattamento subito da una delle famose statue poste di fronte ai suoi fast food da parte dei tifosi.\nGli Hanshin Tigers hanno sede nella regione del Kansai, la seconda pi\u00f9 grande area metropolitana del Giappone. Essi sono una delle formazioni pi\u00f9 blasonate della Nippon Professional Baseball, rivali dei Yomiuri Giants di Tokyo, che vengono considerati la squadra regina del baseball giapponese, ma i Tigers si possono vantare di avere una tifoseria tra le pi\u00f9 fedeli.\nFatto comune nelle maledizioni nello sport, la maledizione del Colonnello viene utilizzata per spiegare l'astinenza da vittorie del titolo nella Japan Series che ha afflitto gli Hanshin Tigers, dal 1985, data del loro primo e unico titolo, ad oggi. La maledizione, si dice, inizi\u00f2 quando i tifosi, ebbri di entusiasmo per la conquista del campionato, gettarono la statua del Colonnello Sanders nel canale D\u014dtonbori.\nDa allora la squadra non ha pi\u00f9 vinto il campionato, e alcuni tifosi sono convinti che la squadra non potr\u00e0 pi\u00f9 farlo finch\u00e9 la statua non sar\u00e0 stata interamente recuperata. Una maledizione simile esiste anche negli Stati Uniti, la cosiddetta maledizione del Bambino, che vide i Boston Red Sox interromperla solo nel 2004. La maledizione del Colonnello fu utilizzata anche come minaccia per coloro che avessero intenzione di divulgare la ricetta segreta delle undici erbe e spezie che compongono il gusto unico del pollo del KFC.\nStoria.\nJapan Series '85.\nNel 1985, a sorpresa, gli Hanshin Tigers batterono i Seibu Lions e conquistarono la loro prima e unica vittoria nella Japan Series, in gran parte per merito della stella statunitense della squadra Randy Bass.\nI tifosi, pazzi di gioia, organizzarono una festa sfrenata al Ponte Ebisubashi, nella via D\u014dtonbori a \u014csaka. La folla dei sostenitori grid\u00f2 ad uno ad uno i nomi dei giocatori e, a ogni nome, un tifoso simile d'aspetto a un membro della squadra vittoriosa si tuff\u00f2 dal ponte nel canale. Tuttavia, in mancanza di qualcuno che assomigliasse all'MVP Randy Bass, la folla sequestr\u00f2 una statua di plastica del Colonnello Sanders (che come Bass aveva la barba e non era giapponese) da un vicino KFC e la gett\u00f2 gi\u00f9 dal ponte.\nSecondo la leggenda metropolitana, questo gesto cost\u00f2 molto caro alla squadra, dando inizio alla maledizione del Colonnello, in cui si afferma che i Tigers non avrebbero pi\u00f9 vinto il campionato finch\u00e9 la statua non fosse stata riportata a galla. Proprio per questo motivo vennero messi in atto numerosi tentativi di recuperarla, che per\u00f2 si rivelarono infruttuosi sino al marzo del 2009, quando ne fu recuperata una gran parte.\n18 anni di sconfitte.\nDopo il successo del 1985, gli Hanshin Tigers iniziarono una striscia di risultati negativi lunga 18 anni, solo nel 1992 e nel 1999 andarono nuovamente vicini alla vittoria. Durante quel periodo si tent\u00f2 di recuperare la statua, utilizzando sommozzatori e dragando il fiume, tentativi che si rivelarono inutili. I tifosi si scusarono con il proprietario del fast food, ma la statua rimase nel canale e la squadra dei Tigers maledetta.\nCoppa del Mondo 2002.\nAnche se il tuffarsi nel canale D\u014dtonbori \u00e8 associato ai festeggiamenti per il titolo degli Hanshin Tigers, nel 2002, in occasione della vittoria del Giappone ai danni della Tunisia nel campionato mondiale di calcio, circa 500 tifosi si tuffarono nel canale per festeggiare l'impresa, nonostante il massiccio intervento della polizia locale.\nInoltre, una statua del Colonnello Sanders fu rubata dalla vetrina di un KFC di K\u014dbe, e le sue mani furono tagliate, presumibilmente per imitare la legge Shari'a.\nCentral League 2003.\nNel 2003, i Tigers ebbero una stagione inaspettatamente positiva. I loro principali rivali, i Yomiuri Giants, rimasero orfani della loro stella Hideki Matsui, mentre i Tigers ingaggiarono il lanciatore Hideki Irabu dai Texas Rangers. I Tigers vinsero la Central League riuscendo a qualificarsi per la Japan Series, cosicch\u00e9 i media ipotizzarono che la maledizione del Colonnello fosse finita. I Tigers tuttavia, persero la Japan Series, battuti dagli Daiei Hawks di Fukuoka e ci\u00f2 fece pensare che probabilmente la maledizione fosse ancora intatta.\nI tifosi per la vittoria nella Central League, ripeterono il tuffo celebrativo nel canale D\u014dtonbori, ma questa volta in numero molto pi\u00f9 consistente, oltre 5\u00a0300 supporter.\nMolti punti vendita della KFC a K\u014dbe e \u014csaka spostarono le statue del Colonnello Sanders all'interno dei loro negozi, per proteggerle dai tifosi dei Tigers. La statua in sostituzione di quella finita nel canale D\u014dtonbori fu fissata al suolo per evitare il ripetersi dell'incidente.\nTragedia nel canale.\nI festeggiamenti del 2003 costarono la vita al ventiquattrenne tifoso degli Hanshin Tigers Masaya Shitababa, che cadde e anneg\u00f2 nel canale presumibilmente spinto in maniera accidentale dagli altri festaioli. Per evitare futuri incidenti, il consiglio della citt\u00e0 di \u014csaka ordin\u00f2 la costruzione di un nuovo ponte Ebisubashi, in modo da rendere pi\u00f9 difficoltoso ai supporter il tuffo celebrativo nel canale se la maledizione del colonnello dovesse essere infranta e se i Tigers dovessero vincere di nuovo.\nIl ritrovamento dopo 24 anni.\nLa statua del Colonnello \u00e8 stata finalmente ritrovata nel canale D\u014dtonbori il 10 marzo 2009. Scambiata inizialmente dai sommozzatori per una grossa botte, o addirittura per un cadavere, \u00e8 stata immediatamente riconosciuta dai tifosi dei Tigers come la parte superiore del corpo del Colonnello. La mano destra e la parte inferiore sono stati ritrovati alcuni giorni dopo, ma la statua \u00e8 ancora priva dei suoi occhiali e della mano sinistra."}
{"id": "4240485", "revid": "1305772", "url": "https://it.wikipedia.org/wiki?curid=4240485", "title": "Filippo Mennuni", "text": "Attivo come blogger nel settore velico, giornalista web e realizzatore di documentari e filmati sul mare.\nBiografia.\nNato a Corato, in provincia di Bari, da una famiglia di profughi dalla Libia, \u00e8 cresciuto prima a Luino (Varese) sul Lago Maggiore e poi a Varese, dove ha compiuto i suoi studi. Si avvicina al mare intorno ai vent'anni, durante il periodo del servizio militare effettuato in Marina. Imbarcato su Fregata Libeccio, scopre presto di preferire attivit\u00e0 meno belliche e chiede il trasferimento su una nave idrografica (Nave Mirto). \u00c8 il momento della scoperta della passione per la navigazione e la ricerca.\nDal 1986, inizia una serie di navigazioni che dal Mediterraneo lo porteranno su tutti i mari del globo. Dopo i primi due anni di imbarco sul Mariette, schooner a due alberi d'epoca comandato da Eric Pascoli e appartenente alla famiglia Rizzoli, alterna la vita di mare con episodi professionali a terra. Dal 1996, diventa la sua principale attivit\u00e0.\nLavora come skipper e poi comandante per le principali agenzie di charter internazionale, dividendo le stagioni tra il Mediterraneo e i Caraibi. Si specializza nelle lunghe navigazioni d'altura compiendo varie traversate atlantiche e matura professionalmente. L'esperienza acquisita in barca si tramuta presto in opportunit\u00e0 lavorative e questo sar\u00e0 sostanziale per tutto quello che intraprender\u00e0 in seguito.\nGli anni dal 1997 al 2005 lo vedono spessissimo in mare, tra comandi prestigiosi e regate. \u00c8 in questo periodo che si consolida l'amicizia con Cino Ricci, skipper di Azzurra (prima sfida italiana alla Coppa America). Collaborer\u00e0 con lui alla realizzazione di alcune edizioni del Giro vela e del Giro di Corsica e Sardegna, il giro d'Italia a vela che rappresenta il principale avvenimento sportivo della stagione velica italiana. Ad un paio di edizioni partecipa con una propria barca e un proprio equipaggio.\nNel 2005 avviene la svolta definitiva che trasformer\u00e0 lo skipper in navigatore. L'incontro con Patrizio Roversi e Syusy Blady, personaggi televisivi in gran voga sul canale nazionale Rai Tre con una trasmissione cult del viaggio: Turisti per caso.\nAssume il comando dell'imbarcazione protagonista della trasmissione e inizia un periodo di navigazioni oceaniche che lo porteranno, tra le altre, a ripercorrere la rotta del Beagle, il brigantino sul quale Darwin comp\u00ec la sua storica navigazione nel XIX secolo. Seguiranno varie navigazioni con obiettivi divulgativi e scientifici anche in collaborazione con istituti di ricerca internazionale come il CERN di Givevra, il NOCS di Southampton, l'INFN italiano.\nNell'estate del 2009 imbarca come terzo di bordo (premier lieutenent) su La Boudeuse, goletta a tre alberi a vele quadre di bandiera francese. L'ultima grande nave a vela a compiere ancora oggi missioni scientifiche e oceanografiche intorno al mondo. A fine novembre dello stesso anno salpano per una importante missione di riconoscimento dei grandi fiumi navigabili sud americani (Rio delle Amazzoni, Orinoco e Rio Paran\u00e0). Dopo aver attraversato l'Oceano Atlantico l'equipaggio, accompagnato da una decina di scienziati e ricercatori, passa diversi mesi in Guyana francese, compiendo esplorazioni lungo la coste e addentrandosi nella foresta ancora inesplorata per oltre il 70 percento della sua superficie.\nAl suo ritorno in Italia, nel 2010, inizia la collaborazione con Nanni Acquarone per la realizzazione del progetto Best Explorer, la prima barca italiana a compiere il difficile Passaggio a Nord Ovest, tra i ghiacci del Mare Artico e la costa settentrionale dell'America. Partiti il 1 giugno 2012 da Troms\u00f8, in Norvegia, concludono felicemente la loro navigazione il 14 ottobre a King Cove, sulla costa oceanica dell'Alaska, essendo il primo equipaggio e la prima barca italiana a compiere tale pericolosa navigazione. L'importanza del successo \u00e8 sottolineato dalle dichiarazioni ufficiali del presidente della Repubblica Italiana, Giorgio Napolitano, e dal Ministro della Difesa Giampaolo Di Paola."}
{"id": "4240486", "revid": "7", "url": "https://it.wikipedia.org/wiki?curid=4240486", "title": "Strada statale 45bis Gardesana Occidentale", "text": ""}
{"id": "4240490", "revid": "247222", "url": "https://it.wikipedia.org/wiki?curid=4240490", "title": "Joaqu\u00edn Salvador Lavado Tej\u00f3n", "text": ""}
{"id": "4240499", "revid": "697352", "url": "https://it.wikipedia.org/wiki?curid=4240499", "title": "Taras", "text": ""}
{"id": "4240505", "revid": "13833", "url": "https://it.wikipedia.org/wiki?curid=4240505", "title": "Anna Eleonora di Assia-Darmstadt", "text": ""}
{"id": "4240521", "revid": "729019", "url": "https://it.wikipedia.org/wiki?curid=4240521", "title": "Episodi di Codice Matrix", "text": ""}
{"id": "4240523", "revid": "287204", "url": "https://it.wikipedia.org/wiki?curid=4240523", "title": "Lietuvos Lyga 1937-1938", "text": "L'edizione 1937-1938 del Lietuvos Lyga fu la 17\u00aa del massimo campionato di calcio lituano; il campionato fu vinto dal KSS Klaipeda, giunto al suo sesto titolo.\nFormula.\nIl numero di squadre sal\u00ec fino a 10 che si incontrarono in gare di andata e ritorno per un totale di 18 incontri per squadra. Erano assegnati due punti alla vittoria, un punto al pareggio e zero per la sconfitta."}
{"id": "4240528", "revid": "88812", "url": "https://it.wikipedia.org/wiki?curid=4240528", "title": "Trionfo della morte", "text": ""}
{"id": "4240529", "revid": "1310927", "url": "https://it.wikipedia.org/wiki?curid=4240529", "title": "Sportvereniging Zulte Waregem 2011-2012", "text": ""}
{"id": "4240530", "revid": "871355", "url": "https://it.wikipedia.org/wiki?curid=4240530", "title": "Dear doctor letter", "text": "Con il termine Dear doctor letter ci si riferisce ad una lettera inviata a tutto il personale sanitario del Paese e concordata tra le autorit\u00e0 regolatorie del farmaco (ad esempio l'Agenzia Italiana del Farmaco - AIFA oppure il Dipartimento del farmaco del Ministero della Salute) e la ditta produttrice di uno specifico medicinale. L'utilizzo della \"dear doctor letter\" in Italia \u00e8 stato mutuato dalla Dear Healthcare Professional (DHCP) in uso negli Stati Uniti, con la quale la Food and Drug Administration informa gli operatori sanitari degli USA.\nContenuto.\nLa dear doctor letter contiene informazioni sulle modifiche apportate al foglietto illustrativo del farmaco, e perci\u00f2 indicazioni pi\u00f9 precise e talvolta urgenti, inerenti indicazioni, dosaggio, eventi indesiderati ed avversi, controindicazioni e qualunque altra importante informazione sulla prescrizione.\nFinalit\u00e0.\nNella fase sperimentale che precede l'immissione in commercio di un farmaco vengono eseguiti diversi tipi di studi di farmacodinamica, farmacocinetica ed altri volti a valutare l'efficacia e la sicurezza di un determinato medicinale.\nTuttavia gli studi ed i trial clinici della fase pre-marketing, non sono sempre adeguati per evidenziare eventi indesiderati ed avversi rari e neppure possono prendere in considerazione tutte le potenziali interazioni tra farmaci o le comorbidit\u00e0 dei diversi pazienti cui verr\u00e0 somministrato il farmaco nella pratica quotidiana. A seguito della commercializzazione del farmaco inevitabilmente si apprendono sempre nuove informazioni inerenti l'efficacia, la sicurezza ed il suo corretto uso. In altre parole si tratta della fondamentale sorveglianza post-marketing.\nTalvolta le nuove informazioni apprese richiedono una comunicazione tempestiva agli operatori sanitari, i quali debbono essere informati in tempi brevi e certi sulle modifiche, gli aggiornamenti e le nuove informazioni sui medicinali.\nLa \"dear doctor letter\" pu\u00f2 accelerare la diffusione di queste conoscenze sull'uso adeguato dei farmaci. Queste informazioni debbono essere comprese dai medici e ad esse ci si deve adeguare.\nIn alcuni casi la dear doctor letter pu\u00f2 diventare un utile strumento di ulteriore stimolo alla raccolta di segnalazioni di eventi e nuove informazioni su un medicinale, una volta che sia partita una segnalazione iniziale.\nEfficacia.\nIn letteratura non esistono molti studi che valutino la reale efficacia ed impatto delle 'dear doctor letters' sulle modifiche dei comportamenti prescrittivi dei medici.&lt;br&gt;\nNel 2000 Smalley e collaboratori esaminarono l'efficacia della 'dear doctor letter' inviata nel giugno 1998 dalla US Food and Drug Administration per avvisare i medici che la cisapride era controindicata nei soggetti con intervallo QT prolungato o gi\u00e0 in trattamento con altri farmaci a loro volta in grado di determinare un prolungamento dell'intervallo QT.\nLe conclusioni di quest'autore furono che l'azione normativa e regolatoria non aveva praticamente avuto effetto significativo sull'impatto della co-prescrizione, avendo prodotto un risultato minimo (solo il -2% di prescrizioni in soggetti con controindicazioni).&lt;br&gt;\nNel 2001 e successivamente nel 2002 Weatherby e collaboratori, tenendo sempre sotto osservazione le prescrizioni di cisapride e di alcuni altri farmaci come antibiotici macrolidi e antimicotici imidazolici, sono giunti a conclusioni diametralmente opposte. Secondo questo studio a seguito della 'dear doctor letter' del 1998 (ma non di una precedente lettera del 1995) si era assistito ad un costante calo della co-prescrizione e co-dispensazione (lo studio aveva come principale focus d'osservazione le erogazioni di medicinali da parte di alcune farmacie) di cisapride e farmaci controindicati.\nLe co-dispensazioni erano soggette a notevoli variazioni stagionali, verosimilmente derivanti dall'uso stagionale dagli antibiotici macrolidi. La lettera del 1998 secondo Weatherby sarebbe stata seguita da un calo del 66% nello stesso giorno delle co-dispensazioni. Lo studio concludeva con l'osservazione che, in alcune circostanze, la pubblicit\u00e0 e l'intervento diretto con le farmacie di distribuzione poteva essere un importante complemento alle 'dear doctor letters'.&lt;br&gt;\nA conclusioni opposte giunge Shatin nel 2005 valutando la co-prescrizione di tramadolo ed antidepressivi: la 'dear doctor letter' non determinerebbe alcuna accelerazione statisticamente significativa nel ridurre le co-prescrizioni pericolose.&lt;br&gt;\nVerosimilmente parte della inefficacia delle 'dear doctor letters' sarebbe da attribuire al fatto che le nuove modifiche intervenute non sarebbero comunicate in modo chiaro ed efficace. Perci\u00f2 sarebbe opportuno che le nuove informazioni fossero formulate in modo esplicito, enfatizzando i cambiamenti e le nuove informazioni.&lt;br&gt;\nInfine si sottolinea come in un recente passato per alcuni farmaci si sia verificato un ritiro dal mercato come misura di sicurezza, non perch\u00e9 la natura del rischio connesso ad un loro determinato uso fosse sconosciuta, ma perch\u00e9 il rischio si era dimostrato apparentemente incontenibile. In questi casi sembrerebbe che l'invio di una 'dear doctor letter' si sia dimostrata del tutto insufficiente a garantire un comportamento conforme alle norme di prescrizione medica sostenute dalle agenzie regolatorie dei farmaci."}
{"id": "4240533", "revid": "834", "url": "https://it.wikipedia.org/wiki?curid=4240533", "title": "Lingua lovono", "text": ""}
{"id": "4240534", "revid": "643662", "url": "https://it.wikipedia.org/wiki?curid=4240534", "title": "Club Brugge Koninklijke Voetbalvereniging 2011-2012", "text": "Questa voce raccoglie le informazioni riguardanti il Club Brugge Koninklijke Voetbalvereniging nelle competizioni ufficiali della stagione 2011-2012. "}
{"id": "4240537", "revid": "1409041", "url": "https://it.wikipedia.org/wiki?curid=4240537", "title": "Koninklijke Racing Club Genk 2011-2012", "text": "Questa voce raccoglie le informazioni riguardanti lo Koninklijke Racing Club Genk nelle competizioni ufficiali della stagione 2011-2012.\nOrganico 2011-2012.\nRosa.\n\"Rosa e numerazione aggiornate al 13 settembre 2012.\"\n "}
{"id": "4240539", "revid": "363629", "url": "https://it.wikipedia.org/wiki?curid=4240539", "title": "Cappella di corte", "text": ""}
{"id": "4240540", "revid": "767487", "url": "https://it.wikipedia.org/wiki?curid=4240540", "title": "\u015aaivasiddh\u0101nta", "text": "Lo \u015aaivasiddh\u0101nta (lingua tamil: \u0b9a\u0bc8\u0bb5 \u0b9a\u0bbf\u0ba4\u0bcd\u0ba4\u0bbe\u0ba8\u0bcd\u0ba4\u0bae\u0bcd) \u00e8 una tradizione religiosa \"\u015baiva\" originaria della regione del Kashmir e attualmente fiorente principalmente nel sud dell'India e nello Sri Lanka. Sistema teologico dualista, lo \u015aaivasiddh\u0101nta \u00e8 caratterizzato da un forte aspetto devozionale e costituisce attualmente una delle maggiori correnti religiose shivaite.\nStoria.\nDella forma originaria dello \u015aaivasiddh\u0101nta non si sa molto. Di certo ebbe origine nello stato del Kashmir, nell'India settentrionale, ed era caratterizzato dal rituale e dall'uso dei mantra, pi\u00f9 che dalla \"bhakti\" (\"devozione\"). Col diffondersi di altre tradizioni, le tradizioni tantriche moniste (IX-XII sec.), e con l'invasione musulmana poi (XII sec.), lo \u015aaivasiddh\u0101nta fin\u00ec per scomparire del tutto da quella regione. Nel contempo la dottrina si era per\u00f2 gi\u00e0 diffusa anche in altre parti del subcontinente indiano, e in particolare nelle regioni meridionali, dove aveva preso nuova vita fondendosi con le correnti religiose devozionali locali. Fu in particolare nello stato del Tamil Nadu che lo \u015aaivasiddh\u0101nta si espanse notevolmente, anche grazie all'appoggio delle dinastie reali.\nQuesto contesto religioso locale aveva espressione in forme poetiche molto sentite dal popolo, che cos\u00ec manifestava la propria fede verso Dio, \u015aiva. Gli inni mettono in risalto un legame ben diretto e personale col Signore, il devoto si dichiara pronto anche a infrangere le barriere sociali e abbandonare ogni interesse al fine di poter esprimere il proprio amore per la divinit\u00e0 e ricevere la Sua grazia. Autori di questi inni devozionali sono i 33 \"n\u0101ya\u1e49\u0101r\", personaggi considerati santi. Questa componente fin\u00ec per sovrastare le altre forme di espressione religiosa del movimento, e ancor oggi costituisce un elemento peculiare dello \u015aaivasiddh\u0101nta.\nNei numerosissimi templi del Tamil Nadu e regioni limitrofe, tutt'oggi sono i discendenti di cinque famiglie brahmaniche, gli \"\u0101di-\u015baiva\", a officiare i culti e tutelare lo \u015aaivasiddh\u0101nta in India e nell'estero.\nTeologia.\nLo \u015aaivasiddh\u0101nta contempla tre categorie ontologiche: \nIl Signore (\"pati\") e le singole anime (\"pa\u015bu\") sono dunque eternamente distinte. Il Signore, nella forma di Sada\u015biva, causa efficiente dell'universo, compie le cinque azioni fondamentali: emana l'universo (e quindi il legame, \"p\u0101\u015ba\"), lo conserva, lo riassorbe, si cela e si rivela per mezzo della grazia.\nCome per molte altre tradizioni religiose indiane, anche qui il fine soteriologico \u00e8 la liberazione (\"mok\u1e63a\") dal ciclo delle reincarnazioni (\"sa\u1e43s\u0101ra\"). Tale liberazione pu\u00f2 avvenire soltanto con la morte, evento che potr\u00e0 rendere l'anima libera dalle sofferenze della vita. Per conseguire questo stato finale, al devoto \u00e8 mostrato un percorso spirituale denso di iniziazioni, riti e osservanze religiose. Questo cammino, aperto a tutte le caste, \u00e8 riservato soltanto a maschi adulti e non affetti da handicap; le mogli per\u00f2, tramite i mariti, ne usufruiscono in modo indiretto. Fattori determinanti per la liberazione non sono per\u00f2 soltanto l'osservanza e la devozione, ma anche e soprattutto l'intervento divino: \u00e8 sempre il Signore che, in virt\u00f9 della propria grazia, concede o meno la liberazione, accogliendo cos\u00ec, alla morte, l'anima accanto a S\u00e9. Prima di diventare un liberato, il praticante passa attraverso tre stadi: il primo consiste nella dipendenza dalle facolt\u00e0 sensorie e quindi dal vincolo delle azioni compiute; nel secondo stadio gli organi verranno annientati alla fine del periodo cosmico in cui il praticante vive; nel terzo la coscienza del praticante si \u00e8 liberata dai vincoli con le funzioni e facolt\u00e0 umane.\nSi pu\u00f2 considerare lo \u015aaivasiddh\u0101nta un tantrismo moderato, non essendo contemplate n\u00e9 pratiche trasgressive n\u00e9 divinit\u00e0 terrifiche. La \"\u015bakti\", l'energia divina che opera nell'universo, causa materiale, non \u00e8 tanto vista come divinit\u00e0, ma come \"m\u0101y\u0101\", forza animatrice del mondo nel quale l'individuo vive o illusoria proiezione soggettiva del mondo. Come nelle altre tradizioni tantriche, sono previste iniziazioni (\"d\u012bk\u1e63\u0101\") e pratiche che prevedono l'uso dei mantra, pur restando l'aspetto devozionale, la \"bhakti\", quello preponderante.\nI testi.\nI testi canonici dello \u015aaivasiddh\u0101nta sono innanzitutto i \"Veda\", a significare pi\u00f9 che altro un'accettazione, di fatto soltanto formale, delle tradizioni religiose vediche (cosa che invece non avviene per i movimenti religiosi tantrici dello shivaismo kashmiro, che non riconoscono affatto l'autorit\u00e0 dei \"Veda\"); poi i 28 \"Mula\u0100gama\", cio\u00e8 i dualisti (detti \"dvaita\", in numero di 10, che la tradizione vuole rivelati da Sada\u015biva medesimo) e i dualisti/non-dualisti (detti \"dvait\u0101dvaita\", in numero di 18); i 12 libri del canone \"\u015baiva\" tamil, i \"Tirumurai\"; infine gli \"\u015aaivasiddh\u0101nta \u015b\u0101stra\".\nI \"Tirumurai\", composti fra VI e il XII secolo, sono un vasto insieme eterogeneo di opere, per lo pi\u00f9 poesie, inni, preghiere e canti devozionali. Fra gli autori maggiori si ricordano Appar, Campantar, Cuntarar e M\u0101\u1e47ikkav\u0101cakar (IX sec.). Composti dunque in buona parte nel periodo della dinastia Chola, questi testi fanno anche da sfondo a una politica sacralizzata: in quei secoli lo shivaismo godeva infatti del patrocinio reale."}
{"id": "4240541", "revid": "729019", "url": "https://it.wikipedia.org/wiki?curid=4240541", "title": "Koninklijke Voetbalclub Kortrijk 2011-2012", "text": ""}
{"id": "4240542", "revid": "506294", "url": "https://it.wikipedia.org/wiki?curid=4240542", "title": "Shaivasiddhanta", "text": ""}
{"id": "4240543", "revid": "506294", "url": "https://it.wikipedia.org/wiki?curid=4240543", "title": "Shaiva Siddhanta", "text": ""}
{"id": "4240544", "revid": "1632387", "url": "https://it.wikipedia.org/wiki?curid=4240544", "title": "Giuseppe Zanotti", "text": "Biografia.\nGiuseppe Zanotti nasce a San Mauro Pascoli, una cittadina ubicata tra Cesena e Rimini, nota per la sua tradizione calzaturiera.\nI genitori hanno una gelateria ma nei primi anni ottanta lui preferisce lavorare come DJ frequentando ambienti eclettici e d'avanguardia della riviera romagnola. \u00c8 in questi anni che ha inizio la sua carriera nella moda, incominciando a collaborare con piccoli artigiani come designer free-lance e, poco dopo, arrivando a lavorare per alcune delle pi\u00f9 importanti case di moda.\nNei primi anni novanta acquisisce il calzaturificio Vicini, un piccolo laboratorio di San Mauro Pascoli composto da 15 persone. La prima collezione viene presentata nel 1994 a New York, seguita dalla crescita dell'azienda che arriva a contare di l\u00ec a poco oltre 300 dipendenti.\nNel 2002 Giuseppe Zanotti apre la sua prima boutique a Milano. Seguono aperture a New York, Parigi, Londra, Mosca, Dubai, Stoccolma, San Francisco fino a raggiungere nel 2018 pi\u00f9 di cento punti vendita monomarca nel mondo. \nHa disegnato scarpe per marchi come Pierre Balmain, Proenza Schouler, Thakoon Panichgul, Christopher Kane, Delfina Delettrez e Vera Wang. Le sue calzature dal design particolare (con gioielli usati come decorazioni) sono calzate da Madonna, Beyonc\u00e9, Jennifer Lopez, Pen\u00e9lope Cruz, Charlize Theron.\nNel 2010 la sua prima collezione di gioielli, nel 2012 si allarga al mondo maschile producendo scarpe di ispirazione hip-hop, nel 2014 cede il 30% dell'azienda a L Catterton, fondo di private equity partecipato dal colosso francese LVMH con l'obiettivo di crescere: nel 2008 l'azienda fatturava 78 milioni, nel 2016 il doppio. Anche i dipendenti sono pi\u00f9 che raddoppiati: 760 nel 2017.\nRiconoscimenti.\n\u00c8 stato nominato \"Designer of the Year\" tre volte (2000, 2007, 2009) da Fairchild e ha vinto il \"Marie Claire Prix d'Excellence de la Mode\" per la migliore collezione di calzature nel 2010. "}
{"id": "4240546", "revid": "1870933", "url": "https://it.wikipedia.org/wiki?curid=4240546", "title": "Koninklijke Lierse Sportkring 2011-2012", "text": "Questa voce raccoglie le informazioni riguardanti il Koninklijke Lierse Sportkring nelle competizioni ufficiali della stagione 2011-2012."}
{"id": "4240547", "revid": "729019", "url": "https://it.wikipedia.org/wiki?curid=4240547", "title": "Koninklijke Sporting Club Lokeren Oost-Vlaanderen 2011-2012", "text": ""}
{"id": "4240550", "revid": "1870933", "url": "https://it.wikipedia.org/wiki?curid=4240550", "title": "Yellow Red Koninklijke Voetbalclub Mechelen 2011-2012", "text": "Questa voce raccoglie le informazioni riguardanti la Yellow Red Koninklijke Voetbalclub Mechelen nelle competizioni ufficiali della stagione 2011-2012."}
{"id": "4240552", "revid": "1776051", "url": "https://it.wikipedia.org/wiki?curid=4240552", "title": "Royal Albert-Elizabeth Club de Mons 2011-2012", "text": ""}
{"id": "4240553", "revid": "12582", "url": "https://it.wikipedia.org/wiki?curid=4240553", "title": "Lago di Coghinas", "text": ""}
{"id": "4240555", "revid": "726373", "url": "https://it.wikipedia.org/wiki?curid=4240555", "title": "Septoria lycopersici", "text": "Septoria lycopersici \u00e8 una specie di fungo ascomicete parassita delle piante. Causa la septoriosi del pomodoro."}
{"id": "4240556", "revid": "287204", "url": "https://it.wikipedia.org/wiki?curid=4240556", "title": "Lietuvos Lyga 1938-1939", "text": "L'edizione 1938-1939 del Lietuvos Lyga fu la 18\u00aa del massimo campionato di calcio lituano; il campionato fu vinto dal LGSF Kaunas, giunto al suo primo titolo.\nFormula.\nIl numero di squadre scese a 8: queste ultime si incontrarono in gare di andata e ritorno per un totale di 14 turni, ma il \u0160vyturys Klaip\u0117da fu costretto al ritiro a causa dell'invasione tedesca del Territorio di Memel, per cui furono di fatto disputati solo 13 incontri per squadra. Erano assegnati due punti alla vittoria, un punto al pareggio e zero per la sconfitta."}
{"id": "4240557", "revid": "580197", "url": "https://it.wikipedia.org/wiki?curid=4240557", "title": "Oud-Heverlee Leuven 2011-2012", "text": "Questa voce raccoglie le informazioni riguardanti l'Oud-Heverlee Leuven nelle competizioni ufficiali della stagione 2011-2012.\nStagione.\nNella stagione 2011-2012 l'OH Lovanio ha disputato la Pro League, massima serie del campionato belga, terminando la stagione regolare al quattordicesimo posto con 29 punti conquistati in 30 giornate, frutto di 7 vittorie, 8 pareggi e 15 sconfitte. \u00c8 stato, cos\u00ec, ammesso ai play-off per una posizione in UEFA Europa League e inserito nel girone A, concluso al secondo posto dietro al . Nella Coppa del Belgio l'OH Lovanio \u00e8 sceso in campo dai sedicesimi di finale, venendo subito eliminato dal Rupel Boom, squadra partecipante alla terza serie nazionale."}
{"id": "4240561", "revid": "729019", "url": "https://it.wikipedia.org/wiki?curid=4240561", "title": "Futbol'ny Klub Bel\u0161yna Babrujsk 2011", "text": ""}
{"id": "4240562", "revid": "1310927", "url": "https://it.wikipedia.org/wiki?curid=4240562", "title": "Futbol'ny Klub Dynama Br\u0117st 2011", "text": ""}
{"id": "4240563", "revid": "1318658", "url": "https://it.wikipedia.org/wiki?curid=4240563", "title": "FIBA European Championship 1991-1992", "text": "Il FIBA Euro League 1991-1992 (o Coppa dei Campioni 1991-1992) venne vinto dagli jugoslavi del Partizan di Belgrado, al primo successo della loro storia nella manifestazione.\nRispetto alle edizioni precedenti la competizione cambia formula: oltre ai campioni nazionali partecipa la societ\u00e0 detentrice, per i maggiori campionati (Jugoslavia, Spagna e Italia) anche la seconda classificata e per le nazioni che avevano avuto una rappresentante nelle precedenti semifinali un'ulteriore societ\u00e0 (nel primo anno italiana, spagnola, jugoslava e israeliana) \nRisultati.\nFinal four.\nLa Final four \u00e8 stata organizzata presso la Abdi \u0130pek\u00e7i Arena di Istanbul, dal 14 al 16 aprile 1992."}
{"id": "4240564", "revid": "22475", "url": "https://it.wikipedia.org/wiki?curid=4240564", "title": "Halobacterium salinarum", "text": "Halobacterium salinarum \u00e8 una specie di microrganismo alofilo estremo, appartenente al regno degli Archaea, alla classe degli Halobacteria."}
{"id": "4240565", "revid": "380453", "url": "https://it.wikipedia.org/wiki?curid=4240565", "title": "Bulgaria ai Giochi della XXX Olimpiade", "text": "La Bulgaria ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 19\u00aa partecipazione degli atleti bulgari ai giochi olimpici estivi.\nGli atleti della delegazione bulgara sono stati 63 (37 uomini e 26 donne), in 16 discipline, la meno numerosa (assieme alle edizioni del 1952 e del 1964) dopo la seconda guerra mondiale. Alla cerimonia di apertura il portabandiera \u00e8 stato il ginnasta Yordan Yovchev, mentre la portabandiera della cerimonia di chiusura \u00e8 stata la lottatrice Stanka Zlateva.\nLa Bulgaria ha ottenuto un totale di 2 medaglie (1 argento e 1 bronzo).\nBeach volley/Pallavolo.\nPallavolo.\nTorneo maschile.\nRosa\nPrima fase - Girone A\nQuarti di finale\nSemifinale\nFinale 3\u00ba posto\n - Posizione nella classifica finale: 4\u00ba posto"}
{"id": "4240566", "revid": "287204", "url": "https://it.wikipedia.org/wiki?curid=4240566", "title": "Futbol'ny Klub Dynama Minsk 2012", "text": "Questa pagina raccoglie i dati relativi alla stagione 2012 della Dinamo Minsk."}
{"id": "4240567", "revid": "1305772", "url": "https://it.wikipedia.org/wiki?curid=4240567", "title": "Onchocerca tubingensis", "text": "Onchocerca tubingensis \u00e8 un nematode parassita del cervo rosso, scoperto nel 1974 da O. Bain e H. Schulz-Key e pubblicato nel trattato \"Tropenmedizin und Parasitologie\". Il nome del parassita deriva dalla citt\u00e0 di Tubinga. I vermi adulti del nematode si trovano in noduli sottocutanei posti nella zona caudale della schiena, mentre i microfilaria sono distribuiti nella zona ventrale, con una densit\u00e0 massima nella regione dello sterno e una densit\u00e0 minima nella parte interna degli arti posteriori. Secondo uno studio condotto su 94 esemplari di cervo rosso tra il 1907 e il 1974 la percentuale di infezione era del 23%."}
{"id": "4240568", "revid": "241195", "url": "https://it.wikipedia.org/wiki?curid=4240568", "title": "Halobacterium halobium", "text": ""}
{"id": "4240571", "revid": "1573940", "url": "https://it.wikipedia.org/wiki?curid=4240571", "title": "Scaphiophryne spinosa", "text": "Scaphiophryne spinosa \u00e8 una rana della famiglia Microhylidae, endemica del Madagascar.\nDescrizione.\n\u00c8 una rana di dimensioni medio-piccole ( i maschi raggiungono 40\u201348\u00a0mm di lunghezza, le femmine 43\u201348\u00a0mm) caratterizzata da una livrea marmorizzata di colore dal verde al bruno, con numerosi tubercoli spinosi, specie a livello delle inserzioni degli arti. Le estremit\u00e0 delle dita sono marcatamente allargate.\nDistribuzione e habitat.\nQuesta specie \u00e8 ampiamente diffusa nel Madagascar orientale, ad altitudini comprese tra 100 e 1.100\u00a0m s.l.m.\nIl suo habitat tipico \u00e8 la foresta pluviale primaria ma si adatta anche ad aree di foresta degradata.\nBiologia.\nSi riproduce nelle pozze d'acqua temporanee della foresta pluviale."}
{"id": "4240574", "revid": "124098269", "url": "https://it.wikipedia.org/wiki?curid=4240574", "title": "FIBA European Champions Cup 1990-1991", "text": "La Coppa dei Campioni 1990-1991 di pallacanestro maschile venne vinta, per il terzo anno consecutivo, dal Pop 84 Spalato.\nHanno preso parte alla competizione 27 squadre. Le squadre giocarono due turni iniziali ad eliminazione diretta con gare di andate e ritorno (e somma dei punti), prevendo una fase a gruppi valevole per la qualificazioni alla finale, cui accedevano le prime quattro classificate, che si scontravano in semifinale. La finale \u00e8 stata organizzata a Parigi.\nRisultati.\nPrimo turno.\nLe gare di ottavi di finale sono state giocate il 27 settembre e il 4 ottobre 1990.\nOttavi di finale.\nLe gare degli ottavi di finale sono state giocate il 25 ottobre e il 1\u00ba novembre 1990."}
{"id": "4240576", "revid": "599013", "url": "https://it.wikipedia.org/wiki?curid=4240576", "title": "Fiorello (disambigua)", "text": ""}
{"id": "4240578", "revid": "729019", "url": "https://it.wikipedia.org/wiki?curid=4240578", "title": "Vickers Type 207", "text": "Il Vickers Type 207 era un aerosilurante realizzato dall'azienda britannica Vickers-Armstrong all'inizio degli anni trenta.\nConosciuto anche come Vickers M.1/30 (in ragione del numero della specifica emessa dall'Air Ministry sulla cui base nacque il progetto), era un biplano monomotore, destinato ad operare imbarcato sulle portaerei della Royal Navy.\nBench\u00e9 introducesse tecniche costruttive innovatrici, non ebbe alcun seguito in quanto a produzione di serie.\nStoria del progetto.\nNel marzo del 1930 il Ministero dell'Aviazione britannico emise la specifica n\u00b0 M.1/30 con la quale veniva richiesto un nuovo aerosilurante da introdurre nei reparti in sostituzione dei Blackburn Ripon all'epoca in servizio.\nFurono complessivamente tre le aziende che parteciparono al successivo concorso: oltre alla Vickers, con il suo Type 207, pervennero i progetti realizzati dalla Blackburn Aircraft (il B-3) e dalla Handley Page (l'H.P.46).\nIl progetto del Vickers Type 207 venne affidato all'ingegner ed inventore Barnes Wallis, che in epoca successiva avrebbe ideato la struttura geodetica dei bombardieri Wellesley e Wellington e le bouncing bomb impiegate per la prima volta nel corso della seconda guerra mondiale nell'ambito dell'operazione Chastise.\nForte dell'esperienza maturata con la realizzazione di dirigibili, Wallis opt\u00f2 per l'impiego nella struttura del nuovo progetto di leghe leggere che, seppur all'epoca considerate tecnologia complessa da realizzare, garantivano la leggerezza della struttura da realizzare.\nPortato per la prima volta in volo l'11 gennaio del 1933, mise in luce prestazioni chiaramente non all'altezza della specifica ministeriale. Avviato, in ogni caso, alle prove valutative, il Type 207 and\u00f2 distrutto in un incidente occorso il 23 novembre dello stesso anno (dal quale uscirono vivi i due membri dell'equipaggio). La successiva decisione, maturata dall'Air Ministry, di non dare corso alla richiesta M.1/30 determin\u00f2 il definitivo abbandono del progetto.\nTecnica.\nBiplano dalla struttura mista il Type 207 era realizzato facendo largo uso di leghe d'alluminio ed era interamente rivestito in tela.\nLa fusoliera aveva sezione rettangolare ed ospitava i due membri dell'equipaggio in abitacoli disposta in tandem, con quella del pilota disposta all'altezza del bordo d'entrata alare davanti a quella dell'osservatore, munito di mitragliatrice Vickers brandeggiabile.\nI due piani alari erano delle medesime dimensioni e disposti sullo stesso asse; quello superiore era munito di alette Handley-Page e di alettoni. Le due ali erano tra loro collegate mediante una coppia di montanti ed a loro volta rese solidali alla fusoliera mediante tubi metallici, disposti diagonalmente in prossimit\u00e0 degli abitacoli. Il piano alare inferiore aveva un leggero angolo diedro positivo (pari a 2\u00b0); questa caratteristica venne trasferita, in un secondo tempo, anche all'ala superiore. I piani di coda erano di tipo classico, monoplano, controventati inferiormente.\nIl carrello d'atterraggio era triciclo posteriore, fisso, con gli elementi principali dotati di singola ruota e collegati autonomamente alla fusoliera mediante tre tubi metallici profilati aerodinamicamente; in coda era disposto un ruotino d'appoggio.\nIl Type 207 era propulso dal motore V-12 Rolls-Royce Buzzard capace, nella versione IIIMS installata sul velivolo, di erogare la potenza di 825 hp. Raffreddato a liquido mediante un radiatore posto al di sotto della fusoliera, tra le gambe del carrello, azionava un'elica bipala metallica.\nL'armamento offensivo consisteva in un siluro (da 1\u00a0000 o 2\u00a0000 lb, a seconda dei casi) alloggiato sotto la fusoliera; in alternativa potevano essere installate, in rastrelliere sub-alari, quattro bombe da 250 lb ciascuna. In funzione difensiva erano installate due mitragliatrici: una Vickers (alloggiata nella sezione anteriore della fusoliera e sparante, mediante dispositivo di sincronizzazione, attraverso il disco dell'elica) ed una Lewis (brandeggiabile, a disposizione del navigatore)."}
{"id": "4240583", "revid": "729019", "url": "https://it.wikipedia.org/wiki?curid=4240583", "title": "Delpeuch", "text": "Delpeuch fu una casa automobilistica francese, attiva dal 1922 al 1925.\nStoria.\nL'azienda fu fondata nel 1922 come \"Automobiles Delpeuch\" a Neuilly-sur-Seine. La produzione fu interrotta nel 1925.\nVenne prodotto un unico modello, la \"15 CV\", equipaggiato con un motore a quattro cilindri da 2815 cm\u00b3. Con carrozzeria aperta, poteva ospitare cinque persone."}
{"id": "4240585", "revid": "16758", "url": "https://it.wikipedia.org/wiki?curid=4240585", "title": "Automobiles Delpeuch", "text": ""}
{"id": "4240586", "revid": "287204", "url": "https://it.wikipedia.org/wiki?curid=4240586", "title": "Campionato mondiale di hockey su ghiaccio 2013", "text": "Il Campionato mondiale di hockey su ghiaccio 2013 \u00e8 stata la 77\u00aa edizione del massimo campionato di hockey su ghiaccio per nazionali organizzato dalla IIHF.\nI tornei.\nCampionato mondiale di hockey su ghiaccio maschile.\nIl 77\u00b0 Campionato mondiale di hockey su ghiaccio maschile di gruppo A si \u00e8 tenuto dal 3 al 19 maggio a Stoccolma ed Helsinki, in Svezia e Finlandia.\nI tornei delle divisioni inferiori si sono svolte nelle date e nei luoghi seguenti:\nCampionato mondiale di hockey su ghiaccio femminile.\nIl 15\u00b0 Campionato mondiale di hockey su ghiaccio femminile di gruppo A si \u00e8 disputato dal 2 al 9 aprile ad Ottawa, in Canada.\nLe divisioni inferiori si sono svolte nelle date e nei luoghi seguenti:\nCampionato mondiale di hockey su ghiaccio U-20 maschile.\nIl 37\u00b0 Campionato mondiale di hockey su ghiaccio U20 maschile di gruppo A si \u00e8 svolto dal 26 dicembre al 5 gennaio a Ufa, in Russia.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 maschile.\nIl 15\u00b0 Campionato mondiale di hockey su ghiaccio U18 maschile di gruppo A si \u00e8 svolto dal 18 al 28 aprile a So\u010di, in Russia.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 femminile.\nIl 6\u00b0 Campionato mondiale di hockey su ghiaccio U18 femminile di gruppo A si \u00e8 tenuto dal 29 dicembre al 5 gennaio a Vierum\u00e4ki, in Finlandia.\nLe divisioni inferiori si sono disputate nelle date e nei luoghi seguenti:"}
{"id": "4240589", "revid": "332094", "url": "https://it.wikipedia.org/wiki?curid=4240589", "title": "Vickers M.1/30", "text": ""}
{"id": "4240594", "revid": "834", "url": "https://it.wikipedia.org/wiki?curid=4240594", "title": "Vocali anteriori", "text": ""}
{"id": "4240595", "revid": "53304110", "url": "https://it.wikipedia.org/wiki?curid=4240595", "title": "Cacciatore di frodo", "text": ""}
{"id": "4240596", "revid": "834", "url": "https://it.wikipedia.org/wiki?curid=4240596", "title": "Vocali centrali", "text": ""}
{"id": "4240597", "revid": "834", "url": "https://it.wikipedia.org/wiki?curid=4240597", "title": "Vocali posteriori", "text": ""}
{"id": "4240599", "revid": "53304155", "url": "https://it.wikipedia.org/wiki?curid=4240599", "title": "Cacciatori di frodo", "text": ""}
{"id": "4240609", "revid": "834", "url": "https://it.wikipedia.org/wiki?curid=4240609", "title": "Vocali chiuse", "text": ""}
{"id": "4240611", "revid": "834", "url": "https://it.wikipedia.org/wiki?curid=4240611", "title": "Vocali aperte", "text": ""}
{"id": "4240618", "revid": "118620040", "url": "https://it.wikipedia.org/wiki?curid=4240618", "title": "Una voce di notte", "text": "Una voce di notte \u00e8 un romanzo giallo di Andrea Camilleri con protagonista il commissario Montalbano pubblicato nell'ottobre 2012 dalla casa editrice Sellerio.\nTrama.\nMontalbano ha ormai quarantotto anni, ma non ha nessuna intenzione di farsi rottamare n\u00e9 da forze politiche compromesse con la mafia, n\u00e9 da giudici impauriti, n\u00e9 da mass media televisivi che lo attaccano sobillando l'opinione pubblica contro di lui.\nGuido Nicotra, direttore di un supermercato di Vigata di propriet\u00e0 di una societ\u00e0 che fa capo all'onorevole Mongibello, viene trovato impiccato nel suo ufficio dopo un furto dell'incasso giornaliero nel supermercato stesso. Questo episodio rafforza l'impressione di Montalbano che ci sia qualcosa che non quadri e che siano coinvolti i mafiosi Cuffaro, con i quali, secondo le ricerche fatte dall'ispettore Fazio, Mongibello sembra essere colluso. Inoltre, Nicotra ha mostrato un'enorme paura durante l'interrogatorio a proposito del furto, perch\u00e9 il giorno prima del furto ha trovato un cartello poi scomparso che segnalava che il meccanismo di apertura della cassaforte era fuori uso; infine non sono state trovate tracce di effrazione al supermercato, come se i ladri avessero le chiavi. Tant'\u00e8 vero che il medico legale Pasquano, tra mille cautele, crede che il suicidio sia la simulazione di un omicidio perch\u00e9 sono stati trovati dei grossi ematomi sulla pelle di Nicotra entrata in contatto con la corda da impiccagione, ematomi che non si spiegano con un'auto-impiccagione.\nPrima che il caso Nicotra sia chiuso, si apre un altro caso per Montalbano: viene scoperto il cadavere di una ragazza accoltellata, di nome Mariangela, che conviveva con Giovanni Strangio, figlio del presidente della Provincia Michele Strangio; stranamente, non si trovano vestiti insanguinati n\u00e9 segni di colluttazione, come se Mariangela fosse stata uccisa nuda e dormiente. Proprio Giovanni \u00e8 sospettato, a causa del sua carattere un bullo e arrogante: poco prima dell'inizio delle vicende di Nicotra, Giovanni era stato convocato in commissariato per aver cercato di buttare fuori strada l'auto di Montalbano con la sua auto sportiva, ed era stato rilasciato su cauzione pagata dall'avvocato del padre Michele. Montalbano crede Giovanni, con la sua arroganza, potrebbe avere ucciso Mariangela per gelosia dopo che una vicina di casa Strangio racconta che, quando Giovanni era fuori casa per lavoro, un altro uomo andava di sera a trovare Mariangela, probabilmente per andarci a letto; inoltre la vicina racconta che Mariangela girava spesso in accappatoio; d'altra parte, il giorno dopo Giovanni si presenta in commissariato volontariamente, si dimostra pentito per il suo bullismo in strada e racconta di avere un alibi per l'ora in cui Mariangela \u00e8 morta: a quell'ora, infatti, era a Roma per lavoro e aveva preso l'aereo fino a Palermo, ed era arrivato in auto a Vigata solo la mattina dopo. Uscito dal commissariato, Giovanni tenta il suicidio saltando sul cofano di un'auto che passava: Montalbano, Fazio e Augello credono che Giovanni sia innocente e si rendono conto che egli potrebbe tentato il suicidio per timore di finire nei guai con il padre. Questo perch\u00e9, qualche giorno prima, la migliore amica di Mariangela raccont\u00f2 a Montalbano che Mariangela, quando andava in classe con lei alla scuola superiore, aveva come professore Michele Strangio e che egli, dal carattere donnaiolo, sembrava estremamente attratto da Mariangela; inoltre, l'amore tra Giovanni e Mariangela sembrava svanito. Il sospetto cade quindi su Michele, il quale vorrebbe far ricadere la colpa dell'assassinio sul figlio. Il sospetto si rivela vero quando Montalbano trova, nascosto sotto un calcio-balilla nel garage di casa Strangio, un accappatoio insanguinato e un taglierino che pu\u00f2 aver provocato le ferite sul corpo di Mariangela; grazie all'ispettore Fazio, il commissario scopre che Giovanni, il giorno dell'assassinio di Mariangela, aveva lasciato Roma prima dell'ora detta a Montalbano, allo scopo recarsi a Napoli da suo padre: questi si era dato appuntamento a Napoli con il figlio per mandare quest'ultimo a autodenunciarsi per l'omicidio di Mariangela promettendogli, in cambio, i migliori avvocati difensori. Michele, per\u00f2, aveva dimenticato di disfarsi dell'accappatoio insanguinato e del taglierino e, soprattutto, non aveva mantenuto la promessa fatta al figlio: ecco il motivo del tentato suicidio di Giovanni. \nAlla fine Michele si suicida, dando a Montalbano un'ulteriore prova della sua colpevolezza. Poco prima, inoltre, il commissario, \u00e8 riuscito ad avere alcune prove che anche Michele era anch'egli colluso con i Cuffaro: in alcune chiamate telefoniche che Montalbano \u00e8 riuscito a intercettare, si sente le voce di Michele Strangio e di Mongibello e, dal dialogo tra i due, si sospetta che i due possano aver mandato i ladri a fare il furto al supermercato voluto dai Cuffaro, per poi far uccidere Nicotra e inscenare il suo suicidio.\nCamilleri nella nota a fine libro, oltre a ribadire come al solito che il romanzo \u00e8 tutto frutto della sua fantasia, specifica che "}
{"id": "4240619", "revid": "767487", "url": "https://it.wikipedia.org/wiki?curid=4240619", "title": "Johnny Mathis (cantante 1935)", "text": "In carriera ha pubblicato circa 75 album e venduto oltre 100 milioni di dischi in tutto il mondo. Ha duettato con Natalie Cole, Gladys Knight, Nana Mouskouri, Dionne Warwick e Deniece Williams.\nTra i suoi brani di maggiore successo, figurano \"It's Not for Me to Say\" del 1957 (5\u00aa posizione nella Billboard Hot 100 e Grammy Hall of Fame nel 2008), \"Chances Are\" del 1957 (1\u00aa posizione nella Billboard Hot 100 e Grammy Hall of Fame nel 1998), \"Fly Me to the Moon\", \"I'm Comin Home\", \"Misty\" del 1959 (Grammy Hall of Fame nel 2002), \"Too Much, Too Little, Too Late\" del 1978 (1\u00aa posizione nella Billboard Hot 100 e 3^ nel Regno Unito), \"When a Child Is Born\" (cover di \"Soleado\"), eccetera.\nHa una stella nella Hollywood Walk of Fame e ha ottenuto il Premio Grammy alla carriera (nel 2003)."}
{"id": "4240622", "revid": "767487", "url": "https://it.wikipedia.org/wiki?curid=4240622", "title": "Andr\u00e9 Mass\u00e9na", "text": ""}
{"id": "4240634", "revid": "1880836", "url": "https://it.wikipedia.org/wiki?curid=4240634", "title": "MTV Asia Awards", "text": "Gli MTV Asia Awards sono stati una manifestazione organizzata dall'emittente televisiva MTV, dove venivano assegnati premi relativi ai campi del cinema, della moda e della musica.\nCome la controparte europea, gran parte dei premi erano direttamente decretati dai telespettatori appartenenti all'area asiatica. Istituiti nel 2002, sono stati presenti fino al 2006, per ritornare poi nel 2008. L'anno successivo venne deciso, tuttavia, di cancellare l'evento."}
{"id": "4240635", "revid": "1305772", "url": "https://it.wikipedia.org/wiki?curid=4240635", "title": "Acido vaccenico", "text": "L'acido vaccenico (o acido 11-ottadecenoico) \u00e8 un acido grasso a 18 atomi di carbonio, avente formula bruta C18H34O2.\nIndividuato da S.H.Bertram nel 1928 \u00e8 stato la prima dimostrazione della presenza di isomeri trans nei grassi dei ruminanti, in particolare nel latte della vacca, da cui deriva il nome.\nSi forma come intermedio durante la bioidrogenazione dell'acido linoleico ad acido stearico ad opera del \"Butyrivibrio fibrisolvens\" ed altri batteri del rumine. Dall'acido vaccenico si ottiene l'acido rumenico, acido linoleico coniugato cis9 trans11, tramite azione enzimatica.\nSi presenta anche nella forma cis, nota anche con il nome: acido asclepico con temperatura di fusione di circa 15 \u00b0C. In particolare lo stereoisomero cis \u00e8 presente nel cervello del cavallo dove svolgerebbe azione emolitica ed in alcuni oli vegetali come quello di Macadamia o di Olivello spinoso, \"Hippophae rhamnoides\", che possono contenerne anche pi\u00f9 del 2%..\nL'isomero trans, con temperatura di fusione di circa 44 \u00b0C, non \u00e8 normalmente presente negli oli vegetali."}
{"id": "4240637", "revid": "671029", "url": "https://it.wikipedia.org/wiki?curid=4240637", "title": "Coppa Kora\u0107 1973", "text": "La Coppa Kora\u0107 1973 di pallacanestro maschile venne vinta dalla Forst Cant\u00f9."}
{"id": "4240638", "revid": "1005847", "url": "https://it.wikipedia.org/wiki?curid=4240638", "title": "Consiglio della Corona di Svezia", "text": ""}
{"id": "4240640", "revid": "712828", "url": "https://it.wikipedia.org/wiki?curid=4240640", "title": "Linea Sakura-d\u014dri", "text": "La \u00e8 una delle linee della metropolitana di Nagoya nella citt\u00e0 di Nagoya in Giappone. La linea collega il quartiere di Nakamura-ku a Tokushige nel quartiere di Midori-kuContraddistinta dal colore rosso, la linea viene anche chiamata col nome ufficiale di \"Linea No.6 - Linea Sakura-dori\".\nStoria.\nLa sezione tra Nagoya e Imaike venne aperta nel 1989 e passa sotto la strada Sakura-d\u014dri, da cui prende il nome. La linea \u00e8 stata costruita per decongestionare l'utilizzatissima linea Higashiyama. Nel 2011 \u00e8 stato aperto un nuovo prolungamento di 4,2\u00a0km fino a Tokushige, e sono allo studio nuovi prolungamenti, probabilmente fino alle citt\u00e0 di Toyoake o Toyota oltre Tokushige e fino a Shipp\u014d nella direzione opposta."}
{"id": "4240641", "revid": "2373", "url": "https://it.wikipedia.org/wiki?curid=4240641", "title": "Massimiliano Finazzer Flory", "text": "Biografia.\nEsordisce come attore teatrale con il progetto \"In viaggio con Virgilio\" (2005), il racconto dell'Eneide, e \"L'altro viaggio di Rainer Maria Rilke\" (2005), andato in scena per la prima volta al Piccolo Teatro Studio di Milano.\nHa ideato alcuni spettacoli imperniati sul rapporto tra letteratura, filosofia, arte e musica. Questa sua azione culturale \u2013 nella citt\u00e0 di adozione, Milano \u2013 gli ha valso riconoscimenti quali il Premio Cenacolo, l'Ambrogino d'oro, il Paul Harris Fellow del Rotary International e la Rosa Camuna della Regione Lombardia.\nA teatro ha messo in scena: \"Vita a credito\", \"Lo specchio di Borges\" con musica di Astor Piazzolla e \"L'orecchio di Beethoven\" spettacolo-biografia incentrato sulla figura del compositore tedesco.\nSi \u00e8 avvicinato anche alla poesia scrivendo \"Trittico sulla parola\" che gli \u00e8 valso nel 2008 il Premio nazionale Lorenzo Montano.\nViene premiato da Umberto Eco, pres. Comitato scientifico del premio medesimo come vincitore del Premio Speciale \"Premio Cenacolo Editoria e Innovazione\" indetto da Assolombarda, con la motivazione: un modello di eccellenza e di integrazione tra produzione culturale e strategie di comunicazione. La Fondazione Rotary del Rotary International gli attribuisce nel 2007 il Paul Harris Fellow in segno di apprezzamento e riconoscenza per il suo tangibile e significativo apporto nel promuovere una miglior comprensione reciproca e amichevoli relazioni fra i popoli di tutto il mondo.\nIl 7 dicembre 2007 gli \u00e8 stata conferita dalle autorit\u00e0 del Comune di Milano l'Ambrogino d'oro con la seguente motivazione: \"in qualit\u00e0 di saggista, autore di teatro, editorialista e curatore di rassegne culturali ha fatto di Milano, in questi anni, il centro di una serie di eventi che coniugano partecipazione popolare e qualit\u00e0 di contenuto\".\nDa assessore alla Cultura del Comune di Milano tra il 2008 e il 2011, ha collaborato con il \"Corriere della Sera\" (dorso Veneto) e ha diretto due collane editoriali per San Paolo Edizioni e Skira Editore.\nNel luglio del 2010 ha debuttato al Festival dei Due Mondi di Spoleto con \"Il tempo di Gustav Mahler\", dedicato al compositore boemo. Per i 150 anni dell'Unit\u00e0 d'Italia ha portato sulla scena internazionale I promessi sposi di Alessandro Manzoni. Dal Lincoln Center di New York lo spettacolo \u00e8 stato in tourn\u00e9e in tutto il mondo.\nPer il suo spettacolo \"Pinocchio, storia di un burattino\", rappresentato in tutte le principali citt\u00e0 degli Stati Uniti, gli viene conferito il Premio Lions Pinocchio di Collodi 2013.\nNell'agosto del 2014 gira il suo primo film interamente a New York, tra Manhattan e Brooklyn. Un lungometraggio dedicato alla storia del futurismo italiano riambientata negli USA, dal titolo: \"Marinetti a New York\".\nLa sua opera teatrale \"Essere Leonardo da Vinci\" ovvero la biografia di Leonardo; presentata in anteprima a Londra (2012) in occasione della mostra \"Leonardo da Vinci. Painter at the court of Milan\"; viene allestita durante il periodo di EXPO 2015 a Milano. Nel maggio 2016 al Teatro Farnese di Parma debutta la sua opera di teatro-musica \"Verdi legge Verdi\" su testi autentici del compositore italiano.\nA 150 anni dalla morte di Charles Baudelaire, Finazzer Flory realizza il cortometraggio \"Parigi Baudelaire, passeggiata poetica\".\nNel gennaio 2019 realizza e produce il lungometraggio \"Essere Leonardo da Vinci\", in collaborazione con Rai Cinema e con il patrocinio del Comitato Nazionale per le celebrazioni dei 500 anni dalla morte di Leonardo da Vinci.\nNel 2020 realizza l'opera cinematografica \"Ali Dorate i giorni del silenzio\", in collaborazione con Rai Cinema. Con il Patrocinio del Comune di Milano. Presentato con successo durante la 77\u00aa Mostra del Cinema di Venezia. Girato nella Milano deserta del Venerd\u00ec santo, nei giorni della Passione e del lockdown per il Covid-19, diciannove statue di personaggi storici, prendono la parola, e riprese da droni interrogano, confortano e esortano alla speranza, nel cambiamento, i milanesi chiusi nelle loro case. \nPresenta con successo nell'ambito della 78esima Mostra del Cinema di Venezia il film cortometraggio di sua regia \"La musa inquieta\" (2021) dedicato alla figura di Marta Marzotto la prima influencer nota al mondo per il suo amore per la bellezza italiana.\nNel 2021 in occasione del 700\u00ba anniversario dalla scomparsa di Dante Alighieri realizza il film cortometraggio \"Dante, per nostra fortuna\", con la sua regia e voce, racconta in 27 minuti e con 21 canti tra inferno, purgatorio e paradiso la Divina Commedia con la danza contemporanea e gli occhi di un bambino, attraverso la metafora del teatro.\nNel 2021 \u00e8 stato Direttore Artistico di \"Dante in Duomo\" dal 3 maggio al 7 luglio con la lettura integrale della Divina Commedia nel Duomo di Milano. Conclusasi con il saluto e la benedizione del Santo Padre Papa Francesco e il conferimento della Medaglia d'oro e il diploma di benemerenza da parte della Societ\u00e0 Dante Alighieri per l'impegno profuso per la valorizzazione e la diffusione della poesia di Dante nel 700\u00b0 anniversario dalla sua scomparsa.\nVive e lavora dividendosi tra Milano e New York."}
{"id": "4240642", "revid": "1305772", "url": "https://it.wikipedia.org/wiki?curid=4240642", "title": "Lingua ata", "text": ""}
{"id": "4240643", "revid": "106456", "url": "https://it.wikipedia.org/wiki?curid=4240643", "title": "Petersdorfer See", "text": ""}
{"id": "4240645", "revid": "599013", "url": "https://it.wikipedia.org/wiki?curid=4240645", "title": "Fran\u00e7ois Victor Massena", "text": ""}
{"id": "4240646", "revid": "106456", "url": "https://it.wikipedia.org/wiki?curid=4240646", "title": "Sigrid Gurie", "text": "Biografia.\nSigrid Gurie Haukelid nacque a Brooklyn da Sigrid Johanne Christophersen e Bj\u00f8rulf Knutson Haukelid, un ingegnere civile che lavor\u00f2 alla costruzione della metropolitana di New York dal 1902 al 1912. Sigrid e il fratello gemello Knut godettero della doppia cittadinanza norvegese e americana. Nel 1914 la famiglia ritorn\u00f2 in Norvegia e Sigrid crebbe a Oslo e fu educata in Norvegia, Svezia e Belgio.\nRientrata negli Stati Uniti nella prima met\u00e0 degli anni trenta, Sigrid Gurie arriv\u00f2 a Hollywood nel 1936 e il produttore Samuel Goldwyn, che l'aveva scoperta, la present\u00f2 al pubblico come \"la nuova Greta Garbo\" e \"la sirena dei fiordi\". Dopo un'apparizione non accreditata in \"The Road Back\" (1937), l'appariscente bellezza dell'attrice fu impiegata nel film d'avventura \"Uno scozzese alla corte del Gran Kan\" (1938), per l'esotico ruolo della principessa Kukachin, figlia di Kublai Khan, accanto a Gary Cooper nei panni di Marco Polo. La pellicola fu per\u00f2 uno dei fiaschi commerciali del 1938 e Goldwyn cedette il contratto della Gurie al produttore Walter Wanger.\nWanger affid\u00f2 alla Gurie il ruolo di Ines in un suo progetto particolarmente ambizioso, l'avventura \"Un'americana nella Casbah\" (1938), \"remake\" del successo francese \"Il bandito della Casbah\" (1937), con Charles Boyer nel ruolo che era stato di Jean Gabin nella versione francese, e Hedy Lamarr, anch'ella astro nascente di origine europea. Il film ottenne un grande successo di pubblico, grazie anche al fascino dei protagonisti, e il ruolo di Ines, la gelosa ma leale innamorata del bandito Pep\u00e9 le Moko (fino al momento in cui lui incontra la fatale Lamarr), consent\u00ec alla Gurie di ottenere altri ruoli in \"Donna dimenticata\" (1939) e \"Inferno dei tropici\" (1939), fino ai successivi \"Dark Streets of Cairo\" (1940) e \"La valle dei monsoni\" (1940), in cui ebbe come \"partner\" maschile John Wayne, reduce dal successo di \"Ombre rosse\" (1939).\nLa carriera dell'attrice aveva per\u00f2 gi\u00e0 imboccato la parabola discendente, dopo appena sette film. Dopo la partecipazione alle pellicole \"Una voce nel vento\" (1944) e \"Enemy of Women\" (1944), la Gurie torn\u00f2 al grande schermo solo nel 1948 con \"La battaglia per la bomba atomica\", una produzione norvegese basata sul libro \"Skis Against the Atom\", scritto dal fratello Knut Haukelid, divenuto un noto esponente della Resistenza norvegese durante la seconda guerra mondiale. Le scene in cui apparve furono per\u00f2 cancellate in sede di montaggio e la Gurie chiuse definitivamente la sua carriera d'attrice con i film \"Il vendicatore di Manila\" (1948), \"Rosso il cielo dei Balcani\" (1948) e \"The DuPont Story\" (1950).\nAlla fine degli anni quaranta l'attrice si avvicin\u00f2 alle arti figurative, frequentando il \"Kann Art Institute\", dell'artista astratto Frederick I. Kann, e fece della pittura paesaggistica e ritrattistica la sua principale occupazione dopo il suo ritiro dagli schermi. Dal 1961 and\u00f2 a vivere a San Miguel de Allende (Messico), dove continu\u00f2 a dipingere, dedicandosi anche al \"design\" di gioielli per la \"Royal Copenaghen\".\nVita privata.\nSigrid Gurie si spos\u00f2 tre volte e altrettante divorzi\u00f2: fu sposata dal 1935 al 1938 con Thomas Stewart; dal 1939 al 1948 con il medico Lawrence Spangard e dal 1958 al 1961 con Lynn Abbott.\nI problemi di salute, principalmente riconducibili a malfunzionamento dei reni, sfociarono in un'embolia che si estese ai polmoni e port\u00f2 la Gurie al decesso in un ospedale di Citt\u00e0 del Messico, il 14 agosto 1969, all'et\u00e0 di cinquantotto anni."}
{"id": "4240647", "revid": "287204", "url": "https://it.wikipedia.org/wiki?curid=4240647", "title": "Desogestrel", "text": "Il desogestrel \u00e8 un farmaco progestinico (agonista progestinico di \"terza generazione\") usato nei \"contraccettivi orali combinati\", COCs, e nelle pillole con solo progestinico, POPs (mini-pillole). A tutto il 2013, in Italia, sono in commercio diverse pillole anticoncezionali contenenti desogestrel, differenti tra loro per il rapporto quantitativo con l'estrogeno (etinilestradiolo). Tra queste:\nFarmacocinetica.\nIl desogestrel, da solo o in combinazione con l'etinilestradiolo, viene rapidamente assorbito nel tratto gastrointestinale superiore (stomaco, duodeno, intestino tenue) a causa della sua natura lipofila. Una volta nel torrente ematico, si lega tenacemente alle proteine plasmatiche. Ha una lunga emivita, tra le 21 e le 36 ore.\nFarmacodinamica.\nTutti i progestinici agiscono inibendo il picco pre-ovulatorio dell'LH, impedendo l'espulsione dell'ovocita e alterando il normale trofismo endometriale. La combinazione con l'estrogeno consente un maggior effetto inibitorio del desorgestrel e impedisce eventuali menorragie. Differentemente dai progestinici di seconda generazione come il levonorgestrel, ha pochi, se non nulli, effetti androgenizzanti.\nEffetti avversi.\nCome per tutti i progestinici, l'assunzione di gestodene \u00e8 correlata con un rischio maggiore di sviluppo di malattia tromboembolica e deve essere assunto riducendo il rischio cardiovascolare complessivo (sospensione del fumo di sigaretta e identificazione dei soggetti con trombofilia genetica od acquisita). In particolare il desogestrel presenta un rischio tromboembolico due maggiore rispetto ai progestinici di seconda generazione. .\nAltri effetti avversi comuni ad altri progestinici sono: nausea, aumento ponderale, tensione mammaria, cefalea, riacutizzazione degli episodi emicranici, ritenzione idrica, irregolarit\u00e0 mestruali (si regolarizzano dopo i primi cicli e con l'assunzione costante), irritabilit\u00e0. \nI contraccettivi orali di terza generazione possono essere assunti da pazienti con diabete o disordini del metabolismo lipidico, perch\u00e9 hanno un effetto minimo sulla glicemia e sul profilo lipidico. Rispetto ai contraccettivi orali di seconda generazione, questi farmaci presentano un dosaggio di estrogeno inferiore e ci\u00f2 comporta una minor probabilit\u00e0 che si verifichino un aumento di peso, dolore al seno e mal di testa."}
{"id": "4240648", "revid": "1573940", "url": "https://it.wikipedia.org/wiki?curid=4240648", "title": "Mantidactylus", "text": "Mantidactylus \u00e8 un genere di anfibi anuri della famiglia Mantellidae, endemico del Madagascar.\nTassonomia.\nComprende le seguenti 37 specie:\nMolte specie che in passato venivano attribuite a questo genere sono ora classificate nei generi \"Blommersia\", \"Boehmantis\", \"Gephyromantis\", \"Guibemantis\", \"Spinomantis\", \"Wakea\"."}
{"id": "4240650", "revid": "47112", "url": "https://it.wikipedia.org/wiki?curid=4240650", "title": "Castel Tures", "text": ""}
{"id": "4240652", "revid": "729019", "url": "https://it.wikipedia.org/wiki?curid=4240652", "title": "Supercoppa di Germania di pallamano maschile", "text": "La Supercoppa di Germania di pallamano maschile \u00e8 una competizione di pallamano per club maschili tedeschi ed \u00e8 stata fondata nel 1994; essa si svolge a cadenza annuale.\nNel torneo si affrontano i campioni di Germania e i detentori della coppa nazionale dell'anno precedente.\nA tutto il 2013 si sono svolte 20 edizioni della coppa; con sette titoli il THW Kiel \u00e8 la squadra che detiene il record di successi in questa competizione; alle sue spalle seguono l'HSV Amburgo e il TBV Lemgo con quattro.\nL'attuale squadra campione in carica \u00e8 l'SG Flensburg-Handewitt."}
{"id": "4240659", "revid": "119159", "url": "https://it.wikipedia.org/wiki?curid=4240659", "title": "Federazione calcistica della Norvegia", "text": ""}
{"id": "4240660", "revid": "287204", "url": "https://it.wikipedia.org/wiki?curid=4240660", "title": "Wichita (disambigua)", "text": "Wichita \u00e8 il nome di:\nWichita pu\u00f2 anche riferirsi a:"}
{"id": "4240664", "revid": "110157", "url": "https://it.wikipedia.org/wiki?curid=4240664", "title": "Chiesetta della Madonna della Cintola", "text": "La chiesetta-oratorio della Madonna della Cintola si trova a Maroggia, sul ciglio dell'antica strada per Bissone.\nDescrizione.\nEsterno.\nSorta al posto di una cappella cinquecentesca, \u00e8 un'aula in mattoni a pianta ovale con coro rettangolare, eretto negli anni 1731-1766. La facciata convessa ha due ordini di lesene e pilastri. Sub\u00ec un restauro diretto dall'architetto Tita Carloni di Rovio nel biennio 1975-1976. \nInterno.\nAll'interno pilastri con capitelli corinzi reggono un cornicione perimetrico su cui s'imposta una cupola ottagonale con tre finestre nelle lunette; gli affreschi sono del secolo XIX. \nSull'altare in stucco \u00e8 presente una immagine della Madonna dell'inizio del secolo XVI, proveniente dalla distrutta cappella precedente. Le statue di san Diego d'Alcal\u00e1, san Rocco e san Giuseppe, poste nelle nicchie, sono opera del 1921 di Apollonio Pessina. "}
{"id": "4240669", "revid": "1573940", "url": "https://it.wikipedia.org/wiki?curid=4240669", "title": "Chiesetta dei Santi Maccabei", "text": " \nLa chiesetta dei Santi Maccabei \u00e8 un edificio di culto cattolico che si trova ad \"Ambr\u00ec sopra\", frazione del comune di Quinto.\nDescrizione.\nEsterno.\nLa chiesetta, come si legge nella data incisa nel portale d'accesso, fu trasformata nel 1822 e sub\u00ec restauri nel 1997. Oggi si presenta come un edificio con volta a crociera e coro poligonale\nInterno.\nAll'interno la decorazione pittorica \u00e8 della seconda met\u00e0 del secolo XIX. Sulla controfacciata c'\u00e8 un olio su tela che raffigura forse raffigura San Gottardo di Hildesheim, opera di Melchior Paul von Deschwanden. Nel coro, in una cornice scolpita a foglie d'acanto, si trova una tela della prima met\u00e0 del secolo XVIII dedicata a \"San Materno\", opera forse di Giuseppe Maria Busca."}
{"id": "4240671", "revid": "834", "url": "https://it.wikipedia.org/wiki?curid=4240671", "title": "Ethnologue.com", "text": ""}
{"id": "4240673", "revid": "287204", "url": "https://it.wikipedia.org/wiki?curid=4240673", "title": "Etonogestrel", "text": "L'etonogestrel \u00e8 un farmaco progestinico (agonista progestinico di \"terza generazione\") utilizzato in alcuni contraccettivi ormonali, sia da solo sia in combinazione con estrogeni nelle cosiddette terapie ormonali combinate.\nFarmacocinetica.\nBench\u00e9 possa essere assunto per via orale, l'etonogestrel, in Italia, \u00e8 presente da solo in alcuni impianti contraccettivi ormonali sottocutanei e in combinazione con l'etinilestradiolo negli anelli vaginali. In virt\u00f9 della propria lipofilia, l'etonogestrel si diffonde rapidamente e costantemente nei tessuti sottocutanei e attraversa la mucosa vaginale. L'etonogestrel, viene poi lentamente e costantemente convertito dal fegato in desogestrel, il principale metabolita attivo (presente in altre pillole contraccettive).\nFarmacodinamica.\nLetonogestrel \u00e8 un derivato del nortestosterone e il suo metabolita attivo, il desogestrel, si lega con elevata affinit\u00e0 con i recettori del progesterone negli organi bersaglio.\nL'etonogestrel \u00e8 usato anche in combinazione con l'etinilestradiolo un estrogeno ampiamente utilizzato nei prodotti contraccettivi.. Mimando l'azione fisiologica del progesterone, inibisce il picco pre-ovulatorio dell'LH, impedendo l'ovulazione e ostacolando il fisiologico trofismo endometriale. Differentemente dai progestinici di 2\u00aa generazione come il levonorgestrel, non possiede attivit\u00e0 androgenizzante e presenta dunque minori se non nulli effetti virilizzanti (come acne ed irsutismo) e una minore incidenza di effetti avversi quali emicrania, tensione mammaria e aumento di peso.\nEffetti avversi.\nCondivide gli effetti avversi del desogestrel."}
{"id": "4240674", "revid": "1982", "url": "https://it.wikipedia.org/wiki?curid=4240674", "title": "Mass\u00e9na", "text": ""}
{"id": "4240675", "revid": "834", "url": "https://it.wikipedia.org/wiki?curid=4240675", "title": "Lingue Congo-Atlantico", "text": ""}
{"id": "4240679", "revid": "834", "url": "https://it.wikipedia.org/wiki?curid=4240679", "title": "Lingue Volta-Congo", "text": ""}
{"id": "4240683", "revid": "287204", "url": "https://it.wikipedia.org/wiki?curid=4240683", "title": "Nicky Romero", "text": "Biografia.\nIn giovent\u00f9, dopo aver trascorso un anno a Kingston, Canada, Nicky torn\u00f2 nei Paesi Bassi per finire la scuola.\nCarriera discografica.\nNel 2012 \u00e8 diventato popolare grazie al singolo \"Toulouse\" che \u00e8 rimasto per molto tempo nella Beatport Top Ten. Ha guadagnato fama grazie alle collaborazioni con il DJ francese David Guetta, in particolare con il singolo \"Metropolis\". Ha debuttato nel 2012 nella classifica DJ Mag in diciassettesima posizione vincendo il premio come \"miglior new entry\".\nNel 2012 crea anche la propria casa discografica, la \"Protocol Recordings\", con la quale fa uscire i singoli \"Iron\" con Calvin Harris e \"Like Home\" con il duo australiano Nervo, il cui video ufficiale \u00e8 stato pubblicato il 21 febbraio 2013.\nIl 29 dicembre 2012 pubblica il singolo \"I Could Be The One\" con Avicii e con la collaborazione vocale della cantante svedese Noonie Bao (Jonnali Parmenius). Il brano riceve un discreto successo e rimane per parecchio tempo in cima alla classifica di Beatport, raggiungendo, inoltre, la prima posizione nella classifica dei brani pi\u00f9 scaricati nel Regno Unito. Nel marzo 2013 partecipa all'Ultra Music Festival durante il quale riceve un grande riscontro positivo dal pubblico. Qualche giorno dopo esce il suo nuovo singolo \"Symphonica\", il quale dopo pochi giorni si instaura in testa alla classifica di Beatport. Nel luglio del 2013 anche il singolo \"Legacy\", con Krewella, raggiunge la testa della stessa classifica.\nPartecipa a Tomorrowland nel 2013 in cui, oltre ad esibirsi da solo, partecipa al live di David Guetta insieme ad Afrojack. Successivamente, sempre nel 2013, passa nella classifica DjMag dalla diciassettesima posizione dell'anno precedente alla settima, grazie al grande successo riscosso.\nPubblica, in seguito, il remix della celebre canzone \"Stay The Night\" di Zedd, che riscuote un notevole successo, ed il suo edit di \"Rip It Up\" di R3hab.\nNel 2014 ha partecipato all'Ultra Music Festival tenutosi a Miami, dove presenta alcune delle sue nuove collaborazioni tra le quali \"Let Me Feel\" con i Vicetone.\nNel giugno dello stesso anno esce il suo nuovo singolo \"Feet On The Ground\" con la voce della cantante Anouk, il quale raggiunge la vetta delle classifiche dei pi\u00f9 celebri siti di musica, come Beatport.\nPartecipa al Tomorrowland dove presenta alcuni dei suoi nuovi singoli tra i quali \"Warriors\" in collaborazione con Volt &amp; State. Nella classifica di Dj Mag scende di una posizione passando alla numero 8. Nel 2015 partecipa all'Ultra Music Festival di Miami e ottiene anche questa volta un grande apprezzamento.\nCuriosit\u00e0.\nNicky Romero ha fatto un Cameo in \"We Are Your Friends\", un film del 2015."}
{"id": "4240686", "revid": "110157", "url": "https://it.wikipedia.org/wiki?curid=4240686", "title": "Federazione di pallamano del Lussemburgo", "text": "La Federazione di pallamano del Lussemburgo (lus.: F\u00e9d\u00e9ration Luxembourgeoise de Handball) \u00e8 l'ente che governa la pallamano in Lussemburgo.\n\u00c8 stata fondata nel 1946 ed \u00e8 affiliata alla International Handball Federation ed alla European Handball Federation.\nLa federazione assegna ogni anno il titolo di campione di Lussemburgo e la coppa nazionale sia maschile che femminile.\nControlla ed organizza l'attivit\u00e0 delle squadre nazionali.\nLa sede amministrativa della federazione \u00e8 a Lussemburgo.\nSquadre nazionali.\nLa federazione controlla e gestisce tutte le attivit\u00e0 delle squadre nazionali lussemburghesi.\nCompetizioni per club.\nLa federazione annualmente organizza e gestisce le principali competizioni per club del paese."}
{"id": "4240690", "revid": "729019", "url": "https://it.wikipedia.org/wiki?curid=4240690", "title": "Tsukuba Express", "text": "La gestita dalla Ferrovia Shuto-ken Shin Toshi \u00e8 una ferrovia intercity a scartamento ridotto che collega Tokyo dalla sua stazione di Akihabara alla citt\u00e0 universitaria di Tsukuba nella prefettura di Ibaraki in Giappone.\nCaratteristiche.\nLa linea ha una velocit\u00e0 massima di 130\u00a0km/h e ha permesso di ridurre i tempi di percorrenza fra Tokyo e Tsukuba dai 90 minuti precedentemente richiesti dalla JR East o dai 70 minuti del bus a soli 45 minuti. Partendo dalla stazione centrale di Tokyo ed effettuando un cambio sono necessari dai 50 ai 55 minuti. La linea \u00e8 priva di passaggi a livello e la guida \u00e8 semiautomatica. Per evitare interferenze coi laboratori dell'Agenzia Meteorologica Giapponese di Yasato, nei pressi di questa l'elettrificazione \u00e8 in corrente alternata. Per questo motivo sulla linea circolano due tipologie di treno: la serie TX-1000 a corrente continua \u00e8 limitata a Moriya, mentre la serie TX-2000 \u00e8 politensione e pu\u00f2 percorrere l'intera linea.\nStoria.\nInizialmente la linea doveva chiamarsi \"Nuova linea J\u014dban\" al fine di decongestionare la linea J\u014dban della JR East che aveva raggiunto il limite di capacit\u00e0. Tuttavia a causa della debolezza economica del Giappone degli ultimi anni il progetto non \u00e8 andato in porto completamente e, ad esempio, il terminal di Tokyo \u00e8 stato realizzato ad Akihabara anzich\u00e9 a Tokyo per gli alti costi dei lavori. D'altro canto il governo di Ibaraki spinse nell'estendere la linea da Moriya a Tsukuba gi\u00e0 dalla prima fase di costruzione. I progetti iniziali vedevano la linea pronta nel 2000, ma l'apertura avvenne solo nel 2005.\nServizi e stazioni.\nTutti i treni fermano alle stazioni indicate con \"\u25cf\" e saltano quelle indicate da \"-\". Alcuni treni locali fermano a \"\u25b2\"."}
{"id": "4240699", "revid": "767487", "url": "https://it.wikipedia.org/wiki?curid=4240699", "title": "Siegfried Wolf", "text": ""}
{"id": "4240700", "revid": "38120", "url": "https://it.wikipedia.org/wiki?curid=4240700", "title": "Sar\u00f2 libero!", "text": "Sar\u00f2 libero! \u00e8 il terzo album solista di Fabrizio Zanotti, realizzato nel 2012. Contiene un estratto del concerto tenutosi al Teatro Giacosa di Ivrea il 24 aprile 2012.\nMusicisti.\nAltri musicisti.\nnei brani \"La mia divisa\", \"L'universo che ora dorme\", \"Sar\u00f2 libero\", \"Matrioska\", \"Il mare se bagna Milano\",\"Chini Marco\", \"Musicalenta\", \"O bella ciao\""}
{"id": "4240702", "revid": "158913", "url": "https://it.wikipedia.org/wiki?curid=4240702", "title": "Un'eterna Treblinka", "text": "Un'eterna Treblinka \u00e8 un saggio dello scrittore Charles Patterson pubblicato nel 2002.\nContenuti.\nNel libro viene analizzata la radice comune tra il modo in cui i nazisti trattavano i prigionieri nei campi di sterminio e il modo in cui la specie umana sfrutta le altre specie animali.\nVi sono raccolte le testimonianze di sopravvissuti all'Olocausto divenuti sostenitori dei diritti degli animali, tra cui Edgar Kupfer-Koberwitz.\nIl titolo del libro, che fa riferimento al campo di sterminio di Treblinka, trae origine dal racconto \"L'uomo che scriveva lettere\" del Premio Nobel per la letteratura Isaac Bashevis Singer, in cui afferma:\nPatterson cita inoltre il filosofo Theodor Adorno, al quale \u00e8 attribuita la frase:"}
{"id": "4240703", "revid": "686936", "url": "https://it.wikipedia.org/wiki?curid=4240703", "title": "Josh Gordon", "text": "Carriera professionistica.\nCleveland Browns.\nStagione 2012.\nGordon fu scelto nel corso del secondo giro del Draft supplementare 2012 dai Cleveland Browns. Debutt\u00f2 come professionista partendo come titolare nella settimana 1 contro i Philadelphia Eagles ricevendo 2 passaggi per 32 yard. Nella settimana 5 contro i New York Giants, Gordon gioc\u00f2 la sua prima grande partita ricevendo 82 yard e segnando 2 touchdown su passaggio di Brandon Weeden. Nel turno successivo ricevette 99 yard e segn\u00f2 un touchdown nella prima vittoria stagionale dei Browns sui Cincinnati Bengals.\nLa squadra torn\u00f2 a perdere nella gara successiva contro gli Indianapolis Colts: Josh ricevette 59 yard e segn\u00f2 un touchdown. I Browns vinsero la seconda gara stagionale nella settimana 8 contro i San Diego Chargers con Gordon che ricevette 3 passaggi per 46 yard.\nLa settimana Cleveland vinse la seconda gara consecutiva col rookie che ricevette 116 yard e segn\u00f2 un touchdown. La terza gara vinta consecutivamente dai Browns contro i Kansas City Chiefs fu la striscia positiva pi\u00f9 lunga dal . Gordon contribu\u00ec ricevendo 86 yard. La sua stagione si concluse con 805 yard ricevute e 5 touchdown.\nStagione 2013.\nIl 7 giugno 2013 Gordon venne sospeso per i primi due turni della stagione 2013 per abuso di codeina, una sostanza illecita. Torn\u00f2 in campo nella settimana 3 in cui i Browns ottennero la prima vittoria stagionale contro i Minnesota Vikings, ricevendo 10 passaggi per 146 yard e segnando un touchdown. Il secondo TD lo segn\u00f2 due settimane dopo contro i Buffalo Bills nella terza vittoria consecutiva di Cleveland. Nella settimana 8 ricevette 132 yard e un touchdown da Jason Campbell ma i Browns non riuscirono a superare gli imbattuti Kansas City Chiefs. Altre 125 yard e il quarto TD stagionale li ricevette nella settimana 11 contro i Cincinnati Bengals ma i Browns furono sconfitti nettamente.\nNella settimana 12, contro gli Steelers, Gordon stabil\u00ec un nuovo primato personale ricevendo 14 passaggi per 234 yard e segnando un touchdown. La domenica successiva si super\u00f2 ricevendo 261 yard contro i Jacksonville Jaguars (oltre a due touchdown) diventando il primo giocatore della storia della NFL a raggiungere le 200 yard ricevute in due gare consecutive. Super\u00f2 inoltre il precedente primato della lega appartenente a Calvin Johnson per il maggior numero di yard ricevute in due gare consecutive portandolo da 484 a 498. In quella gara divenne il primo giocatore dei Browns da Braylon Edwards e Kellen Winslow nel 2007 a superare le mille yard ricevute in stagione. Nella settimana 14, con 151 yard ricevute (e il quarto TD nelle ultime cinque gare), Gordon stabil\u00ec i nuovi record NFL per il maggior numero di yard ricevute in tre (649) e quattro gare consecutive (774), superando in entrambi i casi ancora Calvin Johnson.\nNella settimana 15, Gordon segn\u00f2 il suo nono touchdown dell'anno ma i Browns furono sconfitti dai Chicago Bears. Il 27 dicembre fu premiato con la prima convocazione al Pro Bowl in carriera. Gordon concluse la stagione guidando la NFL con 1.646 yard ricevute (record di franchigia dei Browns) e 18,9 yard a ricezione, segnando 9 touchdown e venendo inserito dall'Associated Press nel First-team All-Pro. Fu inoltre votato al 16\u00ba posto nella NFL Top 100 dai suoi colleghi, il secondo debuttante pi\u00f9 in alto in classifica\nStagione 2014.\nIl 9 maggio 2014 fu annunciato che Gordon era stato trovato nuovamente positivo a un test antidoping, rischiando una sospensione di un intero anno. Il 27 agosto la pena venne confermata in appello, squalificando cos\u00ec il giocatore per tutta l'annata. Il 19 settembre 2014, la squalifica fu ridotta a 10 giornate come parte del nuovo piano sulle normative antidoping approvato dalla lega il giorno precedente. Torn\u00f2 in campo nella settimana 12 guidando subito i suoi con 8 ricezioni per 120 yard nella vittoria in casa dei Falcons. Il 27 dicembre, i Browns annunciarono che il giocatore sarebbe stato sospeso per l'ultima gara della stagione regolare per avere violato le regole interne della squadra. La sua annata si chiuse cos\u00ec con 24 ricezioni per 303 yard in 5 presenze.\nIl 25 gennaio 2015, fu rivelato che Gordon era risultato positivo al test sull'abuso di alcool, una sostanza vietatagli per due anni a causa delle sue precedenti sospensioni, rischiando un'ulteriore sanzione di un anno fuori dai campi di gioco.\nStagione 2017.\nTerminate tutte le squalifiche accumulate, Gordon torn\u00f2 in campo dopo pi\u00f9 di mille giorni nel 13\u00ba turno della stagione 2017 partendo come titolare contro i Los Angeles Chargers, guidando la squadra con 85 yard ricevute nella sconfitta. La settimana successiva torn\u00f2 a segnare nella gara contro i Green Bay Packers.\nNew England Patriots.\nIl 17 settembre 2018, Gordon fu scambiato assieme a una scelta del settimo giro con i New England Patriots per una scelta del quinto giro del draft 2019. Il 4 ottobre 2018 segn\u00f2 il primo touchdown con la nuova maglia, in quello che fu il 500\u00ba TD passato in carriera da Tom Brady.\nIl 20 dicembre, Gordon annunci\u00f2 che si sarebbe allontanato dal football per concentrarsi sulla sua salute mentale. La NFL in seguito pubblic\u00f2 un comunicato in cui sospese nuovamente Gordon a tempo indefinito per essere stato ancora una volta trovato positivo ai test antidoping. Senza di lui i Patriots raggiunsero il Super Bowl LIII dove batterono i Los Angeles Rams 13-3. Gordon ricevette comunque un anello per i suoi contributi precedenti alla squadra.\nTerminata la squalifica, Gordon torn\u00f2 in campo nel primo turno della stagione 2019 andando subito a segno nella vittoria sui Pittsburgh Steelers. Il 23 ottobre fu inserito in lista infortunati per un problema a un ginocchio.\nSeattle Seahawks.\nDopo essere stato svincolato dai Patriots il 1\u00ba novembre 2019, Gordon firm\u00f2 con i Seattle Seahawks. Nella prima partita con la nuova maglia fu inoperoso per quasi un'ora finch\u00e9 nel finale, dopo l'infortunio di Tyler Lockett, ricevette due importanti passaggi per 27 yard contribuendo alla vittoria nei supplementari contro i San Francisco 49ers. Il 16 dicembre 2019 Gordon fu nuovamente sospeso a tempo indefinito dalla NFL per abuso di sostanze.\nIl 3 settembre 2020 Gordon rifirm\u00f2 con i Seahawks un contratto annuale."}
{"id": "4240709", "revid": "767487", "url": "https://it.wikipedia.org/wiki?curid=4240709", "title": "Yngve Hall\u00e9n", "text": "Biografia.\nNato a Bergen, \u00e8 cresciuto per\u00f2 ad Alversund. In seguito, si \u00e8 trasferito a Sogndal per diventare un insegnante, ma non ha mai intrapreso questa carriera ed \u00e8 diventato un giornalista, oltre che impiegato dell'universit\u00e0 locale. Impegnato politicamente con i socialdemocratici, \u00e8 diventato poi dirigente del Sogndal, formazione calcistica locale. A marzo 2010, \u00e8 stato eletto come presidente della federazione calcistica norvegese, la Norges Fotballforbund (NFF). Il 16 settembre 2013, ha comunicato al comitato della federazione la disponibilit\u00e0 di rimanere in carica per altri due anni. Il 28 novembre 2015, ha reso noto che non si sarebbe candidato ulteriormente in questo ruolo, terminando cos\u00ec il mandato nella primavera successiva."}
{"id": "4240710", "revid": "1494169", "url": "https://it.wikipedia.org/wiki?curid=4240710", "title": "Piccolo M\u00fcritz", "text": "Il Piccolo M\u00fcritz (\"Die Kleine M\u00fcritz\" in lingua tedesca) \u00e8 un lago tedesco sito nel \"Land\" del Meclemburgo-Pomerania Anteriore, circondario della Piana dei laghi del Meclemburgo. Si tratta in realt\u00e0 di un'appendice a sud del pi\u00f9 grande lago di M\u00fcritz, nel quale sfocia. Esso \u00e8 alimentato dalla Elde nel territorio del comune di Rechlin. Il lago \u00e8 solo in parte navigabile, ma sono presenti sulle rive un'associazione di velisti (\"M\u00fcritz-Segelverein Rechlin e.V. \") ed il porto per yacht di Rechlin. Al centro del lago vi \u00e8 l'isola Burgwall. Dal Piccolo M\u00fcritz si diparte un ramo della via d'acqua M\u00fcritz-Havel verso Mirow."}
{"id": "4240711", "revid": "122246", "url": "https://it.wikipedia.org/wiki?curid=4240711", "title": "Volley Treviso", "text": "Il Volley Treviso \u00e8 una societ\u00e0 pallavolistica maschile italiana con sede a Treviso: milita nel campionato di Serie B.\nStoria.\nDa Vittorio Veneto a Treviso.\nLa societ\u00e0 nacque nel 1987 acquisendo i diritti sportivi dell\"Antares Vittorio Veneto\", societ\u00e0 neo promossa in serie A2, e con l'ingresso nella societ\u00e0, in qualit\u00e0 di socio e di sponsor, della famiglia Benetton con il marchio Sisley.\nL'obiettivo era quello di arrivare ai vertici della pallavolo nazionale e per questo vengono ingaggiati giocatori del calibro di Kim Ho-Chul, Andrea Anastasi e Pierpaolo Lucchetta: la stagione 1987-1988 si conclude con il primo posto nel girone A, dopo un duello testa a testa con il Moka Rica Ravenna e la promozione nella massima serie.\nLa stagione successiva, rinforzata da Andrea Gardini, la squadra, al primo anno in serie A1 centra un prestigioso terzo posto nella \"regular season\", e nei play-off, dopo la vittoria nei quarti di finale contro il Petrarca Padova, perde nettamente per tre partite a zero contro i futuri campioni d'Italia della Panini Modena. Anche in Coppa Italia la formazione guidata da Nerio Zanetti deve arrendersi alla formazione emiliana.\nLa stagione successiva la squadra, rinforzata dall'opposto svedese Bengt Gustafson, e guidata in panchina dal nuovo allenatore brasiliano Paulo Sevciuc si ferma in semifinale, questa volta \u00e8 la Maxicono Parma a festeggiare la vittoria dello scudetto.\nArrivano per\u00f2 le prime soddisfazioni in Europa: la finale della Coppa delle Coppe \u00e8 il primo traguardo storico, che si infrange per\u00f2 nuovamente contro il Maxicono Parma del \"Grande Slam\".\nGli anni '90: l'era Montali e i primi successi in Italia e in Europa.\nLa stagione 1990-1991 si apre con l'ingaggio dalla Philips Modena degli schiacciatori Lorenzo Bernardi e Luca Cantagalli e di Paolo Tofoli in cabina di regia, del bulgaro Dimo Tonev al posto di Andrea Gardini, passato a Il Messaggero Ravenna, e dello svedese Anders Kristiansson come allenatore. La stagione \u00e8 assai travagliata, dati i problemi di salute dell'allenatore svedese e nel marzo del 1991 arriva sulla panchina orogranata Gian Paolo Montali, che conquista il primo successo in Europa: la Coppa CEV contro il Radiotechnik Riga. In campionato invece, dopo il quinto posto in \"regular season\", al Sisley viene eliminata nelle semifinali dei play-off da Il Messaggero Ravenna.\nDopo una stagione altalenante, il 1992-1993 segna grandi novit\u00e0 di mercato con gli arrivi di Gilberto Passani e degli olandesi Jan Posthuma e Ron Zwerver, capitano della sua nazionale. Il primo grande appuntamento, la Coppa del mondo per club organizzata al PalaVerde, \u00e8 a favore della Misura Mediolanum Milano, ma nella primavera del 1993 la squadra di Montali conquista il primo trofeo nazionale, la Coppa Italia 1992-1993 contro il Maxicono Parma, successo che fa da apripista alla vittoria, per la seconda volta, della Coppa CEV contro il Charro Padova. La maledizione dei play off per\u00f2 continua, ed \u00e8 ancora in semifinale che si ferma la Sisley: \u00e8 ancora la Misura Mediolanum Milano a prevalere in cinque gare.\nIn estate la squadra viene rinforzata dall'opposto brasiliano Marcelo Negr\u00e3o e dal ritorno di Andrea Gardini, con Luca Cantagalli che ritorna a Modena. Tutto la stagione si contraddistingue per la lotta contro il Milan Milano di Andrea Zorzi, ma \u00e8 sempre la Sisley che ne esce vittoriosa: dapprima con la vittoria della Coppe delle Coppe 1993-1994, e poi, con il primo storico scudetto.\nEd \u00e8 proprio l'arrivo di Andrea Zorzi in sostituzione di Negr\u00e3o il grande colpo del mercato trevigiano, e subito riprende il cammino vittorioso della squadra di Montali con la vittoria della Supercoppa europea 1994 contro l'Edilcuoghi Ravenna, e, sempre contro Ravenna del titolo continentale: la Coppa dei Campioni. In campionato la Sisley domina la \"regular season\", ma la finale scudetto, \u00e8 contro tutti i pronostici una cavalcata della Daytona Las Modena, capace di imporsi per 3 gare a zero. Sempre la squadra emiliana aveva precedentemente conquistato, sempre a spese della compagine di Montali, la Coppa Italia 1994-1995.\nIl mercato estivo segna l'arrivo del centrale ucraino Alexander Shadchin, ed \u00e8 sempre Modena a confermarsi la bestia nera: \u00e8 difatti la formazione emiliana a conquistare la Supercoppa europea 1995 e ad eliminare Treviso in semifinale della Coppa dei Campioni 1995-1996, con un quarto posto finale dopo la sconfitta contro gli jugoslavi del Vojvodina Novi Sad. In Italia \u00e8 invece l'Alpitour Traco Cuneo il contendente principale: i piemontesi vincono la dapprima la Supercoppa Italiana 1995 e poi la Coppa Italia 1995-1996, ma si devono arrendere nella finale scudetto che porta a due i campionati conquistati dagli orogranata.\nAl termine della stagione Montali, dopo 5 anni, lascia la squadra, e si accasa alla formazione greca dell'Olympiakos Syndesmos Filathl\u014dn Peirai\u014ds.\nLa parentesi di Kim Ho-Chul.\nAl suo posto viene chiamato Kim Ho-Chul, che gi\u00e0 aveva vestito maglia orogranata. Il mercato segna gli arrivi di Dmitrij Fomin, al posto di Zorzi, e di Pasquale Gravina al centro. La stagione \u00e8 tuttavia segnata fin dall'inizio a causa dell'infortunio subito da Bernardi durante le Olimpiadi di Atlanta che lo costringono a saltare quasi tutta la stagione. E ancora una volta la finale scudetto si gioca contro Modena che fa suo il campionato.\nIn estate lascia la squadra anche Paolo Tofoli e al suo posto arriva l'alzatore olandese Peter Blang\u00e9.\nL'era Bagnoli e il dominio in Italia e in Europa.\nNel marzo del 1998 Ho-Chul viene sostituito da Daniele Bagnoli, che porta alla conquista della Coppa CEV 1997-1998 contro il Knack Roeselare, la terza nella storia, e sempre tre \u00e8 il numero di campionati vinti, a spese dell'Alpitour Traco Cuneo sconfitta in tre gare.\nIl 1998-1999 \u00e8 la stagione dei quattro titoli. L'addio a Zwerver viene compensato dall'arrivo di Samuele Papi, e la formazione guidata da Bagnoli inizia a cogliere un successo dopo l'altro: la Supercoppa italiana contro l'Unibon Modena, la Supercoppa europea contro i belgi del , la seconda Coppa dei Campioni sempre contro il . La sfortunata finale di Coppa Italia persa contro il TNT Alpitour Cuneo, viene per\u00f2 presto dimenticata dalla conquista del quarto scudetto, il secondo consecutivo, contro Casa Modena Unibon, con un nuovo protagonista inaspettato: Alberto Cisolla.\nIn estate si assiste ad una rivoluzione: gli addii di Peter Blang\u00e9 e di Andrea Gardini, sostituiti dal nazionale jugoslavo Nikola Grbi\u0107 e da quello argentino Marcos Milinkovi\u0107. Anche il sistema di gioco cambia con l'introduzione del \"Rally Point System\". La prima vittoria della stagione \u00e8 la seconda Coppa Italia vinta contro il BS Lat-Bossini Montichiari, e soprattutto la riconferma sul tetto d'Europa con la terza Coppa dei Campioni vinta contro il Verein f\u00fcr Bewegungsspiele Friedrichshafen. In campionato invece i tanti infortuni limitano il gioco e, a sorpresa, gli orogranata vengono eliminati ai quarti di finale dall'Iveco Palermo.\nLa stagione di Lozano.\nIn estate si assiste ad un via-vai sull'asse Treviso-Modena: mister Bagnoli va in Emilia, sostituito in panchina dall'argentino Ra\u00fal Lozano, e a Treviso giungono Fabio Vullo in cabina di regia, e Bas van de Goor al centro. La Sisley vince subito la Supercoppa italiana contro la Ford per il Bambino Ges\u00f9 Roma, ma in Europa, alla terza finale consecutiva della European Champions League perde con la sorpresa Paris Volley. Dopo un'altra finale persa, quella della Coppa Italia 2000-2001 vinta dalla Lube Banca Marche Macerata, in campionato la squadra guidata da Cisolla vince in finale contro l'Asystel Milano, conquistando cos\u00ec il 5\u00ba scudetto della propria storia.\nLa seconda era Bagnoli: i 4 scudetti in 6 anni e la 4\u00aa Champions League.\nL'inizio della stagione 2001-2002 vede il clamoroso ritorno in panchina di Bagnoli, e la vittoria della Supercoppa italiana contro la Lube Banca Marche Macerata dell'ex Pasquale Gravina, sostituito al centro dal giovane Alessandro Fei. La stagione, vista anche la malattia che colpisce van de Goor che lo costringe a saltare quasi tutta la stagione, \u00e8 segnata dalle delusioni patite in Coppa Italia (eliminata ai quarti di finale dalla Noicom Brebanca Cuneo) e in Champions League (eliminazione nella prima fase a gironi), e dalla sconfitta in finale scudetto contro Modena.\nL'estate del 2002 segna una vera e propria rivoluzione in squadra con gli addii di capitan Bernardi dopo 12 anni e dei veterani Vullo, van de Goor e Fomin e l'innesto nel sestetto base dei giovani Vermiglio in regia, di Tencati al centro, e del nazionale russo Stanislav Dinejkin come opposto. La fascia di capitano viene affidata a Samuele Papi. Il nucleo giovane ottiene subito grandi risultati con il raggiungimento della finale della Coppa Italia 2002-2003, persa poi contro la Lube Banca Marche Macerata, dimenticata presto per\u00f2 dalla vittoria della Coppa CEV 2002-2003 proprio ai danni di Macerata. In campionato la squadra domina la \"regular season\" e ottiene il suo sesto scudetto nelle finali contro la Kerakoll Modena.\nL'anno successivo, riconfermato in toto il gruppo, \u00e8 quello del \"Grande Slam\" italiano: vittoria della Supercoppa italiana (la 4\u00aa) contro la Lube Banca Marche Macerata, della Coppa Italia (la 3\u00aa), contro la BreBanca Lannutti Cuneo e del 7\u00ba scudetto contro la Copra Asystel Ventaglio Piacenza.\nNell'estate del 2004 Dinejkin ritorna in Russia, rimpiazzato con una soluzione \"casalinga\": lo spostamento di Fei come opposto. Al centro viene ingaggiato il neo-campione olimpico brasiliano Gustavo, e dopo tre anni fa il suo ritorno Pasquale Gravina. La nuova stagione inizia subito con un successo, la Supercoppa italiana vinta ai danni della BreBanca Lannutti Cuneo. In Europa tuttavia la squadra orogranata viene eliminata ai quarti di Champions League dai russi della , ma dopo la sconfitta rimediata la formazione di Bagnoli inizia a riprendere la propria marcia vincente con la conquista della Coppa Italia 2004-2005 vinta contro la sorpresa Tonno Callipo Vibo Valentia, e dello scudetto numero 8 - il 3\u00ba consecutivo - ai danni della RPA LuigiBacchi.it Perugia.\nLa nuova stagione si apre con la vittoria della sesta Supercoppa italiana, ma l'obiettivo dichiarato \u00e8 la vittoria in ambito europeo. Nelle \"final four\" della Champions League 2005-2006 la Sisley vince dapprima contro la Dinamo Mosca dell'ex Dinejkin, e in finale contro l'\u012arakl\u012bs Salonicco, conquistando per la quarta volta il massimo titolo continentale. L'accoppiata Champions League-Scudetto sfuma per\u00f2 con la sconfitta nella finale dei play off contro la Lube Banca Marche Macerata.\nIn Italia la Sisley si riconferma nuovamente padrona con la conquista della Coppa Italia 2006-2007 ai danni della M. Roma Volley con un protagonista inaspettato: il palleggiatore egiziano Abdalla Ahmed, che sostituisce l'infortunato Vermiglio, e che viene nominato MVP delle finali. I play off scudetto sono un vero e proprio dominio con la vittoria nella finalissima contro la Copra Berni Piacenza, e la conquista del 4\u00ba scudetto della seconda \"era Bagnoli\". L'unica amarezza giunge dall'Europa con l'eliminazione ai quarti di finale, per mano dei tedeschi del Verein f\u00fcr Bewegungsspiele Friedrichshafen, nel corso della Champions League 2006-2007.\nIl dopo Bagnoli: alla ricerca di una nuova identit\u00e0.\nNell'estate del 2007 Bagnoli si trasferisce in Russia, e in panchina siede il brasiliano Renan Dal Zotto. Anche il mercato porta volti nuovi: il palleggiatore francese Pierre Pujol e il centrale tedesco Stefan H\u00fcbner, dopo gli addii di Vermiglio (passato a Macerata) di Tencati (a Modena). La stagione per\u00f2 si rivela avara di soddisfazioni: ad eccezione della vittoria della Supercoppa italiana vinta contro la M. Roma Volley, sia la partecipazione in Champions League che in Coppa Italia vedono la Sisley fermarsi alle semifinali, mentre in campionato la squadra perde al primo turno contro la Copra Nordmeccanica Piacenza.\nNell'estate del 2008 il mercato segna l'arrivo del palleggiatore brasiliano Ricardo ma la stagione non decolla mai e anzi a dicembre Dal Zotto viene sostituito da \"Pupo\" Dall'Olio: la squadra non incanta n\u00e9 in Europa (eliminazione ai quarti della Challenge Cup) n\u00e9 in Italia con l'accesso ai play off agguantato solo all'ultima giornata con la successiva eliminazione al primo turno per mano della Lube Banca Marche Macerata.\nLa delusione subita porta ad un totale rifondazione: in panchina Roberto Piazza, storico vice di Bagnoli, e un nuovo gruppo di giovani, Johannes Bontje e Giorgio De Togni al centro, e Robert Horstink e Gabriele Maruotti come schiacciatori, con l'addio ad Alberto Cisolla e con Samuele Papi chiamato a far da chioccia. La stagione tra alti e bassi vede la BreBanca Lannutti Cuneo come \"bestia nera\": \u00e8 difatti la formazione piemontese a sconfiggere, sempre in semifinale, Treviso sia in Coppa Italia che in campionato.\nNell'estate 2010 viene annunciato l'acquisto di tre nuovi giocatori, Dante Boninfante, Pierre Pujol e Novica Bjelica, e la cessione di quattro giocatori come il palleggiatore Ricardo Garcia, il centrale Emanuel Koh\u00fat, il secondo palleggiatore Bertrand Carletti e il giovane opposto Giulio Sabbi.\nLa stagione 2010-2011 si apre con Treviso in lotta oltre che per il campionato anche per la Champions League. Dopo una serie di prestazioni in ambito internazionale deludenti da parte degli orogranata, la squadra si trova eliminata dalla Champions League, ottenendo per\u00f2 diritto a partecipare alla fase finale di coppa Cev Cup. In campionato gli orogranata disputano un torneo mediocre, tra alti e bassi, senza riuscire a ripetere i successi dell'anno precedente ed escono inoltre sconfitti dalle semifinali di Coppa Italia perdendo contro Trento. In ambito internazionale la Sisley per\u00f2 disputa delle ottime prove riuscendo infatti a qualificarsi per le semifinali di Cev Cup contro il Resovia. Sconfitti i polacchi, la Sisley si aggiudica cos\u00ec l'accesso alla finale, che verr\u00e0 disputata in due gare (andata/ritorno), contro i polacchi dello Zaksa. La finale di andata, disputata a Belluno il 9 marzo vede vittoriosa la squadra polacca, che supera al tie-break gli orogranata. Ma la reazione della Sisley non tarda ad arrivare e infatti la squadra trevigiana si aggiudica la gara di ritorno in casa dello Zaksa, vincendo inoltre il golden set e riuscendo cos\u00ec a trovare il successo, il quinto nella sua storia, nella competizione.\nNella stagione 2010-2011 ha giocato tutte le partite interne di Champions League e poi di Cev Cup a Belluno.\nL'addio dei Benetton, il trasferimento a Belluno e la Serie B2.\nNel febbraio 2011 arriva la notizia che sconvolge tutto il panorama sportivo trevigiano: la famiglia Benetton lascer\u00e0 il volley e il basket dal 2012.\nL'aria si fa pesante, c'\u00e8 aria di smantellamento, la botta finale arriva quando si decide che il volley potrebbe lasciare Treviso gi\u00e0 dal 2011. A fine campionato la situazione \u00e8 sempre pi\u00f9 grigia, tutti i giocatori se ne vanno e si accasano da altre parti, nel mentre la propriet\u00e0, che in preventivo infatti rimuove dal sito internet tutte le news e le foto relative alla prima squadra lasciando solo quelle delle giovanili, cerca potenziali acquirenti: si fanno le voci di Massimo Mezzaroma, che porterebbe tutti i giocatori nella sua M. Roma Volley, ma anche di altri imprenditori locali e non solo, come la famiglia Della Valle.\nAlla fine la soluzione arriva \"in casa\" grazie alla collaborazione con il presidente della Pallavolo Belluno Mario Bez. Non \u00e8 un'acquisizione del titolo sportivo ma solo un trasferimento di citt\u00e0 nella speranza di trovare nuova linfa per il futuro. Il campo di gioco diventa quindi la Spes Arena, mentre la sede societaria rimarr\u00e0 ancora un anno a Treviso, ma con il progetto di completare il trasferimento nel 2012.\nLa Sisley perde cos\u00ec alcuni suoi \"gioielli\": il capitano Samuele Papi (passato a Piacenza), Gabriele Maruotti, Novica Bjelica e Dante Boninfante (passati invece alla MRoma Volley), il centrale olandese, Johannes Bontje. \nNonostante le voci di mercato che davano Alessandro Fei come nuovo acquisto di Casa Modena, il giocatore ha invece smentito ed ha appoggiato il progetto Sisley Belluno, diventandone cos\u00ec il capitano e una bandiera su cui i potenziali protagonisti della futura societ\u00e0 sperano di poter costruire una nuova, lunga stagione. Alla chiusura della prima fase di mercato, il 13 luglio 2011, avvenuta in un clima di incertezza fino all'ultimo secondo sul destino di alcuni giocatori Sisley richiesti da altre societ\u00e0, si apprendeva che il libero Alessandro Farina sarebbe rimasto alla Sisley, mentre lo schiacciatore ricevitore Ji\u0159\u00ed Kov\u00e1\u0159 avrebbe cambiato maglia.\nA un anno dall'operazione salvataggio, la Sisley Belluno ha chiuso il suo campionato al quarto posto per poi essere per\u00f2 eliminata ai playoff giocati in casa. All'inizio di aprile 2012, il futuro della societ\u00e0 era ancora incerto, vista la necessit\u00e0 di recuperare un nuovo sponsor per sostenere economicamente l'attivit\u00e0 sportiva. Due mesi dopo, la societ\u00e0 non ha presentato la propria iscrizione per la stagione sportiva successiva. Con l'uscita di scena della famiglia Benetton, la societ\u00e0 ha ripreso la propria attivit\u00e0 dalla Serie B2 (dal 2016-2017 rinominata Serie B).\nColori e simboli.\nI colori ufficiali della Volley Treviso sono l'oro e il granata\nPalmar\u00e8s.\nI primatisti.\nPartite totali disputate con la maglia della Sisley. Aggiornato al termine della stagione 2009-2010."}
{"id": "4240717", "revid": "52076", "url": "https://it.wikipedia.org/wiki?curid=4240717", "title": "Civilt\u00e0 copta", "text": ""}
{"id": "4240718", "revid": "1005847", "url": "https://it.wikipedia.org/wiki?curid=4240718", "title": "Riksrad", "text": ""}
{"id": "4240726", "revid": "287204", "url": "https://it.wikipedia.org/wiki?curid=4240726", "title": "Mare Nostrum (album)", "text": ""}
{"id": "4240729", "revid": "247222", "url": "https://it.wikipedia.org/wiki?curid=4240729", "title": "Fingerprince", "text": "Fingerprince \u00e8 un album discografico del gruppo musicale statunitense The Residents, pubblicato nel 1977 dalla Ralph Records.\nIl disco.\nL'album venne registrato tra il 1974 e il 1976 ma pubblicato solo nel '77. Originariamente l'opera avrebbe dovuto essere un LP a tripla facciata intitolato \"Tourniquet of Roses\", ma a causa delle ingenti spese di produzione, il progetto venne abbandonato e ridotto al consueto formato a due facciate. Il terzo lato venne comunque pubblicato in seguito nel 1979 sotto forma di EP con il titolo \"Babyfingers\". Nel 1987, in occasione della ristampa in CD di \"Fingerprince\", tutti i brani presenti in \"Babyfingers\" che originariamente dovevano far parte del progetto iniziale furono inclusi nell'album seguendo il corretto ordine di inserimento nella scaletta di ciascun brano.\nStruttura.\n\"Fingerprince\" e \"Babyfingers\" hanno una struttura similare: tutti e due possiedono una prima facciata costituita da canzoni brevi mentre sul secondo lato \u00e8 presente un pezzo lungo ed elaborato. La traccia \"Walter Westinghouse\", sull'EP, \u00e8 una sorta di mini-opera, mentre \"Six Things to a Cycle\" in \"Fingerprince\" era stata originariamente concepita come un balletto. Il pezzo \u00e8 simile ad un precedente brano concettuale di improvvisazione orchestrale inciso dai Residents intitolato \"Number One\". I Residents crearono una versione accorciata del balletto per il disco e ne eseguirono dal vivo una versione ancor pi\u00f9 breve chiamata \"Oh Mummy! Oh Daddy! Can't You See That It's True; What the Beatles Did to Me, \"I Love Lucy\" Did to You\" presentata come parte delle celebrazioni per il quinto anniversario della nascita della Rather Ripped Records nel giugno 1976. La traccia risente di numerose influenze quali la musica indonesiana (Gamelan), il movimento minimalista (Philip Glass, Steve Reich, ecc... ), e soprattutto, le opere di Harry Partch. Partch fu un compositore statunitense celebre per essersi inventato da solo propri strumenti, teoria, e linguaggio musicali. I Residents effettueranno esperimenti simili, utilizzando un linguaggio da loro ideato, non soltanto in \"Six Things to a Cycle\", ma anche successivamente in \"Eskimo\" e \"The Big Bubble\". La band riconoscer\u00e0 pubblicamente l'influenza di Partch sulla propria musica con la canzone \"Death in Barstow\", presente in \"Babyfingers\", un riferimento alla morte di Partch avvenuta nel settembre 1974."}
{"id": "4240730", "revid": "256297", "url": "https://it.wikipedia.org/wiki?curid=4240730", "title": "Festival mondiale della canzone popolare", "text": "Il , noto anche con la denominazione inglese di World Popular Song Festival, fu un concorso musicale internazionale giapponese organizzato annualmente dalla Yamaha Music Foundation di Tokyo tra il 1970 e il 1987.\nUn'ulteriore edizione, nel 1989, non ebbe caratteristica competitiva ma fu tenuta solo a scopo benefico.\nPer via dello sponsor che lo organizzava fu chiamato anche Yamaha Music Festival e, informalmente, \u00abEurofestival d'Oriente\u00bb.\nLa prima edizione ha avuto luogo il 20, 21 e 22 novembre 1970, con 37 paesi provenienti da tutti i continenti. Il concorso \u00e8 stato annullato nel 1988 a causa della malattia dell'Imperatore Showa, mentre l'ultima edizione prima della chiusura ufficiale \u00e8 stata un concerto di beneficenza per l'UNICEF.\nMolti nomi affermati e artisti emergenti hanno tentato la loro fortuna al WPSF: tra essi un embrione degli ABBA (che sotto il nome \"Bj\u00f6rn &amp; Benny\", con cori non accreditati delle loro partner Agnetha e Anni-Frid, present\u00f2, con scarso successo, il brano \"Santa Rosa\"), C\u00e9line Dion (premio come miglior canzone nel 1982), Bryan Adams (partecipazione nel 1982), Tina Charles, Eros Ramazzotti, Mia Martini, Gianna Nannini,Paolo Mengoli Al Bano &amp; Romina Power, Demis Roussos, Bonnie Tyler, La Toya Jackson, gli Erasure, Cissy Houston, Alice.\nTra i numerosi premi attribuiti nel corso della manifestazione, si segnala la vittoria nel 1977 di Mia Martini con Ritratto Di Donna che vince il premio per il miglior canto."}
{"id": "4240731", "revid": "729019", "url": "https://it.wikipedia.org/wiki?curid=4240731", "title": "Save Cup 2012", "text": "Il Save Cup 2012 \u00e8 stato un torneo professionistico di tennis femminile giocato sulla terra battuta. \u00c8 stata la 10\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Venezia nella localit\u00e0 di Mestre dal 3 al 10 settembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4240733", "revid": "599013", "url": "https://it.wikipedia.org/wiki?curid=4240733", "title": "Christian Mart\u00ednez Cedillo", "text": ""}
{"id": "4240735", "revid": "106512330", "url": "https://it.wikipedia.org/wiki?curid=4240735", "title": "Mario Balla", "text": "Carriera.\nGiocatore.\nClub.\nBalla vest\u00ec i colori dell'Andrea Doria, con cui vinse almeno due campionati nel 1921 e 1922.\nNazionale di pallanuoto.\nCon la nazionale italiana partecip\u00f2 ai giochi olimpici di Parigi, con cui non super\u00f2 il primo turno del torneo di pallanuoto.\nAllenatore.\nNel 1959 Balla fu l'allenatore dell'Andrea Doria."}
{"id": "4240740", "revid": "1573940", "url": "https://it.wikipedia.org/wiki?curid=4240740", "title": "Save Cup", "text": "La Save Cup \u00e8 stata un torneo di tennis italiano riservato alle donne che faceva parte dell'ITF Women's Circuit. Si \u00e8 giocato annualmente dal 2003 al 2013 sui campi in terra battuta del Tennis Club Mestre in via Olimpia 12 a Mestre.\nA partire dal 2014 la Save Cup femminile \u00e8 stata sostituita dalla Venice Challenge Save Cup, torneo professionistico di tennis riservato agli uomini facente parte dell'ATP Challenger Tour che si gioca annualmente sugli stessi campi. La prima edizione del torneo maschile ha infatti preso il nome XII Venice Challenge Save Cup. Fino al 2001 si era disputato il Venice Challenger a Venezia, torneo Challenger maschile."}
{"id": "4240742", "revid": "392623", "url": "https://it.wikipedia.org/wiki?curid=4240742", "title": "Riduzione (Svezia)", "text": "Con la riduzione in Svezia, (svedese: \"reduktion\"), i feudi che erano stati concessi alla nobilt\u00e0 svedese sono stati restituiti alla Corona svedese.\nAntefatti.\nGustav Vasa ripristin\u00f2 la sovranit\u00e0 svedese nel 1523, ponendo fine all'Unione di Kalmar.\nNel corso dei due secoli successivi la rivalit\u00e0 tra la Monarchia e il Riksr\u00e5d, il consiglio di governo, erano costanti. Quando Gustavo Adolfo fu incoronato nel 1594 il \"Riksrad\" redasse la \"Carta di Nyk\u00f6ping\", togliendo molti dei poteri del re. Durante il regno della regina Cristina di Svezia una grande porzione dei possedimenti della corona \u00e8 stato alienato (dato a nobili) portando a una grave instabilit\u00e0 finanziaria in Svezia.\nNel 1654 solo 1,5% del territorio apparteneva alla corona e il 72% apparteneva alla nobilt\u00e0.\nLa riduzione svedese.\nLa prima riduzione (svedese: \"Fj\u00e4rdepartsr\u00e4fsten\") sotto il regno di Carlo X Gustavo di Svezia nel 1655 ripristina un quarto di \"donazioni\" fatte dopo il 1632. Nella Grande Riduzione del 1680 sotto il regno di Carlo XI la Corona riconquista le terre precedentemente concesse alla nobilt\u00e0. La riduzione era stata sostenuta da gentry (signori), commercianti, funzionari statali e contadini allo stesso modo, in parte come un modo per limitare il potere delle grandi famiglie aristocratiche, e in parte come un modo per rendere lo stato solvente e in grado di pagare i propri debiti.\nAttraverso la riduzione, le grandi famiglie aristocratiche hanno perso il loro potere in Svezia e sono state sostituite come pilastri dello Stato dai burocrati di origine borghese.\nNel 1700, il 35,5% delle terre apparteneva alla corona e il 33% apparteneva alla nobilt\u00e0.\nCi\u00f2 \u00e8 continuato fino alla fine dell'assolutismo svedese nel 1718, quando Carlo XII fu ucciso durante la Grande guerra del Nord."}
{"id": "4240743", "revid": "805280", "url": "https://it.wikipedia.org/wiki?curid=4240743", "title": "Colonne virtuali", "text": ""}
{"id": "4240744", "revid": "287204", "url": "https://it.wikipedia.org/wiki?curid=4240744", "title": "Coppa delle Coppe 1966-1967 (pallacanestro maschile)", "text": "La Coppa delle Coppe 1966-1967 di pallacanestro maschile venne vinta dall'Ignis Varese."}
{"id": "4240745", "revid": "1305772", "url": "https://it.wikipedia.org/wiki?curid=4240745", "title": "Michael Cook", "text": ""}
{"id": "4240747", "revid": "158286", "url": "https://it.wikipedia.org/wiki?curid=4240747", "title": "Chiesa dei Santi Antonio di Padova, Giacomo e Filippo", "text": ""}
{"id": "4240749", "revid": "834", "url": "https://it.wikipedia.org/wiki?curid=4240749", "title": "Mike Cook", "text": ""}
{"id": "4240751", "revid": "288300", "url": "https://it.wikipedia.org/wiki?curid=4240751", "title": "Michael Owen Johnson", "text": ""}
{"id": "4240752", "revid": "767487", "url": "https://it.wikipedia.org/wiki?curid=4240752", "title": "AEGON Pro Series Shrewsbury 2012", "text": "L'AEGON Pro Series Shrewsbury 2012 \u00e8 stato un torneo professionistico di tennis femminile giocato sul cemento indoor. \u00c8 stata la 5\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Shrewsbury in Gran Bretagna dal 17 al 23 settembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4240753", "revid": "119982", "url": "https://it.wikipedia.org/wiki?curid=4240753", "title": "Roophis", "text": ""}
{"id": "4240759", "revid": "108858258", "url": "https://it.wikipedia.org/wiki?curid=4240759", "title": "AEGON Pro Series Shrewsbury", "text": "L'AEGON Pro Series Shrewsbury \u00e8 un torneo di tennis che si gioca sulla terra battuta che fa parte dell'ITF Men's Circuit e dell'ITF Women's Circuit. Il torneo si gioca a Shrewsbury in Gran Bretagna dal 2008."}
{"id": "4240761", "revid": "1305772", "url": "https://it.wikipedia.org/wiki?curid=4240761", "title": "Idrettsklubben Start 1994", "text": "Questa pagina raccoglie i dati riguardanti l'Idrettsklubben Start nelle competizioni ufficiali della stagione 1994.\nStagione.\nLo Start chiuse la stagione al quarto posto finale. L'avventura in Coppa di Norvegia, invece, si chiuse al quarto turno con l'eliminazione per mano del Rosenborg. Tommy Svindal Larsen e Frode Olsen furono i calciatori pi\u00f9 utilizzati in campionato, con 22 presenze ciascuno. Petter Belsvik fu invece il miglior marcatore, con i suoi 16 gol."}
{"id": "4240763", "revid": "834", "url": "https://it.wikipedia.org/wiki?curid=4240763", "title": "Michael Robert Brown", "text": ""}
{"id": "4240767", "revid": "6923", "url": "https://it.wikipedia.org/wiki?curid=4240767", "title": "Hedypnois cretica", "text": "Il radicchio tubuloso (nome scientifico Hedypnois cretica ) \u00e8 una specie di piante spermatofite dicotiledoni appartenenti alla famiglia delle Asteraceae dall'aspetto di piccole margheritine gialle.\nEtimologia.\nIl nome del genere (\"Hedypnois\") deriva da due parole greche \"\u1f20\u03b4\u03cd\u03c2\" (\"hedys\" = dolce) e \"\u03bd\u03cc\u03b7\u03c3\u03b9\u03c2\" (\"pneo\" = spirito) ed \u00e8 stato Plinio (Come, 23 - Stabia, 79) a tramandare questo nome per la cicoria selvatica di questa voce. L'epiteto specifico (\"cretica\") deriva dall'isola di Creta (possibile origine di questa pianta). \nIl binomio scientifico della pianta di questa voce \u00e8 stato proposto inizialmente da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753, perfezionato successivamente dal botanico, farmacista e micologo tedesco Carl Ludwig Willdenow (Berlino, 22 agosto 1765 \u2013 Berlino, 10 luglio 1812) nella pubblicazione \"Species Plantarum ed. 4, 3(3)\"\ndel 1803.\nDescrizione.\nL'altezza di queste piante varia da 3 a 25\u00a0cm (massimo 40\u00a0cm). La forma biologica della specie \u00e8 terofita scaposa (T scap), ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme, sono inoltre munite di asse fiorale eretto e spesso privo di foglie.\nRadici.\nLe radici sono del tipo a tubero.\nFusto.\nLa parte aerea del fusto \u00e8 prostrata e robusta. La parte del fusto sotto il capolino dopo l'antesi s'ingrossa a clava (diametro 2 \u2013 6\u00a0mm).\nFoglie.\nLe foglie sono concentrate alla base ed hanno una lamina a forma lineare-spatolata con bordi dentellati in modo ottuso (verso l'apice). La superficie \u00e8 ricoperta da sparse setole lucide. Dimensioni delle foglie: larghezza 2 \u2013 25\u00a0mm; lunghezza 5 \u2013 150\u00a0mm.\nInfiorescenza.\nLe infiorescenze sono composte da capolini terminali su peduncoli. I capolini sono formati da un involucro a forma cilindrica composto da diverse brattee (o squame) disposte su due serie all'interno delle quali un ricettacolo fa da base ai fiori tutti ligulati. Le squame esterne hanno una forma triangolare (sono lunghe 1 \u2013 2\u00a0mm); quelle interne sono lineari (larghezza 1\u00a0mm; lunghezza 8\u00a0mm), arrossate all'apice; la faccia abassiale pu\u00f2 essere glabra oppure scabrosa per peli ispidi. All'antesi le squame sono ricurve e il capolino diventa subsferico. Il ricettacolo \u00e8 \"nudo\", ossia privo di pagliette a protezione della base dei fiori. Diametro dell'involucro: 4\u00a0mm. Diametro del capolino: 5 \u2013 12\u00a0mm. Lunghezza del peduncolo: 2 \u2013 5\u00a0cm.\nFiore.\nI fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono tutti ermafroditi e zigomorfi.\nFrutti.\nI frutti sono degli acheni subcilindrici, curvi e scabri con pappo. Gli acheni sono dimorfici: quelli pi\u00f9 periferici hanno un pappo a forma di coroncina; quelli pi\u00f9 interni hanno un pappo formato da squame lesiniformi. Dimensione degli acheni: 5 \u2013 8\u00a0mm. Lunghezza del pappo: 0,1 - 0,5\u00a0mm nel primo caso; oppure 2 \u2013 5\u00a0mm nel secondo.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Hedypnois cretica\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Hedypnois\" \u00e8 composto da poche specie due delle quali sono presenti nella flora spontanea italiana.\nIl numero cromosomico di \"H. cretica\" \u00e8: 2n = 8, 11, 12, 13, 14, 15, 16, 18.\nIl basionimo per questa specie \u00e8: \"Hyoseris cretica\" .\nNon tutte le checklist riconoscono la specie di questa voce e la considerano un sinonimo della specie \"Hedypnois rhagadioloides\" .\nVariabilit\u00e0.\nQuesta specie \u00e8 abbastanza variabile. I caratteri soggetti maggiore variabilit\u00e0 sono:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nIl Radicchio di Creta in altre lingue \u00e8 chiamato nei seguenti modi:"}
{"id": "4240768", "revid": "199745", "url": "https://it.wikipedia.org/wiki?curid=4240768", "title": "Radicchio tubuloso", "text": ""}
{"id": "4240769", "revid": "27723", "url": "https://it.wikipedia.org/wiki?curid=4240769", "title": "Stazione di Casalecchio Garibaldi", "text": "La stazione di Casalecchio Garibaldi \u00e8 una stazione ferroviaria posta sulla ferrovia Porrettana, gestita da Rete Ferroviaria Italiana, e origine della ferrovia Casalecchio-Vignola, gestita da Ferrovie Emilia Romagna.\nServe i quartieri settentrionali della citt\u00e0 di Casalecchio di Reno.\nStoria.\nLa stazione di Casalecchio Garibaldi venne attivata il 31 dicembre 2002.\nIl 30 settembre 2003 la stazione fu teatro di un incidente ferroviario, in cui un passeggero perse la vita e numerosi altri rimasero feriti. Il treno regionale 11432, proveniente da Porretta Terme e diretto a Bologna Centrale, alle 8:15 si schiant\u00f2 contro un blocco di cemento al termine di un binario tronco, erroneamente imboccato per il mancato rispetto di un semaforo rosso.\nFino al 26 febbraio 2016, a causa dei differenti gestori dell'infrastruttura, i cinque binari di stazione erano numerati rispettivamente 1-2-3 (linea per Porretta Terme, gestita da RFI) e 2 Fer-1 Fer (linea per Vignola, gestita da FER). A partire da tale data, la numerazione \u00e8 stata unificata, numerando i binari da 1 a 5. I due gestori hanno continuato tuttavia a mantenere sistemi informativi separati.\nA dicembre 2019, il binario 1 risulta essere stato rimosso; i binari precedentemente numerati da 2 a 5 sono stati rinumerati da 1 a 4 (1 e 2 sulla linea per Porretta Terme, 3 e 4 sulla linea per Vignola). Inoltre, i sistemi informativi sono stati unificati.\nMovimento.\nIl servizio passeggeri \u00e8 costituito dai treni regionali delle linee S1A (Bologna Centrale - Porretta Terme) e S2A (Bologna Centrale - Vignola) del servizio ferroviario metropolitano di Bologna. Entrambe le linee sono percorse da treni regionali cadenzati a frequenza oraria, con rinforzi alla mezz'ora nelle ore di punta.\nLe linee sono percorse da treni gestiti da Trenitalia Tper, nell'ambito del contratto di servizio stipulato con la regione Emilia-Romagna.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa persone ( saliti + discesi).\nAi fini tariffari, la stazione ricade nell'area urbana di Bologna, entro la quale sono validi i normali titoli di viaggio urbani.\nServizi.\nLa stazione \u00e8 classificata da RFI nella categoria \"silver\"."}
{"id": "4240771", "revid": "1305772", "url": "https://it.wikipedia.org/wiki?curid=4240771", "title": "Matlock (disambigua)", "text": ""}
{"id": "4240774", "revid": "767487", "url": "https://it.wikipedia.org/wiki?curid=4240774", "title": "Herminio Miranda", "text": ""}
{"id": "4240776", "revid": "200568", "url": "https://it.wikipedia.org/wiki?curid=4240776", "title": "Umbrellifere", "text": ""}
{"id": "4240779", "revid": "2182019", "url": "https://it.wikipedia.org/wiki?curid=4240779", "title": "Massacro di S\u00e9tif e Guelma", "text": "Con massacro di S\u00e9tif e Guelma ci si riferisce ai diffusi disordini e agli omicidi verificatisi all'interno e nei pressi della citt\u00e0 mercato algerina di S\u00e9tif, situata ad ovest di Costantina, l'8 maggio 1945. \nStoria.\nCon la fine della Seconda guerra mondiale, 4000 dimostranti scesero per le strade di S\u00e9tif avanzando richieste di indipendenza al governo coloniale francese. Dopo la proclamazione dello stato d'assedio, \"pi\u00f9 di 40 villaggi furono bombardati e distrutti, i quartieri arabi di S\u00e9tif e di altre citt\u00e0 vennero incendiati, a centinaia caddero i fucilati senza processo, con 4650 arrestati , vendette sommarie, saccheggi; secondo valutazioni ufficiali di parte francese, la repressione cost\u00f2 agli algerini circa 1500 morti, ma fonti militari parlano di 6-8 mila morti e le fonti nazionaliste sostengono che non meno di 45 mila algerini perirono sotto la furia francese.\" "}
{"id": "4240782", "revid": "436907", "url": "https://it.wikipedia.org/wiki?curid=4240782", "title": "Live in Budapest", "text": "Live in Budapest (noto anche come Magyarorsz\u00e1gon) \u00e8 un album dal vivo del gruppo musicale tedesco Stormwitch, pubblicato nel 1989."}
{"id": "4240783", "revid": "767487", "url": "https://it.wikipedia.org/wiki?curid=4240783", "title": "Lucio Dalla - Dance Remixes", "text": "\"Lucio Dalla - dance remixes\" \u00e8 una raccolta del musicista emiliano, pubblicata nel 1997. L'album rappresenta un'incursione inedita di Dalla nella musica \"dance\", facendo remixare appositamente da alcuni tra i pi\u00f9 famosi dj dell'epoca, molti dei suoi successi discografici. Nel disco, compaiono \"Prendimi cos\u00ec\" (due versioni a cura di Todd Terry: trip-hop e dance), \"Disperato erotico stomp\" (remix di Dalla e Mauro Malavasi), \"Ballando ballando\" (A.C.D.P.), \"Liberi\" (due versioni: Black Box e DJ Cerla), \"Cinema\" (Adamski), \"Canzone\" (due versioni: Fargetta e Basic Connection) e infine \"Attenti al lupo\"."}
{"id": "4240787", "revid": "287204", "url": "https://it.wikipedia.org/wiki?curid=4240787", "title": "Turosteride", "text": "La turosteride \u00e8 un farmaco di sintesi che agisce negli uomini inibendo l'enzima della 5-alfa reduttasi e che \u00e8 sottoposto a sperimentazione umana per il trattamento dell'ipertrofia prostatica benigna, ma che non \u00e8 ancora stato messo in commercio.\nMeccanismo d'azione.\nCome la finasteride, la turosteride agisce prevalentemente sull'isoforma II del 5-alfa reduttasi, con una selettivit\u00e0 15 volte superiore a quella con cui lega l'isoforma I.\nStudi clinici.\nNegli studi condotti su animali ha mostrato la capacit\u00e0 di ridurre le dimensioni della ghiandola prostatica e di ritardare la crescita tumorale. \u00c8 risultata efficace, inoltre, nel trattamento dell'acne e dell'alopecia androgenetica.\nEffetti collaterali.\nA differenza della finasteride, la turosteride non comporta un aumento dei valori del testosterone circolante, dannoso sia per la prostata, sia per i follicoli piliferi del cuoio capelluto. Inoltre, potrebbe non presentare i rari effetti collaterali della finasteride sulla sfera sessuale; il testosterone in eccesso, infatti, pu\u00f2 essere convertito in estrogeni attraverso l'aromatasi causando calo della libido, ginecomastia e accumuli adiposi in sedi tipicamente femminili.\nLa turosteride essendo un inibitore della 5 alfa reduttasi agisce diminuendo anche la produzione di diidrotestosterone (DHT) necessario per la funzione sessuale e dell'allopregnanolone un neurosteroide la cui diminuzione causa vari effetti collaterali tra cui: ansiet\u00e0, depressione, disordini dell'umore, sindrome da stress post traumatico, disfunzioni sessuali.\nAnche la turosteride potrebbe causare la sindrome post-finasteride esattamente pu\u00f2 accadere per gli altri due inibitori della 5 alfa reduttasi: finasteride e dutasteride.\nI motivi per cui viene causata tale sindrome sono sconosciuti."}
{"id": "4240788", "revid": "767487", "url": "https://it.wikipedia.org/wiki?curid=4240788", "title": "Rainer Troppa", "text": ""}
{"id": "4240789", "revid": "110157", "url": "https://it.wikipedia.org/wiki?curid=4240789", "title": "Wilhelm Moritz Keferstein", "text": "Descrisse per la prima volta un gran numero di rettili e anfibi.\nBiografia.\nDopo aver studiato Ingegneria idraulica ad Hannover, nel 1852 si trasfer\u00ec a Gottinga per studiare Medicina.\nQui divenne nel 1857 assistente presso l'Istituto di Fisiologia, nel 1858 lettore, nel 1861 professore associato e nel 1868 ordinario di Zoologia e Anatomia comparata alla Universit\u00e0 di Gottinga.\nPer sua iniziativa, si inizi\u00f2 l'edificazione del Museo di Storia Naturale.\nMor\u00ec nel 1870.\nOpere.\nAssieme allo zoologo Ernst Ehlers (1835-1925), scrisse \"Zoologische Beitr\u00e4ge gesammelt im Winter 1859/60 in Neapel und Messina\", pubblicato nel 1861 a Lipsia.\nCon Karl Wilhelm von Kupffer (1829-1902), fu coautore di uno studio sugli organi elettrici di \"Gymnotus\" e \"Mormyrus\", che fu pubblicato nel \"Zeitschrift f\u00fcr rationelle Medicin\" (\"Giornale di Medicina razionale\") di Henle e Pfeufer. \nKeferstein diede anche importanti contributi all'opera \"Die Klassen und Ordnungen des Thier-Reichs\" (\"Classi e ordini del regno animale\") di Heinrich Georg Bronn.\nOnorificenze.\nNel 1907, la citt\u00e0 di Gottinga pose una targa commemorativa sulla sua ultima residenza (Groner Landstra\u00dfe 11)."}
{"id": "4240790", "revid": "53309266", "url": "https://it.wikipedia.org/wiki?curid=4240790", "title": "Stazione di Bisuschio", "text": ""}
{"id": "4240795", "revid": "344646", "url": "https://it.wikipedia.org/wiki?curid=4240795", "title": "Cladosporium fulvum", "text": ""}
{"id": "4240799", "revid": "767487", "url": "https://it.wikipedia.org/wiki?curid=4240799", "title": "Episodi di Le strade di San Francisco (terza stagione)", "text": "La terza stagione della serie televisiva Le strade di San Francisco \u00e8 stata trasmessa negli Stati Uniti per la prima volta dall'emittente ABC dal 12 settembre 1974 al 13 marzo 1975 per un totale di 23 episodi.\nIn Italia la stagione non ha avuto una vera e propria programmazione, in quanto gli episodi, mischiati a quelli della prima stagione, sono andati in onda in prima visione da RAI 2 tra il 1980 e il 1986.\nAlcune guest-star hanno partecipato alla stagione: tra queste, Dean Stockwell, Brenda Vaccaro, Leslie Nielsen."}
{"id": "4240801", "revid": "767487", "url": "https://it.wikipedia.org/wiki?curid=4240801", "title": "Klaus Sammer", "text": "Biografia.\n\u00c8 il padre di Matthias, anche lui calciatore."}
{"id": "4240802", "revid": "1712264", "url": "https://it.wikipedia.org/wiki?curid=4240802", "title": "Stazione di Besozzo", "text": "La stazione di Besozzo \u00e8 una stazione ferroviaria posta sulla linea Luino-Milano, a servizio dell'omonimo comune.\n\u00c8 gestita da Rete Ferroviaria Italiana che la classifica in categoria \"Bronze\".\nStrutture e impianti.\nIl fabbricato viaggiatori a due piani in classico stile ferroviario, \u00e8 ceduto in comodato d' uso all' omonimo comune ed \u00e8 sede di alcune associazioni locali.\nLa stazione dispone di due binari passanti, entrambi serviti da banchina. In passato era presente un terzo binario centrale (soppresso per costruire un marciapiede centrale a norma).\nMovimento.\nLa stazione \u00e8 servita da treni della linea S30 della rete celere del Canton Ticino, eserciti da TiLo a frequenza bioraria, intercalati da treni regionali Luino-Gallarate di Trenord, anch'essi a frequenza bioraria, per una frequenza complessiva di un treno ogni ora per direzione.\nInterscambi.\nFra il 1914 e il 1940 presso la stazione effettuavano fermata i convogli in servizio sulla tranvia Varese-Angera, gestita dalla Societ\u00e0 Anonima Tramvie Orientali del Verbano (SATOV)."}
{"id": "4240804", "revid": "834", "url": "https://it.wikipedia.org/wiki?curid=4240804", "title": "Lingua chavacana", "text": ""}
{"id": "4240805", "revid": "834", "url": "https://it.wikipedia.org/wiki?curid=4240805", "title": "Lingua chabakana", "text": ""}
{"id": "4240806", "revid": "599013", "url": "https://it.wikipedia.org/wiki?curid=4240806", "title": "Jim McMahon", "text": "Carriera professionistica.\nMcMahon fu scelto come quinto assoluto nel Draft 1982 dai Chicago Bears. Fu il primo giocatore scelto nel Draft dal nuovo allenatore Mike Ditka. Alla fine della sua stagione di debutto fu inserito in diverse formazioni ideali dei rookie. Nella stagione 1984, Jim sub\u00ec un violentissimo colpo nella gara contro i Los Angeles Raiders che pose fine in anticipo alla sua stagione.\nNel 1985, i Bears terminarono la stagione regolare con un record di 15-1, giungendo fino al Super Bowl XX, vinto per 46\u201310 sui New England Patriots. In quella gara McMahon divenne il primo quarterback nella storia del Super Bowl a segnare due touchdown su corsa. A fine stagione, il giocatore venne convocato per il Pro Bowl ed inserito nella formazione ideale della stagione All-Pro.\nIl quarterback rimase ai Bears fino alla stagione 1988, dopo di che fu scambiato con i San Diego Chargers, dove rimase una sola stagione prima di passare agli Eagles per fare da riserva a Randall Cunningham.\nDopo che Cunningham soffr\u00ec un infortunio che pose termine alla sua stagione 1991 gi\u00e0 nella prima giornata, McMahon fu nominato titolare. Anche se gli Eagles mancarono i playoff per un soffio, McMahon vinse il premio di NFL Comeback Player of the Year.\nGli ultimi anni di carriera McMahon li trascorse nel 1993 ai Vikings guidandoli come titolare ai playoff, nel 1994 ai Cardinals, nella pre-stagione 1995 ai Cleveland Browns e infine gli ultimi due anni come riserva di Brett Favre ai Packers con cui vinse il Super Bowl XXXI ancora contro i Patriots, undici anni dopo la vittoria del titolo a Chicago."}
{"id": "4240808", "revid": "22475", "url": "https://it.wikipedia.org/wiki?curid=4240808", "title": "Passalora fulva", "text": "Passalora fulva (sin. \"Cladosporium fulvum\") \u00e8 un fungo ascomicete parassita delle piante. Causa la cladosporiosi del pomodoro."}
{"id": "4240809", "revid": "834", "url": "https://it.wikipedia.org/wiki?curid=4240809", "title": "Lingua chabacana", "text": ""}
{"id": "4240812", "revid": "1305772", "url": "https://it.wikipedia.org/wiki?curid=4240812", "title": "Friedrich Hermann W\u00f6lfert", "text": "Biografia.\nDal 1870 studi\u00f2 teologia e filosofia a Lipsia. Nel 1874 fonda una casa editrice. In catalogo aveva pi\u00f9 di 50 titoli, tra riviste e libri, la maggior parte di essi scritti da lui stesso. Nello stesso anno spos\u00f2 Christiane Trautmann, dalla quale ha avuto due figlie.\nNel 1879 incontra Georg Baumgarten, con cui condivise subito l'entusiasmo per l'aeronautica. Baumgarten gli offr\u00ec non solo un sostegno finanziario, ma lavor\u00f2 attivamente allo sviluppo dei dirigibili. In questo periodo trascur\u00f2 la sua casa editrice, che \u00e8 quindi costretto nel 1881 a vendere ad un altro editore. Anche dopo la morte di Baumgarten nel 1884, continu\u00f2 a coltivare la sua passione per il volo e supervision\u00f2 la produzione di sette dirigibili. Nel 1887 conosce Gottlieb Daimler. Il 10 agosto 1888 uno dei dirigibili di W\u00f6lferts, alimentato da un motore a benzina Daimler chiamato \"Standhur\" (orologio a pendolo), copr\u00ec una distanza di 10 km da Cannstatt a Aldingen. Il 20 maggio 1896 conquist\u00f2 anche il record di altitudine per dirigibili raggiungendo i 1\u00a0940 metri. Wolfert mor\u00ec il 12 giugno 1897 nello schianto del suo dirigibile \"Deutschland\", presso il campo di volo di Tempelhof a Berlino. Il 4 agosto 1930, non lontano dal luogo dell'incidente, gli venne dedicata una strada (W\u00f6lfertstra\u00dfe)."}
{"id": "4240814", "revid": "1712264", "url": "https://it.wikipedia.org/wiki?curid=4240814", "title": "Stazione di Mornago-Cimbro", "text": "La stazione di Mornago-Cimbro \u00e8 una stazione ferroviaria posta sulla linea linea S30 e Luino-Milano, a servizio del comune di Mornago e della localit\u00e0 di Cimbro, frazione del comune di Vergiate.\n\u00c8 gestita da Rete Ferroviaria Italiana che la classifica in categoria \"Bronze\".\nStoria.\nIn origine era denominata \"Crugnola-Cimbro\"; assunse la denominazione attuale nel 1938.\nStrutture e impianti.\nLa stazione dispone di un fabbricato viaggiatori in classico stile ferroviario a due piani, con due binari passanti, entrambi serviti da una banchina. Precedentemente era presente un terzo binario centrale (soppresso per costruire un marciapiede centrale a norma).\nMovimento.\nLa stazione \u00e8 servita da treni della linea S30 della rete celere del Canton Ticino, eserciti da TiLo a frequenza bioraria, intercalati da treni regionali Luino-Gallarate di Trenord, anch'essi a frequenza bioraria, per una frequenza complessiva di un treno ogni ora per direzione."}
{"id": "4240815", "revid": "834", "url": "https://it.wikipedia.org/wiki?curid=4240815", "title": "Javindo", "text": ""}
{"id": "4240817", "revid": "834", "url": "https://it.wikipedia.org/wiki?curid=4240817", "title": "Petjo", "text": ""}
{"id": "4240821", "revid": "1363832", "url": "https://it.wikipedia.org/wiki?curid=4240821", "title": "Waldemar M\u00fchlb\u00e4cher", "text": ""}
{"id": "4240822", "revid": "461603", "url": "https://it.wikipedia.org/wiki?curid=4240822", "title": "Waldemar Muehlbaecher", "text": ""}
{"id": "4240823", "revid": "287204", "url": "https://it.wikipedia.org/wiki?curid=4240823", "title": "Waldemar Muhlbacher", "text": ""}
{"id": "4240827", "revid": "729019", "url": "https://it.wikipedia.org/wiki?curid=4240827", "title": "Stazione di Bianzone", "text": "La stazione di Bianzone \u00e8 una fermata ferroviaria posta sulla linea Tirano-Lecco, a servizio dell'omonimo comune.\nStoria.\nNel 1974, all'atto del passaggio della linea allo Stato la stazione, fu privata degli impianti di sicurezza e segnalamento e trasformata in fermata, con gli scambi bloccati in attesa della loro definitiva eliminazione.\nNel 2012 l'area della stazione ha subito un intervento di riqualificazione con la costruzione di un sottopassaggio fuori da questa fermata\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4240828", "revid": "1729295", "url": "https://it.wikipedia.org/wiki?curid=4240828", "title": "Giovanni Giacomo Millo", "text": "Biografia.\nNacque a Casale Monferrato il 16 giugno 1695.\nVenne creato cardinale da papa Benedetto XIV nel concistoro del 26 novembre 1753.\nDal 16 dicembre 1756 fino alla sua morte fu prefetto della Congregazione del concilio.\nMor\u00ec il 16 novembre 1757."}
{"id": "4240831", "revid": "1305772", "url": "https://it.wikipedia.org/wiki?curid=4240831", "title": "Santissimo", "text": ""}
{"id": "4240836", "revid": "775372", "url": "https://it.wikipedia.org/wiki?curid=4240836", "title": "Riksr\u00e5d (Svezia)", "text": "Il Riksr\u00e5d, o Consiglio del Regno, talvolta latinizzato come \"Senatus Regni Sueciae\", era un'istituzione della Svezia con il compito di coadiuvare il re nell'esercizio delle sue funzioni di governo; aveva inoltre poteri giurisdizionali, fungendo da corte di ultima istanza.\nFu soppresso nel 1789, contestualmente all'istituzione del \"Kunglig Majest\u00e4t\" (re in Consiglio).\nStoria.\nOrigini.\nComparso nel 1220 come organo d'ausilio del re Erik XI, minore d'et\u00e0, nel 1280, durante il regno di Magnus III, si trasform\u00f2 in un'istituzione stabile; le sue prerogative vennero puntualmente fissate dalla legge sulla forma di governo del 1634, emanata da Gustavo II Adolfo.\nInizialmente formato da nobili e religiosi, la legge del 1634 fiss\u00f2 a 25 i suoi componenti, compresi cinque alti funzionari:\nIn base ad una nuova legge del 1660, il numero dei consiglieri fu fissato ad un massimo di 40.\nNel 1680 i suoi poteri furono fortemente limitati dal Riksdag.\nSviluppi.\nAlla instaurazione dell'assolutismo, Carlo XI aveva un organismo equivalente denominato come \"kungligt r\u00e5d\", Consiglio reale. Nell'Epoca della libert\u00e0 svedese (dalla morte di Carlo XII di Svezia nel 1718 al colpo di Stato di Gustavo III di Svezia nel 1772), \u00e8 stato riutilizzato il nome medievale, ma dopo la rivoluzione incruenta del re Gustavo III, la vecchia istituzione era praticamente abolita, ed egli istitu\u00ec al suo posto il \"statsr\u00e5d\" (Consiglio di Stato), organo piuttosto simile, ma aggirando la costituzione allora in vigore. Nella Costituzione del 1809, lo \"statsr\u00e5d\" divenne il gabinetto di governo costituzionale.\nDal 1738 gli Stati regionali facenti parte del \"Riksdag degli Stati\" potevano rimuovere i loro consiglieri in modo da creare una maggioranza corrispondente a quella degli Stati; gli Stati regionali provvedevano anche alla nomina del presidente della Cancelleria (il primo ministro), secondo l'appartenenza di partito. Anche la legge sulla libert\u00e0 di stampa (1766) \u00e8 stata adottato in questo periodo.\nQuesta Et\u00e0 della Libert\u00e0 dur\u00f2 fino al colpo di stato senza spargimento di sangue del re Gustavo III nel 1772, che ha ripristinato la sovranit\u00e0 reale con il pretesto dell'applicazione della costituzione del 1634.\nNel 1789, con il \"F\u00f6renings- och S\u00e4kerhets Acten\" (\"Atto di Unione e di sicurezza\"), un emendamento alla carta costituzionale, il diritto esclusivo della nobilt\u00e0 a ricoprire le alte cariche \u00e8 stato abolito e anche i borghesi e gli agricoltori hanno ricevuto questi privilegi - un passo verso la democrazia moderna. Il controllo aristocratico degli organi dello Stato cess\u00f2, come tra l'altro il Consiglio della Corona fu abolito dalla legge, anche se i consiglieri hanno poi mantenuto i loro titoli a vita. La funzione giurisdizionale del consiglio \u00e8 stata attribuita al \"Konungens H\u00f6gsta Domstol\" (\"Corte Suprema Reale\") composto da un numero uguale di membri nobili e non nobili.\nRiksr\u00e5d.\nSotto Magnus Eriksson venne istituita la regola che il re deve essere scelto, e al suo fianco, deve avere un consiglio di ecclesiastici, dodici cavalieri e scudieri, chiamati consiglieri.\nConsiglio della Corona svedese: (non completo.)"}
{"id": "4240838", "revid": "986213", "url": "https://it.wikipedia.org/wiki?curid=4240838", "title": "Giorgio di Sassonia-Meiningen", "text": "Biografia.\nEra il figlio maggiore di Federico Giovanni di Sassonia-Meiningen (1861-1914) e della contessa Adelaide di Lippe-Biesterfeld (1870-1948). Suo padre era un figlio di Giorgio II, duca di Sassonia-Meiningen e sua madre era una figlia del conte Ernesto Casimiro di Lippe-Biesterfeld. Giorgio studi\u00f2 giurisprudenza presso le Universit\u00e0 di Monaco di Baviera e di Jena.\nGiorgio interruppe gli studi per combattere nella prima guerra mondiale come capitano di un reggimento di cavalleria. Suo zio Bernardo III abdic\u00f2 il 10 novembre 1918 in seguito alla rivoluzione tedesca, e le monarchie tedeschi vennero abolite. Dopo la guerra riprese gli studi di legge e per un tempo fungeva da giudice supplente nella citt\u00e0 di Hildburghausen nello Stato Libero di Turingia. Il 1\u00ba maggio 1933 si un\u00ec ai nazisti, diventando membro NSDAP # 2.594.794.\nDopo la morte di suo zio Ernesto, il 29 dicembre 1941, Giorgio divenne capo della casa di Sassonia-Meiningen e assunse il titolo di duca di Sassonia-Meiningen con il nome di Giorgio III.\nMorte.\nGiorgio mor\u00ec in un campo di prigionia russo vicino a \u010cerepovec nel nord della Russia. Gli succedette l'unico figlio superstite, il principe Federico Alfredo che per\u00f2 rinunci\u00f2 alla successione, una volta divenuto monaco nel 1953. Il titolo di pretendente al trono ducale a Bernardo, fratello minore di Giorgio.\nMatrimonio.\nIl 22 febbraio 1919, Giorgio spos\u00f2 a contessa Clara Maria di Korff genannt Schmising-Kerssenbrock (Darmstadt, 31 maggio 1895 - H\u00f6gerhof bei T\u00fcrnitz, Bassa Austria, 10 febbraio 1992). Ebbero quattro figli:"}
{"id": "4240840", "revid": "721282", "url": "https://it.wikipedia.org/wiki?curid=4240840", "title": "Peek-A-Boo Poker", "text": "Peek-A-Boo Poker () \u00e8 un videogioco di poker sviluppato dalla taiwanese Idea-Tek, e pubblicato dalle giapponesi Hacker International e Panesian nel 1990 per Nintendo Entertainment System. \u00c8 il primo titolo di un trio di giochi dai contenuti pornografici pubblicato da Panesian per la console Nintendo, a cui si susseguono \"Magic Bubble\" e \"Hot Slots\".\nIl titolo ha avuto vari problemi nella distribuzione, a causa dei suoi contenuti pornografici.\nModalit\u00e0 di gioco.\nIl gioco consiste in un semplice simulatore di strip poker. La partita viene disputata con tre ragazze controllate dal computer: Full House Francine, Double Dealing Debby, e Pok-er Penny. Ogni 1000$ vinti \u00e8 mostrata un'immagine erotica di una delle ragazze, fino a un massimo di 5000$."}
{"id": "4240841", "revid": "729019", "url": "https://it.wikipedia.org/wiki?curid=4240841", "title": "Stazione di Villa di Tirano", "text": "La stazione di Villa di Tirano \u00e8 una fermata ferroviaria posta sulla linea Tirano-Lecco, a servizio dell'omonimo comune.\nStoria.\nLa stazione di Villa di Tirano venne attivata all'apertura della linea, nel 1902.\nNel 1974, all'atto del passaggio della linea allo Stato la stazione, fu privata degli impianti di sicurezza e segnalamento e trasformata in fermata, con gli scambi bloccati in attesa della loro definitiva eliminazione.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4240842", "revid": "1005847", "url": "https://it.wikipedia.org/wiki?curid=4240842", "title": "Boteti", "text": "Boteti \u00e8 uno dei cinque sottodistretti del distretto Centrale nel Botswana."}
{"id": "4240843", "revid": "1305772", "url": "https://it.wikipedia.org/wiki?curid=4240843", "title": "Zapoteco", "text": ""}
{"id": "4240848", "revid": "6923", "url": "https://it.wikipedia.org/wiki?curid=4240848", "title": "Passalora", "text": "Passalora \u00e8 un genere di funghi ascomiceti.\nIl genere \u00e8 diviso nelle sezioni morfologiche \"Mycovellosiella\", \"Passalora\", \"Phaeoramularia\" e \"Pseudophaeoisariopsis\"."}
{"id": "4240850", "revid": "92723", "url": "https://it.wikipedia.org/wiki?curid=4240850", "title": "Pipetanato etobromuro", "text": "Il pipetanato etobromuro \u00e8 un composto dotato di attivit\u00e0 di tipo antimuscarinico con azione simile a quella dell'atropina, che trova impiego nei disturbi spastici a carico dell'apparato gastro-intestinale e genito-urinario. In Italia la molecola \u00e8 venduta dalla societ\u00e0 farmaceutica Sofar con il nome commerciale di Spasmodil. Pipetanato etobromuro \u00e8 venduto nella forma farmaceutica di compresse rivestite, confetti, fiale e supposte.\nFarmacodinamica.\nPipetanato etobromuro \u00e8 una molecola con azione antispastica che agisce soprattutto sulla muscolatura degli organi cavi addominali riducendo l'ipertono e pertanto determinando un'attenuazione del dolore causato dagli spasmi muscolari. Il farmaco esercita verosimilmente la sua azione competitiva nei confronti dell'acetilcolina sui recettori muscarinici della muscolatura liscia viscerale, bloccandoli, e impedendo l'eccitazione e la successiva contrazione delle fibrocellule muscolari lisce. Pipetanato etobromuro \u00e8 dotato di un'azione antispastica che insorge rapidamente e tende a perdurare nel tempo.\nFarmacocinetica.\nA seguito di assunzione per via orale pipetanato etobromuro viene ben assorbito dal tratto gastrointestinale e si distribuisce rapidamente nei tessuti biologici concentrandosi particolarmente a livello addominale. L'eliminazione avviene fondamentalmente per via urinaria. Solo una piccola quota viene eliminata con le feci.\nUsi clinici.\nIl farmaco trova impiego negli stati dolorosi, acuti e cronici, il cui principale componente \u00e8 lo spasmo della muscolatura liscia. Utilizzato nell'ipermotilit\u00e0 gastrointestinale e delle vie biliari del tratto urinario e del tratto genitale femminile. Nel trattamento sintomatico di nausea e vomito. Viene anche utilizzato nelle premedicazioni ed esami endoscopici e radiologici.\nEffetti collaterali ed indesiderati.\nIn corso di trattamento si possono osservare alcuni effetti avversi di tipo anticolinergico come la secchezza delle fauci, disturbi dell'accomodazione visiva, cardiopalmo e tachicardia. Tendenzialmente tendono a regredire completamente e senza alcun postumo grazie a una riduzione del dosaggio o alla sospensione del trattamento.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo. Come anche per altre sostanze dotate di azione antagonista muscarinica, pipetanato etobromuro \u00e8 controindicato nei soggetti che soffrono di ipertrofia prostatica, glaucoma o tendenza alla ritenzione urinaria. Tranne casi particolari il farmaco \u00e8 anche controindicato nelle donne in gravidanza ed in quelle che allattano al seno.\nDosi terapeutiche.\nIl dosaggio dei soggetti adulti \u00e8 pari a 10 o 20\u00a0mg da assumersi per via orale, da 2 a 4 volte al giorno. Se si ricorre alla via parenterale sono generalmente sufficienti 10\u00a0mg per via intramuscolare o endovenosa, 1 o 2 volte al giorno.\nGravidanza ed allattamento.\nNelle donne in stato di gravidanza o che allattano al seno il farmaco deve essere somministrato solo nei casi di effettiva necessit\u00e0, previa valutazione del rapporto rischio/beneficio da parte del medico curante."}
{"id": "4240854", "revid": "729019", "url": "https://it.wikipedia.org/wiki?curid=4240854", "title": "Stazione di Tresenda-Aprica-Teglio", "text": "La stazione di Tresenda-Aprica-Teglio \u00e8 una stazione ferroviaria posta sulla linea Tirano-Lecco; sita nel centro abitato di Tresenda, frazione del comune di Teglio, serve anche il passo dell'Aprica.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4240857", "revid": "767487", "url": "https://it.wikipedia.org/wiki?curid=4240857", "title": "Bernard de Montfaucon", "text": "Appartenne alla congregazione benedettina di San Mauro. Fu uno studioso ed un erudito, cur\u00f2 l'edizione delle opere dei Padri della Chiesa ed \u00e8 considerato il fondatore della paleografia greca; \u00e8 inoltre considerato uno dei padri della moderna archeologia.\nBiografia.\nBernard de Montfaucon nacque da nobile famiglia il 16 gennaio 1655 nel castello di Soulatg\u00e9, un piccolo paese nell'attuale dipartimento dell'Aude. Ma quando aveva un anno si trasfer\u00ec al castello di Roquetaillade, residenza abituale della sua famiglia. A sette anni fu mandato a Limoux nel collegio dei Padri della Dottrina Cristiana.\nMontfaucon serv\u00ec nell'esercito francese, fu ammesso a 17 anni nei cadetti di Perpignano e partecip\u00f2 alla Guerra d'Olanda del 1673. Fu poi capitano dei granatieri nel reggimento di Languedoc e combatt\u00e9 in due campagne agli ordini di Turenne, partecip\u00f2 alla Battaglia di Marienthal e si ammal\u00f2 nella Saverne (in Alsazia).&lt;br&gt; A causa di questa malattia infettiva fece voto alla Madonna di Marceille, di donare cento tornesi alla cappella della stessa e di farsi monaco benedettino se fosse tornato sano e salvo al suo paese.\nDopo la morte del padre, perci\u00f2, nel 1675, prese l'abito benedettino nel monastero della Daurade di Tolosa, dove pot\u00e9 studiare varie lingue antiche: greco, ebraico, caldeo, siriaco e copto, nonch\u00e9 la numismatica.\nNel 1687 Montfaucon fu chiamato all'abbazia di Saint-Germain-des-Pr\u00e9s dove cominci\u00f2 a lavorare all'edizione delle opere dei Padri della Chiesa sotto la guida di dom Jean Mabillon.\nCircondato da un gruppo di studiosi, (\"l'Accademia dei Bernardini\"), pubblic\u00f2 le opere di vari Padri della Chiesa greca e si leg\u00f2 a Du Cange, sotto la cui direzione lavor\u00f2 per un periodo.\nNel 1698 intraprese un viaggio in Italia, alla ricerca di manoscritti per la pubblicazione delle opere di San Giovanni Crisostomo. Visit\u00f2 le biblioteche di Milano, Modena, Venezia, Ravenna, Bologna, Firenze, Montecassino e soprattutto Roma. A Milano incontr\u00f2 Ludovico Antonio Muratori. A Roma papa Innocenzo XII che aveva favorito il suo viaggio lo ricevette con onore, ma suscit\u00f2 la gelosia dello Zacagni, vicebibliotecario alla Biblioteca Vaticana ed ebbe problemi con i Gesuiti. Nel 1701 torn\u00f2 in Francia.\nNel 1705 esamin\u00f2 e pubblic\u00f2 i manoscritti greci della collezione del duca di Coislin.\nNel 1719 Montfaucon fu ammesso, su designazione del reggente Filippo d'Orl\u00e9ans, all'Acad\u00e9mie des Inscriptions et Belles-Lettres.&lt;br&gt; Nello stesso anno, dopo la morte del gesuita Michel Le Tellier, antico confessore di Luigi XIV, Bernard de Montfaucon fu nominato al suo posto come confessore del giovane Luigi XV. &lt;br&gt;Sempre nel 1719 studi\u00f2 la sepoltura megalitica di Houlbec-Cocherel, nel dipartimento dell'Eure.\nNel 1723 esplor\u00f2 il sito di Olimpia in compagnia dell'arcivescovo di Corf\u00f9.\nBernard de Montfaucon mor\u00ec il 21 dicembre 1741 nell'abbazia di Saint-Germain-des-Pr\u00e9s.\nOpera.\nDom Bernard de Montfaucon \u00e8 spesso considerato il fondatore della paleografia, dal momento che con la pubblicazione, nel 1708, della \"Paleographia Graeca\" venne usata per la prima volta proprio la parola \"paleografia\". Montfaucon dava a questo termine un significato ampio, che inglobava la codicologia insieme allo studio delle scritture librarie. &lt;br&gt;\nIn particolare egli \u00e8 considerato il fondatore della paleografia greca. Il suo ruolo in tale disciplina viene paragonato a quello svolto dal suo maestro Jean Mabillon per la paleografia latina. Egli ha creato la nuova disciplina e l'ha esposta in modo compiuto.\nNella sua opera il benedettino francese descrisse l'evoluzione storica del disegno delle lettere dell'alfabeto greco, le abbreviazioni, le formule ufficiali e diplomatiche ed il metodo da seguire per la decifrazione dei manoscritti. &lt;br&gt; Montfaucon distinse due grandi categorie di scritture librarie greche: da un lato l'onciale, fatta di \"maiuscole\", il cui nome prese in prestito dai latinisti e che lui conosceva male, dal momento che ve n'erano pochi esempi a Parigi; dall'altro lato le scritture legate, fatte di \"minuscole\", che invece conosceva bene, grazie al Gabinetto del Re ed alla Collezione del Duca di Coislin.&lt;br&gt;Inoltre pubblic\u00f2 nel 1739 il catalogo dei manoscritti greci conservati nelle principali biblioteche europee.\nIl metodo esposto nella sua opera teorica \u00e8 quello che Montfaucon ha effettivamente seguito nella pubblicazione delle opere dei Padri della Chiesa greca, cui ha dedicato tanti anni della sua vita. In particolare ha pubblicato le opere complete di Sant'Atanasio di Alessandria e di San Giovanni Crisostomo. Nel 1714 pubblic\u00f2 i frammenti che aveva raccolto degli \"Exapla\" di Origene.\nDom Bernard de Montfaucon ha anche contribuito a far nascere l'archeologia come scienza che aiuta la storia a fondarsi non solo sui documenti, ma anche sui monumenti.&lt;br&gt;\nIn questo senso pubblic\u00f2 fra il 1719 ed il 1724 \"L'Antiquit\u00e9 expliqu\u00e9e et repr\u00e9sent\u00e9e en figures\" in 15 volumi, che presentava per la prima volta le antichit\u00e0 romane e quelle greche insieme. L'opera conteneva 1120 incisioni su rame \"in folio\" di edifici ed oggetti dell'antichit\u00e0 classica, nonch\u00e9 rappresentazioni di usi ed istituzioni antiche.&lt;br&gt;\nInfine in \"Les monumens de la Monarchie fran\u00e7oise\" descrisse i monumenti archeologici francesi dalla Preistoria al Medioevo, fra di essi anche l'Arazzo di Bayeux, che era stato \"riscoperto\" pochi anni prima e che grazie a quest'opera fu portato all'attenzione del pubblico.&lt;br&gt;Con quest'opera Bernard de Montfaucon fu anche fra i primi studiosi ad interessarsi alla Preistoria e, sebbene non abbia dato contributi significativi alla materia, suscit\u00f2 l'interesse dei successivi studiosi, come Nicolas Mahudel."}
{"id": "4240862", "revid": "1341328", "url": "https://it.wikipedia.org/wiki?curid=4240862", "title": "Campionato lussemburghese di pallamano maschile", "text": "Il campionato lussemburghese di pallamano maschile \u00e8 l'insieme dei tornei istituiti ed organizzati dalla Federazione di pallamano del Lussemburgo.\nLa prima stagione si disput\u00f2 nel 1960-61; dall'origine a tutto il 2019-20 si sono tenute 60 edizioni del torneo.\nLa squadra che vanta il maggior numero di campionati vinti \u00e8 l'HB Dudelange con 22 titoli, a seguire c'\u00e8 l'HB Eschois Fola con 10.\nL'attuale squadra campione in carica \u00e8 l'Handball Esch che ha vinto l'edizione 2019-20 del campionato precedendo l'HB K\u00e4erjeng.\nIl torneo di primo livello del campionato \u00e8 denominato Division Nationale.\nDivision Nationale.\nLa Division Nationale \u00e8 il massimo campionato maschile e si svolge tra 8 squadre.\nSi compone di una stagione regolare in cui i club si affrontano in un girone all'italiana con partite di andata e ritorno; successivamente le squadre classificate dal 1\u00ba al 6\u00ba posto in classifica disputano i play off per il titolo.\nLa squadra 1\u00aa classificata al termine dei play-off \u00e8 proclamata campione del Lussemburgo mentre le squadre classificate al 7\u00b0 e all'8\u00ba posto in retrocede in seconda divisione nella stagione successiva."}
{"id": "4240863", "revid": "834", "url": "https://it.wikipedia.org/wiki?curid=4240863", "title": "Dialetto zelandese", "text": ""}
{"id": "4240865", "revid": "767487", "url": "https://it.wikipedia.org/wiki?curid=4240865", "title": "Bismarck, il cancelliere di ferro", "text": "Bismarck, il cancelliere di ferro (\"Bismarck\") \u00e8 un film del 1940 diretto da Wolfgang Liebeneiner.\nProduzione.\nIl film fu prodotto dalla Tobis-Filmkunst GmbH (Berlin). Venne girato nel Brandeburgo, a Potsdam (castello di Babelsberg), nel Meclemburgo-Pomerania Anteriore, a Plau am See e in Austria, a Bad Gastein e a Vienna.\nLe musiche furono curate da Norbert Schultze, mentre la coreografia delle scene danzate si deve a Lizzie Maudrik. Per la parte militare, il film us\u00f2 la consulenza di Erich von Gomlicki e di Hans von Keller con il dottor von Mumm quale consulente storico.\nDistribuzione.\nDistribuito dalla Tobis-Filmverleih, usc\u00ec nelle sale cinematografiche tedesche il 6 dicembre 1940, presentato in prima all'UFA Palast am Zoo di Berlino. In Italia venne distribuito dalla \"Generalcine\" il 3 gennaio 1942. Venne usato anche il titolo alternativo \"Bismarck - Das politische Schicksal des Eisernen Kanzlers\".\nIl 1\u00ba luglio 2005, \u00e8 uscita in Germania la versione masterizzata in DVD."}
{"id": "4240866", "revid": "53310824", "url": "https://it.wikipedia.org/wiki?curid=4240866", "title": "Al Arabi Kuwait", "text": ""}
{"id": "4240867", "revid": "666668", "url": "https://it.wikipedia.org/wiki?curid=4240867", "title": "Al-Arabi Sporting Club", "text": "Il Al-Arabi Sports Club () fu fondato nello stato del Kuwait il 20 ottobre del 1960, con sede a Madinat al-Kuwait.\nStadio.\nL'Al-Arabi gioca le sue partite casilinghe al Sabah Al-Salem Stadium di Madinat al-Kuwait. Lo stadio pu\u00f2 ospitare fino a 22.000 persone ed \u00e8 il secondo stadio per grandezza in Kuwait. Ha ospitato la finale della Coppa d'Asia 1980, tra Kuwait e Corea del Sud."}
{"id": "4240869", "revid": "1543377", "url": "https://it.wikipedia.org/wiki?curid=4240869", "title": "Mahalapye", "text": "Mahalapye \u00e8 uno dei cinque sottodistretti del distretto Centrale nel Botswana."}
{"id": "4240871", "revid": "53310927", "url": "https://it.wikipedia.org/wiki?curid=4240871", "title": "Al-Arabi SC (Kuwait)", "text": ""}
{"id": "4240874", "revid": "729019", "url": "https://it.wikipedia.org/wiki?curid=4240874", "title": "Stazione di San Giacomo di Teglio", "text": "La stazione di San Giacomo di Teglio \u00e8 una fermata ferroviaria posta sulla linea Tirano-Lecco, a servizio della localit\u00e0 di San Giacomo, frazione del comune di Teglio.\nStoria.\nLa stazione di San Giacomo di Teglio venne attivata all'apertura della linea, nel 1902.\nNel 1974, all'atto del passaggio della linea allo Stato, la stazione fu privata degli impianti di sicurezza e segnalamento e trasformata in fermata, con gli scambi bloccati in attesa della loro definitiva eliminazione.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4240884", "revid": "729019", "url": "https://it.wikipedia.org/wiki?curid=4240884", "title": "Stazione di Chiuro", "text": "La stazione di Chiuro \u00e8 una fermata ferroviaria posta sulla linea Tirano-Lecco, a servizio dell'omonimo comune.\nStoria.\nLa stazione di Chiuro venne attivata all'apertura della linea, nel 1902.\nNel 1974, all'atto del passaggio della linea allo Stato la stazione, fu privata degli impianti di sicurezza e segnalamento e trasformata in fermata, con gli scambi bloccati in attesa della loro definitiva eliminazione.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4240885", "revid": "986213", "url": "https://it.wikipedia.org/wiki?curid=4240885", "title": "Bernardo di Lippe-Biesterfeld (1872-1934)", "text": "Biografia.\nBernardo di Lippe-Biesterfeld nacque il 26 agosto 1872 a Oberkassel come conte di Lippe-Biesterfeld. Era il secondogenito di Ernesto II, conte di Lippe-Biesterfeld, reggente (1897-1904) del principato di Lippe, e della contessa Carolina di Wartensleben. Era fratello minore di Leopoldo IV, principe di Lippe, che divenne principe regnante di Lippe nel 1905. Si dedic\u00f2 alla carriera militare nell'esercito prussiano e raggiunse il grado di maggiore.\nMatrimonio.\nIl 4 marzo 1909 Bernardo spos\u00f2, in un matrimonio morganatico, la baronessa Armgard di Sierstorpff-Cramm. Prima del matrimonio le era stato concesso il titolo di contessa di Biesterfeld l'8 febbraio 1909. Sia lei che i suoi due figli, Bernardo e Aschwin, vennero creati principi di Lippe-Biesterfeld il 24 febbraio 1916 con lo stile di Altezza Serenissima, ma non appartennero alla Casa di Lippe, come conseguenza del matrimonio morganatico.\nEbbero due figli:"}
{"id": "4240891", "revid": "1870933", "url": "https://it.wikipedia.org/wiki?curid=4240891", "title": "Frank Baum (calciatore)", "text": ""}
{"id": "4240892", "revid": "834", "url": "https://it.wikipedia.org/wiki?curid=4240892", "title": "Lingue congo-atlantico", "text": ""}
{"id": "4240894", "revid": "345405", "url": "https://it.wikipedia.org/wiki?curid=4240894", "title": "Phablet", "text": "Phablet (pronuncia inglese , italianizzato in ) \u00e8 un termine informale per dispositivi touch screen con schermi aventi dai 6 ai 7 pollici (150 e 180 mm) di diagonale. Oltre i 7 pollici, invece, si pu\u00f2 parlare di veri e propri tablet. In passato, quando le cornici attorno agli schermi erano pi\u00f9 spesse e le dimensioni dei telefoni cellulari maggiori, la definizione comprendeva anche i dispositivi con schermi tra i 5 e i 6 pollici: tale polliciaggio \u00e8 poi diventato tipico della grande maggioranza degli smartphone a partire dalla seconda met\u00e0 degli anni '10.\n\"Phablet\" \u00e8 una parola macedonia composta dalle parole \"phone\" e \"tablet\". Tal dispositivi combinano, infatti, le caratteristiche degli smartphone e dei mini tablet con possibile integrazione di uno stilo. I phablet sono quindi pi\u00f9 grandi dei normali smartphone ma con dimensioni non sufficienti per essere considerati vero tablet o mini-tablet; risulta una scelta pi\u00f9 versatile per l'utente medio che vuole navigare tra le pagine web con uno schermo generoso e nel contempo effettuare chiamate con lo stesso dispositivo senza eccessivi ingombri.\nIl primo phablet \u00e8 stato il Dell Streak lanciato il 4 giugno 2010. Altri esempi notevoli sono le serie Note e Mega di Samsung, il Nexus 6, il Nokia Lumia 1520, l'HTC One Max, l'Archos 64 Xenon, l'LG G Pro 2, l'OnePlus 5T e l'LG G Flex, la serie Huawei Mate.\nNonostante l'uso comune del termine, la compagnia sudcoreana LG Electronics ne ha richiesto la registrazione a fini commerciali il 26 ottobre 2011.\nDue termini con lo stesso significato, seppur meno usati, sono \"phonablet\" e \"phonevlet\"."}
{"id": "4240895", "revid": "767487", "url": "https://it.wikipedia.org/wiki?curid=4240895", "title": "Dobr\u010dice", "text": "Dobr\u010dice (in tedesco \"Dobertschitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240899", "revid": "110157", "url": "https://it.wikipedia.org/wiki?curid=4240899", "title": "Doln\u00ed N\u011bt\u010dice", "text": "Doln\u00ed N\u011bt\u010dice (in tedesco \"Unter Nietschitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240901", "revid": "2036605", "url": "https://it.wikipedia.org/wiki?curid=4240901", "title": "Battaglia di Tarichee", "text": "La battaglia di Tarichee costitu\u00ec une delle fasi finali della campagna militare di Vespasiano del 67, nell'ambito della prima guerra giudaica contro i Giudei, i quali si erano ribellati al potere romano nella provincia della Giudea.\nContesto storico.\nNel 66, Nerone, venuto a conoscenza della sconfitta subita in Giudea dal suo \"legatus Augusti pro praetore\" di Siria, Gaio Cestio Gallo, colto da grande angoscia e timore, trov\u00f2 che il solo Vespasiano (il futuro imperatore romano) sarebbe stato all'altezza del compito, e quindi capace di condurre una guerra tanto importante in modo vittorioso.\nE cos\u00ec Vespasiano fu incaricato della conduzione della guerra in Giudea, che minacciava di espandersi a tutto l'Oriente. Vespasiano, come prima disposizione, invi\u00f2 il figlio Tito ad Alessandria d'Egitto, per rilevare la \"legio XV Apollinaris\", mentre egli stesso attraversava l'Ellesponto, raggiungendo la Siria via terra, dove concentr\u00f2 le forze romane e numerosi contingenti ausiliari di re clienti.\nQui Vespasiano rafforzava l'esercito siriaco (\"legio X Fretensis\"), aggiungendo due legioni (la \"legio V Macedonica\" e la \"legio XV Apollinaris\", giunta dall'Egitto), otto \"ali\" di cavalleria e dieci coorti ausiliarie, mentre attendeva l'arrivo del figlio Tito, nominato suo vice (\"legatus legionis\" della \"legio XV Apollinaris\").\nCon l'inizio del nuovo anno (67), Vespasiano si decise ad invadere la Galilea personalmente, partendo da Tolemaide. Vespasiano conquist\u00f2 al primo assalto la citt\u00e0 di \"Gabara\", che era rimasta priva di uomini validi per la sua difesa. Poco dopo decise di assaltare la citt\u00e0-fortezza giudea di Iotapata che dopo una strenua resistenza di 47 giorni cadde: i morti furono 40.000 ed i sopravvissuti 1.200, compreso il comandante della piazzaforte, Giuseppe ben Mattia. Nel giugno del 67 la \"Legio V Macedonica\" fu inviata sul monte Garizim per reprimere una ribellione di Samaritani, mentre il legato di Vespasiano Marco Ulpio Traiano conquist\u00f2 Iafa, uccidendo 12.000 difensori.\nIl quarto giorno del mese di \"Panemo\" (l'attiuale mese di giugno), Vespasiano giunse con l'esercito a Tolemaide e poi da qui a Cesarea marittima, una delle pi\u00f9 grandi citt\u00e0 della Giudea, dove gli abitanti accolsero l'esercito romano con grandi manifestazioni di giubilo. Vespasiano mise a svernare a Cesarea le legioni V \"Macedonica\" e X \"Fretensis\", mentre la XV \"Apollinaris\" la invi\u00f2 a \"Scythopolis\" per non gravare con tutto l'esercito su Cesarea. Verso settembre i Romani furono costretti a continuare la campagna militare occupando la citt\u00e0 pirata di Ioppe. Vespasiano, infine, per impedire che i pirati tornassero in zona nuovamente, costru\u00ec un accampamento sull'acropoli sistemandovi alcuni reparti di cavalleria ed un limitato numero di fanti. Affid\u00f2, quindi, a questo contingente militare il compito di vigilare sulla zona e portare devastazione nel territorio circostante a Ioppe, distruggendo tutti i villaggi e le cittadine attorno ogni giorno.\n\"Casus belli\".\nQuando fu riferito a Vespasiano che a Tiberiade si pensava gi\u00e0 a ribellarsi al potere romano e che \"Tarichee\" era gi\u00e0 insorta (entrambe facevano parte del regno di Agrippa), Vespasiano si prepar\u00f2 per intraprendere una spedizione punitiva contro queste due citt\u00e0, anche per ringraziare Agrippa che lo aveva accolto. Decise, pertanto, di inviare il figlio Tito a Cesarea marittima con l'incarico di portare nuove forze da l\u00ec a \"Scythopolis\" (la citt\u00e0 pi\u00f9 grande della Decapoli, non molto distante da Tiberiade). Poi marci\u00f2 egli stesso alla volta di questa citt\u00e0 per ricongiungersi col figlio e, insieme alle solite tre legioni, si accamp\u00f2 a trenta stadi da Tiberiade in localit\u00e0 \"Sennabris\". Poco dopo invi\u00f2 il decurione Valeriano con cinquanta cavalieri a fare proposte di pace agli abitanti, cercando di convincerli a trattare, avendo saputo da altre fonti che il popolo era desideroso di pace, costretto alla guerra solo da una minoranza. Quando Valeriano giunse in prossimit\u00e0 delle mura, smont\u00f2 da cavallo insieme ai suoi uomini, non volendo apparire come quello che veniva per attaccare la citt\u00e0. Prima che si iniziasse a parlamentare, gli furono subito addosso un gruppo di facinorosi tra i ribelli, armi in pugno. Li guidava un certo Ges\u00f9, figlio di Safat, che era a capo di quella banda di briganti. Valeriano, ritenendo che fosse imprudente attaccar battaglia, per di pi\u00f9 contravvenendo a quanto aveva disposto il suo comandante, prefer\u00ec fuggire a piedi con i suoi armati, lasciando che il nemico potesse impadronirsi dei suoi cavalli, che gli uomini di Ges\u00f9 portarono, subito dopo, trionfalmente in citt\u00e0.\nPreoccupati da ci\u00f2, gli anziani ed i notabili accorsero nell'accampamento romano e, chiedendo aiuto al loro re Agrippa, si gettarono ai piedi di Vespasiano supplici, pregandolo di perdonare la popolazione cittadina e di non pensare che la follia di pochi fosse condivisa dall'intera citt\u00e0. Proposero al comandante romano di punire i responsabili della rivolta. A queste preghiere il generale diede loro ascolto, vedendo anche quanto la citt\u00e0 stesse a cuore ad Agrippa. Ottenute queste garanzie per il popolo, gli uomini di Ges\u00f9 ritennero opportuno che non era pi\u00f9 prudente rimanere a Tiberiade e fuggirono a \"Tarichee\". Il giorno seguente Vespasiano invi\u00f2 il \"legatus legionis\" Marco Ulpio Traiano con un contingente a cavallo sulle alture per capire se effettivamente il popolo nutrisse, in verit\u00e0, sentimenti di pace. Quando gli fu riferito che tutti erano d'accordo con quelli che erano venuti a supplicarlo, si mise in marcia con l'esercito e avanz\u00f2 verso la citt\u00e0. Gli abitanti gli spalancarono le porte e gli vennero incontro festanti, acclamandolo loro salvatore. Vespasiano diede ordine di astenersi dal saccheggio e da atti di violenza e, per compiacere il re alleato, risparmi\u00f2 la cinta delle mura, poich\u00e9 Agrippa si rese garante della futura fedelt\u00e0 degli abitanti.\nBattaglia.\nVespasiano prosegu\u00ec, quindi, nella sua marcia e pose l'accampamento fra Tiberiade e \"Tarichee\" fortificandolo pi\u00f9 del previsto in previsione del possibile assedio. Gran parte della massa dei rivoltosi si era raccolta a \"Tarichee\" facendo affidamento sulle fortificazioni della citt\u00e0 e sul vicino Lago di Gennesaret. La citt\u00e0, che sorgeva come Tiberiade alle falde di un monte, era stata munita di imponenti mura da Giuseppe, ad esclusione della parte che si affacciava sul vicino lago, inferiori per\u00f2 a quelle di Tiberiade. Gli abitanti disponevano sul lago di un gran numero di barconi, che avevano lo scopo sia di accoglierli in caso di sconfitta, sia per affrontare un'eventuale battaglia navale.\nE mentre i Romani erano intenti a fortificare l'accampamento, gli uomini di Ges\u00f9, senza farsi spaventare dal gran numero di soldati e dalla loro ferrea disciplina, vi fecero un'irruzione e travolsero al primo assalto i genieri, distruggendo una piccola parte delle fortificazioni appena apprestate. Quando poi videro che i legionari si stavano preparando ad accorrere in aiuto ai loro compagni, cominciarono a ritirarsi senza per\u00f2 subire alcuna perdita. I Romani li inseguirono, costringendoli a rifugiarsi nei barconi, sui quali, subito dopo, presero il largo, fermandosi ad una distanza utile per scagliare dardi sul nemico. Quindi gettarono le ancore e, disposti in modo ordinato i barconi in una fitta schiera quasi fosse una falange, combattevano i Romani che si trovavano sulla vicina riva.\nQuando Vespasiano seppe che il grosso dell'esercito avversario si era raccolto nella pianura antistante alla citt\u00e0, invi\u00f2 il figlio Tito ad affrontarli con seicento cavalieri scelti. Il figlio, accortosi che il numero di nemici era di gran lunga superiore alle previsioni, invi\u00f2 a chiedere rinforzi al padre, mentre egli stesso pronunzi\u00f2 un'\"adlocutio\" alle truppe riunite, in attesa che i rinforzi sopraggiungessero. Alle parole del loro comandante i soldati romani furono pervasi da un tale ardore che, quando poco prima di attaccar battaglia giunse Traiano con altri 400 cavalieri, se ne rammaricarono, ritenendo che la loro vittoria sarebbe stata sminuita, dovendola condividerne con i nuovi arrivati. Vespasiano aveva, inoltre, inviato anche Antonio Silone a capo di 2.000 arcieri ad occupare le alture sovrastanti la citt\u00e0, per lanciare sul nemico dardi e frecce ogni volta che si fosse affacciato dalle mura. L'attacco romano segu\u00ec poco dopo, con Tito alla testa del suo esercito, lanciando alto il grido di battaglia e dispiegando i suoi nella pianura lungo tutto il fronte nemico, in modo da apparire molto pi\u00f9 numerosi. I Giudei provarono a resistere per un poco, ma poi, colpiti dalle lance e dalla carica della cavalleria romana, furono travolti e calpestati. Molti caddero sul campo di battaglia, molti cercarono rifugio oltre le mura cittadine.\nGli abitanti, preoccupati per i loro averi e la sorte della loro citt\u00e0, inizialmente poco propensi alla guerra ed ora, dopo la disfatta, ancor meno, videro quelli che si erano schierati a battaglia, fare ritorno in citt\u00e0 per costringerli, anche con la violenza, a continuare la guerra al loro fianco. Nacquero cos\u00ec furiosi diverbi tra le due parti. Tito, che non stava lontano dalle mura, avendo udito quei disordini, url\u00f2 ai Romani che quello era il momento di agire, al pi\u00f9 presto, prima che le due parti trovassero un accordo tra loro.\nCi\u00f2 detto, balz\u00f2 in sella e guid\u00f2 la carica romana verso il lago. Fu, quindi, il primo ad entrare in citt\u00e0 seguito dai suoi. I difensori che stavano sulle mura, presi da paura e sgomento per la rapidit\u00e0 dell'azione romana, abbandonarono le armi senza tentare nemmeno di combattere o di porre una minima resistenza. Abbandonate, quindi, le posizioni difensive, gli uomini di Ges\u00f9 fuggirono attraverso la campagna, mentre gli altri corsero verso il lago, ma qui trovarono i Romani ad attenderli. Molti Giudei rimasero uccisi mentre salivano sui barconi, altri mentre cercavano di raggiungere a nuoto coloro che erano riusciti a prendere il largo. Grande fu la strage di quanti rimasero in citt\u00e0, sia degli abitanti, che di fatto non opposero alcuna resistenza, sia di quanti, giunti da altre citt\u00e0, in \"Tarichee \" si erano rifugiati.\nConseguenze.\nAlla fine Tito, dopo aver eliminato tutti i colpevoli, prov\u00f2 piet\u00e0 per gli abitanti della citt\u00e0 ed ordin\u00f2 la fine della strage in atto. Frattanto, quelli che avevano trovato scampo sul lago, quando videro che la citt\u00e0 era stata occupata dai Romani, si spinsero al largo il pi\u00f9 lontano possibile. Tito invi\u00f2 uno dei suoi cavalieri a recare al padre la notizia della vittoria. Vespasiano si rallegr\u00f2 per il valore del figlio e per il successo riportato, altro importante passo avanti verso la vittoria finale della guerra. Giunto nei pressi della citt\u00e0 ordin\u00f2 che fossero messi a morte i responsabili della rivolta. Il giorno seguente, si rec\u00f2 al lago dove ordin\u00f2 la costruzione di zattere per dare la caccia a che era riuscito a fuggire. Quando le zattere furono pronte, Vespasiano vi fece montare un numero di soldati adeguato e li invi\u00f2 all'attacco. Cos\u00ec incalzati, i Giudei non potevano n\u00e9 trovare scampo sulla terraferma, tutta in mano ai Romani, n\u00e9 affrontare una battaglia navale in condizioni di parit\u00e0. I Romani ne fecero, quindi, gran strage fino a quando non furono sconfitti del tutto, mentre i superstiti, circondati i loro barconi, furono sospinti verso terra. Si poteva vedere tutto il lago arrossato dal sangue e pieno di cadaveri. Nessuno trov\u00f2 scampo. Nei giorni seguenti, il territorio circostante divenne preda di un nauseabondo fetore, offrendo uno spettacolo tremendo, con i cadaveri ammucchiati e rigonfi lungo le rive, i corpi arsi dal sole in putrefazione che ne appestavano l'aria, suscitando lo strazio nei Giudei. Questo fu l'esito della battaglia, di terra e navale, che alla fine lasci\u00f2 sul campo circa 6.700 morti.\nDopo la battaglia Vespasiano pose il suo tribunale a \"Tarichee\" e, dopo aver diviso gli abitanti da coloro che qui si erano radunati ma erano stranieri, poich\u00e9 questi ultimi sembravano essere gli iniziatori delle ostilit\u00e0, discusse con i suoi ufficiali se fosse il caso di risparmiare anche costoro. I consiglieri si mostrarono contrari ad una loro liberazione, perch\u00e9 una volta in libert\u00e0 non sarebbero rimasti tranquilli, al contrario avrebbero di nuovo fomentato tutti coloro presso i quali si fossero rifugiati. Il comandante romano allora, si convinse che non meritavano piet\u00e0 e riflett\u00e9 sul come eliminarli. Non poteva farli uccidere, avrebbe suscitato l'ostilit\u00e0 degli abitanti di \"Tarichee\", che non avrebbero tollerato un simile massacro nella loro citt\u00e0. Escludeva anche l'ipotesi di lasciarli andare e poi assalirli lungo strada dopo aver concesso loro la libert\u00e0. Vespasiano, dopo aver assicurato l'impunit\u00e0 in modo equivoco, concesse loro di andarsene, solo lungo la strada che conduceva a Tiberiade. Dispose quindi che la via fosse interamente chiusa tra due cordoni di soldati, affinch\u00e9 nessuno potesse allontanarsi, alla fine li rinchiusero in quella citt\u00e0. All'arrivo del comandante romano, vennero tutti raccolti nello stadio: 1.200 tra vecchi ed inabili, furono uccisi; raccolse 6.000 tra i giovani pi\u00f9 robusti e li invi\u00f2 a Nerone per i lavori della costruzione dell'istmo di Corinto; i restanti 30.400 li vendette come schiavi, tranne quelli che don\u00f2 ad Agrippa, che a sua volta dispose di vendere tutti. Quella massa era composta da individui provenienti dalla Traconitide, dalla Gaulantide, da Hippos e da Gadara. Queste disposizioni giunsero l'ottavo giorno del mese di \"Gorpieo\" (l'attuale mese di agosto)."}
{"id": "4240902", "revid": "287204", "url": "https://it.wikipedia.org/wiki?curid=4240902", "title": "Doln\u00ed T\u011b\u0161ice", "text": "Doln\u00ed T\u011b\u0161ice (in tedesco \"Unter Tieschitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240909", "revid": "110157", "url": "https://it.wikipedia.org/wiki?curid=4240909", "title": "Doln\u00ed \u00dajezd (Olomouc)", "text": "Doln\u00ed \u00dajezd (in tedesco \"Unter Augezd\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240910", "revid": "36426", "url": "https://it.wikipedia.org/wiki?curid=4240910", "title": "Casa Littoria (Asciano)", "text": ""}
{"id": "4240913", "revid": "110157", "url": "https://it.wikipedia.org/wiki?curid=4240913", "title": "Doma\u017eelice", "text": "Doma\u017eelice (in tedesco \"Domaschlitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240916", "revid": "721282", "url": "https://it.wikipedia.org/wiki?curid=4240916", "title": "Magic Bubble", "text": "Magic Bubble () \u00e8 un videogioco erotico di genere romicapo del 1991 per NES, sviluppato in Taiwan dalla Computer &amp; Entertainment e pubblicato da varie societ\u00e0 internazionali, con differenti nomi (vedi la sezione dedicata). Due anni dopo, la stessa C&amp;E lo converte e lo pubblica anche sul Sega Mega Drive, ma, rispetto all'originale controparte ne priva totalmente del suo caratteristico tema, rendendolo di conseguenza accessibile a tutte le et\u00e0.\nOggi questo gioco \u00e8 molto raro e ricercato tra i collezionisti. Su siti come eBay ha raggiunto prezzi anche superiori ai $1000.\nModalit\u00e0 di gioco.\n\"Magic Bubble\" consta di 24 livelli, il cui gameplay (un misto tra \"Tetris\" e \"Columns\") consiste nel fare scoppiare delle colorate bolle di sapone, che come in quei suddetti videogiochi sono costituiti da dei variegati pezzi, per\u00f2, al contrario su quanto riguarda l'apposito campo rettangolare, salgono verso la parte alta. Il giocatore, per guadagnare dei punteggi li posiziona in modo che si colleghino e/o raggruppino tra loro, in insiemi da tre o anche pi\u00f9 di un colore (rosso, giallo, verde e blu), al fine di rimuoverli. Inoltre pu\u00f2 raddoppiare il punteggio base quando le bolle rimosse, favoriscono alle appena libere di venire scoppiate con altre di uno stesso colore, ci\u00f2 da generare combinazioni e quindi delle reazioni a catena.\nSe durante le disposizioni vengono formati degli spazi vuoti, al proprio interno vedono apparire delle bolle incolori, le quali sono scoppiabili in due modi: qualcuna al momento della rimozione di un insieme, oppure tutte in una volta grazie all'utilizzo di una bolla speciale, che porta l'omonimo nome del titolo. Per riceverla bisogna prima comporre la parola \u201cMAGIC\u201d mediante le sue cinque lettere, inglobate in dei normali pezzi a caso che, semplicemente, devono essere scoppiati per ottenerle in tempo. In pi\u00f9, nel corso della partita potr\u00e0 capitare un pezzo con la perla mistica: quest'ultima, toccando la bolla di un colore permette di diventare tali tutte quelle attorno alla medesima.\nDopo avere scoppiato nel totale 200 bolle il livello \u00e8 completo, venendo susseguentemente premiati con la visione di un'immagine erotica, e si passa a quello prossimo. Infine, si va al game over quando una sola bolla sfiora la linea immaginaria nella parte bassa del campo, e il risultato finale viene incluso nella Top 10 dei migliori giocatori.\nVersioni.\nOltre all'originale della C&amp;E, sono state prodotte tre differenti versioni di \"Magic Bubble\", tutte per Nintendo Entertainment System e nel 1991. Ognuna di esse fu pubblicata da diverse compagnie, e con alcune differenze:"}
{"id": "4240917", "revid": "287204", "url": "https://it.wikipedia.org/wiki?curid=4240917", "title": "Grymov", "text": "Grymov (in tedesco \"Grimstal\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240920", "revid": "110157", "url": "https://it.wikipedia.org/wiki?curid=4240920", "title": "Hlinsko (Olomouc)", "text": "Hlinsko \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240921", "revid": "92723", "url": "https://it.wikipedia.org/wiki?curid=4240921", "title": "Alte Kapelle", "text": "La basilica di Nostra Signora della Cappella Vecchia (in tedesco: \"Basilika Unserer lieben Frau zur Alten Kapelle\"), anche conosciuta come Alte Kapelle (in tedesco letteralmente: \"Cappella Vecchia\"), \u00e8 il pi\u00f9 antico luogo di culto cattolico della Baviera e una delle pi\u00f9 importanti chiese della citt\u00e0 di Ratisbona, in Germania.\n\u00c8 chiesa collegiata e basilica minore facente parte di un'antica abbazia dedicata a Nostra Signora fondata dall'imperatore Enrico II il Santo nel 1002.\nBarocchizzata nel XVIII secolo, rappresenta uno dei capolavori della decorazione rococ\u00f2 in Europa, secondo lo stile dettato dalla rinomata Scuola di Wessobrunn.\nStoria.\nUna prima cappella venne eretta per volere di Carlo Magno sul luogo dove, secondo la tradizione, sorgeva il tempio romano dedicato a Giunone. Infatti durante la dominazione romana vi sorgeva la Prefettura di \"Castra Regina\". La cappella che vi sorse dopo la caduta dell'Impero romano d'Occidente, sembra essere stata la pi\u00f9 antica chiesa della Baviera e ci\u00f2 gli valse l'appellativo di \"Alte Kappelle\", la Vecchia Cappella.\nIntorno all'anno 700, il duca Teodone II di Baviera stabil\u00ec la capitale a Ratisbona, venne battezzato in questa cappella da San Ruperto, vescovo di Salisburgo, ed elev\u00f2 l'edificio a cappella di corte del suo nuovo palazzo erettovi accanto nel VII-VIII secolo. La prima menzione scritta sulla cappella, riguarda la sua consacrazione alla Vergine Maria e la sua elevazione a collegiata in un atto dell'875 voluto da Ludovico il Germanico. La nuova collegiata tuttavia entr\u00f2 subito in contrasto con la parrocchiale cittadina di San Cassiano, contrapponendo le due caste sociali dei nobili e dei borghesi. Con la marcia su Francoforte dell'887 il duca di Baviera, Arnolfo di Carinzia, si fece eleggere re dei Franchi orientali, e spost\u00f2 la capitale lasciando in decadenza l'antica cappella di corte.\nSolo re Enrico, il futuro imperatore Enrico II il Santo trasfer\u00ec la sua residenza di nuovo a Ratisbona nel 1002, tornando all'Alte Kapelle. Enrico II ricostru\u00ec totalmente la chiesa fra il 1002 e il 1004, fondandovi un'abbazia con collegio e la insign\u00ec del titolo onorifico di \"Mater Ecclesiae\", chiesa madre, a cui dipendevano altre abbazie. Insieme a sua moglie Cunegonda fecero grandi doni all'abbazia e nel 1009 la misero alle dirette dipendenze della nuova diocesi di Bamberga, da loro fondata, alla quale rimase fino alla secolarizzazione. Inoltre, con l'incoronazione a imperatore, Enrico II ricevette dal papa l\"'Icona della Madonna di san Luca\" che ben presto attir\u00f2 una moltitudine di pellegrini, meritandole anche, nel corso del XIII e XIV secolo, delle indulgenze che acclam\u00f2 ulteriormente dei pellegrinaggi mariani. L'abbazia si arricch\u00ec e fra il 1441 e il 1465 si decise la costruzione di un nuovo coro, in stile gotico.\nCon la secolarizzazione avvenuta con la Riforma protestante e la seguente guerra dei trent'anni l'abbazia sub\u00ec un grande decadimento, si riprese solo con la fine della guerra e l'impulso della Controriforma cattolica conoscendo un nuovo periodo di splendore a partire dal XVII secolo. Nella met\u00e0 del XVIII secolo, all'apice del suo potere, l'abbazia si rivest\u00ec di un sontuoso e scenografico apparato decorativo Rococ\u00f2 opera degli artisti della Scuola di Wessobrunn.\nNel XIX secolo l'abbazia diviene un importante centro della musica sacra tanto che nella met\u00e0 del secolo \u00e8 noto esponente del cosiddetto Movimento Ceciliano e poi vi viene fondato lo \"Studien- und Musikseminar zur Alten Kapelle\", il \"Seminario di Studi e Musica dell'Antica Cappella\", rimasto in funzione fino al 1957, persino non arrestata durante la secolarizzazione conseguente la Reichsdeputationshauptschluss. Fra i maggiori maestri si ricordano il musicologo Carl Proske, i musicisti Dominikus e Johann Georg Mettenleiter, e il compositore Michael Haller.\nIl re Ludovico I di Baviera concesse di nuovo l'amministrazione all'abbazia nel 1838. Nel 1964, su suggerimento del vescovo Rudolf Graber, la chiesa collegiata di Nostra Signora dell'Antica Cappella venne elevata a basilica minore da papa Paolo VI. L'abbazia ha svolto il suo ruolo dal 1002 ad oggi senza interruzione.\nDescrizione.\nArte e architettura.\nL'Alte Kapelle, nata come cappella palatina del primo nucleo medievale del palazzo ducale, viene menzionata per la prima volta nell'875 al momento che Ludovico il Germanico la elev\u00f2 a collegiata. Quest'edificio venne realizzato col materiale di recupero dalle mura della citt\u00e0 romana.\nL'odierna cappella venne eretta, in stile romanico, tra il 1002 e il 1004 per volere dell'imperatore Enrico II il Santo. Si presentava nelle forme di una basilica a tre navate, con transetto, coperture a capriate lignee e torre-campanile sulla facciata.\nLa chiesa, come soprattutto il duomo, venne danneggiata durante gli incendi di Ratisbona del 1156 e del 1172 e poi restaurata. Tra il 1441 e il 1465 venne aggiunta la grande e alta massa del coro di stile tardogotico.\nA partire dal 1747, la chiesa, pur mantenendo la struttura architettonica originale viene \"barocchizzata\" con la creazione delle volte e di una scenografica decorazione di stucchi, affreschi e dorature in stile rococ\u00f2 bavarese. Vennero ridisegnate le finestre e perse quasi tutti gli elementi decorativi medievali, conservando tuttavia il portale principale.\nIl lavoro della splendida decorazione interna venne realizzato dagli artisti della rinomata Scuola di Wessobrunn, gli stucchi si devono ad Anton Landes, gli affreschi del piedicroce e del transetto al pittore Christoph Thomas Scheffler da Augusta, gli affreschi del presbiterio a Gottfried Bernhard G\u00f6tz e le sculture sono dello scultore locale Simon Sorg. Gli affreschi raffigurano le \"Storie della consegna dell'icona miracolosa\".\nPrimi restauri sono stati effettuai nel 1886 e nel 1934-35. L'esplosione di una bomba nel 1944 caus\u00f2 danni al transetto nord. Nel 1990 si intraprese una ristrutturazione esterna, l'interno \u00e8 stato restaurato tra il 1992 e il 2002.\nNel 2006 un nuovo organo della ditta svizzera Mathis \u00e8 stato inaugurato da papa Benedetto XVI durante la sua visita pastorale a Ratisbona del 13 settembre 2006.\nOrgano a canne.\nSulla cantoria in controfacciata, si trova il Papst-Benedikt-Orgel (in italiano: \"organo di papa Benedetto XVI\"), costruito nel 2006 ed inaugurato il 13 settembre dello stesso anno alla presenza di papa Benedetto XVI. Lo strumento \u00e8 opera della ditta organaria Mathis Orgelbau che ha voluto ricostruire la disposizione fonica dell'organo settecentesco, opera di Andreas Wei\u00df, all'interno della cui cassa \u00e8 ospitato il nuovo organo.\nLo strumento \u00e8 a trasmissione meccanica e la sua \"consolle\", a finestra, ha due tastiere di 58 note ciascuna e pedaliera concava di 30 note. La cassa lignea si articola su due livelli con mostra composta da canne di principale: quello inferiore, corrispondente all'\"Hauptwerk\" e al \"Pedal\", si compone di cinque campi con quello centrale affiancato da una coppia di organetti morti sovrapposti; quello superiore, corrispondente all'\"Oberwerk\", si compone di tre campi. La cassa \u00e8 decorata da rilievi vegetali e da sculture di angeli; al di sotto della mostra dell'\"Oberwerk\", vi \u00e8 il busto del re David.\nDi seguito la disposizione fonica dell'organo:\nGnadenkapelle, Icona della \"Madonna di san Luca\".\nNella Gnadekapelle, la \"Cappella della Misericordia\", all'inizio navata destra, \u00e8 conservata l'Icona miracolosa della Vergine. Venne donata da papa Benedetto VIII a Enrico II per la sua incoronazione a imperatore del Sacro Romano Impero avvenuta il 14 febbraio 1014 a Roma, e da quest'ultimo conservata nell'Alte Kapelle. Secondo la leggenda, l'immagine miracolosa viene dalla mano di San Luca, ma tuttavia risulta datata al periodo tra il 1150 e il 1235.\nQuesta immagine miracolosa della Madonna, del tipo \"Dexiokratousa\", con il bambino tenuto dal braccio destro, ha subito iniziato ad attirare numerosi pellegrini in quanto creduta dipinta da San Luca. I pellegrinaggi ripresero cospicui anche dopo la guerra dei trent'anni. Nella met\u00e0 del XVII secolo si verific\u00f2 un miracolo: un cieco dalla nascita inizi\u00f2 a vedere. Da quel momento l'icona attir\u00f2 sempre pi\u00f9 gente e nel 1694 venne traslocata dall'altar maggiore alla cappella allora detta di San Giacomo, per renderla pi\u00f9 accessibile ai fedeli. La cappella venne splendidamente decorata e dedicata alla Madonna della Misericordia. Presenta elaborati stucchi del soffitto e immagini a medaglione con simboli della Vergine Maria tratti dalle litanie lauretane. Tuttavia due medaglioni raffigurano le invocazioni \"Rubus ardens\" e \"Virga Aaronis\" che non si trovano nella versione comune delle litanie, ma sono comunque antiche invocazioni litaniche. \nIl portale sud della basilica, attraverso il quale si pu\u00f2 accedere dall'esterno direttamente alla Cappella della Misericordia, \u00e8 stato progettato intorno al 1790 in stile classico. Gli elaborati rilievi raffiguranti l'Annunciazione a Maria sono opera dello scultore di Ratisbona Simon Sorg. Un secondo portale sul lato nord della Cappella della Misericordia d\u00e0 accesso alla chiesa. Questo \u00e8 romanico e ha un muro a tre livelli. Nel timpano si trova un dipinto rinascimentale di Cristo nel sepolcro di Hans Mielich, donazione del canonico Ulrich Pruner, morto nel 1544. Il battente della porta \u00e8 ornato da un classico rilievo raffigurante l'Adorazione dei pastori.\nDurante la secolarizzazione bavarese l'icona venne trasferita nel 1810 alla \"Staatsgalerie\" del castello di Schlei\u00dfheim e poi nel Museo nazionale bavarese. L'abbazia dovette accontentarsi di una copia che il vescovo Ignatius von Senestrey aveva fatto realizzare nel 1862. Il 27 aprile 1864 venne solennemente restituita."}
{"id": "4240925", "revid": "110157", "url": "https://it.wikipedia.org/wiki?curid=4240925", "title": "Horn\u00ed Mo\u0161t\u011bnice", "text": "Horn\u00ed Mo\u0161t\u011bnice (in tedesco \"Ober Moschtienitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240928", "revid": "110157", "url": "https://it.wikipedia.org/wiki?curid=4240928", "title": "Horn\u00ed N\u011bt\u010dice", "text": "Horn\u00ed N\u011bt\u010dice (in tedesco \"Ober Nietschitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240930", "revid": "110157", "url": "https://it.wikipedia.org/wiki?curid=4240930", "title": "Horn\u00ed T\u011b\u0161ice", "text": "Horn\u00ed T\u011b\u0161ice (in tedesco \"Ober Tieschitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240937", "revid": "110157", "url": "https://it.wikipedia.org/wiki?curid=4240937", "title": "Horn\u00ed \u00dajezd (Olomouc)", "text": "Horn\u00ed \u00dajezd (in tedesco \"Ober Aujezd\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240941", "revid": "110157", "url": "https://it.wikipedia.org/wiki?curid=4240941", "title": "Hrab\u016fvka", "text": "Hrab\u016fvka (in tedesco \"Hainbuchen\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240944", "revid": "110157", "url": "https://it.wikipedia.org/wiki?curid=4240944", "title": "Hrad\u010dany (Olomouc)", "text": "Hrad\u010dany (in tedesco \"Hradschan\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240946", "revid": "110157", "url": "https://it.wikipedia.org/wiki?curid=4240946", "title": "Jezernice", "text": "Jezernice (in tedesco \"Jesernik\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240949", "revid": "110157", "url": "https://it.wikipedia.org/wiki?curid=4240949", "title": "Jind\u0159ichov (P\u0159erov)", "text": "Jind\u0159ichov (in tedesco \"Heinrichswald\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240951", "revid": "110157", "url": "https://it.wikipedia.org/wiki?curid=4240951", "title": "Kladn\u00edky", "text": "Kladn\u00edky (in tedesco \"Kladnik\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240953", "revid": "1573940", "url": "https://it.wikipedia.org/wiki?curid=4240953", "title": "Chiesa dei Santi Bartolomeo e Gottardo", "text": "La chiesa dei Santi Bartolomeo e Gottardo \u00e8 un edificio religioso tardomedievale che si trova a Marolta, frazione di Acquarossa.\nStoria.\nLa prima menzione della chiesa risale al 1402, quando fu annotata la consacrazione dell'edificio. La chiesa sub\u00ec successivamente un ampliamento nel 1674. Fra il 1964 e il 1965 l'edificio fu restaurato \u00e8 sub\u00ec anche piccole modifiche: in particolare, in quell'occasione fra' Roberto Pasotti realizz\u00f2 le nuove vetrate e la chiesa fu dotata dell'attuale arredo liturgico.\nLa parrocchia divenne autonoma nel 1909, quando si scisse da quella di Castro.\nDescrizione.\nEsterni.\nLa chiesa \u00e8 dotata di un coro di forma poligonale. Il campanile si erge sulla parte sinistra dell'edificio.\nInterni.\nL'unica navata della chiesa, sulla quale si apre una cappella laterale, ospita una scultura che raffigura san Bartolomeo, realizzata da Giovanni Genucchi negli anni trenta del XX secolo. Interessanti altre tre sculture: il crocifisso in legno tardocinquecentesco conservato nel coro, la \"Madonna col bambino\" tardosecentesca nella cappella e il paliotto (1752) di Johann Josef Melchior Wyrsch in legno dipinto."}
{"id": "4240954", "revid": "767487", "url": "https://it.wikipedia.org/wiki?curid=4240954", "title": "Kloko\u010d\u00ed (Olomouc)", "text": "Kloko\u010d\u00ed (in tedesco \"Klogsdorf\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240957", "revid": "110157", "url": "https://it.wikipedia.org/wiki?curid=4240957", "title": "Kokory", "text": "Kokory (in tedesco \"Kokor\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240960", "revid": "1372005", "url": "https://it.wikipedia.org/wiki?curid=4240960", "title": "Gebardo di Lahngau", "text": "Origine.\nFiglio primogenito del conte d'Orleans, Oddone I, e della sua seconda moglie, la sorella di Adalardo il Siniscalco, Engeltrude, figlia del conte di Fezensac, Liutardo (?- dopo l'812), che era uno dei conti guasconi di Ludovico il Pio, re d'Aquitania e di Grimilde. Da parte di madre forse discendente di Carlo Martello.\nBiografia.\nNell'845, Gebardo, definito, nel documento datato 31 marzo, un collaboratore devoto e fedele del re, ricevette una donazione dal re dei Franchi orientali, Ludovico II il Germanico.\nSecondo gli \"Annales Fuldenses\", nell'861, i suoi due figli, Uto e Berengario contemporaneamente al loro zio materno, Ernesto, conte di Nordgau, della stirpe degli Ernestini furono privati dei loro onori dal re dei Franchi Orientali, Ludovico II il Germanico. Allora insieme ad un terzo fratello di nome, Waldo, si recarono presso Carlo il Calvo.\nIn due passi degli Annales Bertiniani, viene confermata la parentela di Gebardo con Adalardo il Siniscalco: infatti nell'861, dopo aver ricordato che i figli di Gebardo (definiti i nipoti di Ernesto, conte di Nordgau) erano stati esiliati dal regno dei Franchi Orientali da Ludovico II il Germanico, narra che con il loro parente Adalardo (zio della regina, in quanto moglie di Carlo il Calvo, Ermetrude, sorella di Gebardo) si recarono da Carlo il Calvo che li accolse elargendo loro degli onori; poi, nell'865, quando ricorda che Adalardo era stato creato marchese di Neustria contro i Vichinghi, dal re dei Franchi Occidentali, Carlo il Calvo, riferisce anche che i figli di Gebardo, Uto e Berengario definiti parenti del suddetto Adalardo, furono privati dei loro titoli in quanto non si erano battuti contro i Normanni.\nNon si conosce la data esatta della morte di Gebardo.\nMatrimonio e discendenza.\nGebardo spos\u00f2 la sorella di Ernesto, conte di Nordgau, della stirpe degli Ernestini, che gli diede cinque figli:"}
{"id": "4240962", "revid": "110157", "url": "https://it.wikipedia.org/wiki?curid=4240962", "title": "K\u0159tomil", "text": "K\u0159tomil (in tedesco \"Krestomil\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240963", "revid": "721282", "url": "https://it.wikipedia.org/wiki?curid=4240963", "title": "Hot Slots", "text": "Hot Slots, noto in Giappone come , \u00e8 un videogioco sviluppato da Idea-Tek e pubblicato da Hacker International e Panesian nel 1991 per Nintendo Entertainment System. \u00c8 il terzo ed ultimo titolo del trio di giochi dai contenuti pornografici da essa pubblicato per la console Nintendo, del quale fanno parte anche \"Peek-A-Boo Poker\" e \"Magic Bubble\".\nModalit\u00e0 di gioco.\nIl gioco \u00e8 un semplice simulatore di slot machine.\nAll'inizio di ogni partita viene richiesto al giocatore di sceglie fra tre slot machines: Cutie Bunny, Juicy Fruits, o Las Vegas. Ogni macchina ha aspetto e temi musicali differenti. Dopo aver acquisito i gettoni si pu\u00f2 far girare la macchina. Mentre questa gira, il giocatore pu\u00f2 selezionare un'altra slot machine per tentare la fortuna due volte insieme. La macchina non si ferma da sola, ma va fermata dal giocatore premento uno dei tasti direzionali.\nOgni slot machine \u00e8 accompagnata da una hostess, che appare ad intervalli quando il giocatore vince o supera una certa soglia di dollari vinti. Quando si raggiunge la soglia dei 210$, la donna viene mostrata per intero, parzialmente vestita. Raggiunta la soglia dei 300$ \u00e8 mostrata in topless. Raggiunti i 450$ \u00e8 mostrata completamente nuda."}
{"id": "4240966", "revid": "287204", "url": "https://it.wikipedia.org/wiki?curid=4240966", "title": "Naho\u0161ovice", "text": "Naho\u0161ovice (in tedesco \"Nahoschowitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240967", "revid": "986213", "url": "https://it.wikipedia.org/wiki?curid=4240967", "title": "Adelaide di Lippe-Biesterfeld", "text": "Famiglia e infanzia.\nAdelaide nacque il 22 giugno 1870 da Ernesto II di Lippe-Biesterfeld e di sua moglie la Contessa Karoline von Wartensleben. \nDopo la morte di Valdemaro di Lippe nel 1895, i suoi genitori furono coinvolti in una reggenza e nella controversa successione al principato di Lippe. Sebbene fu il fratello minore di Valdemaro Alessandro a succedere, egli era incapace di regnare a causa di una malattia mentale. Di conseguenza, i due rami della Casata di Lippe si disputarono il diritto alla reggenza. Il Principe Adolfo di Schaumburg-Lippe, un cognato dell'imperatore tedesco Guglielmo II fu scelto, ma un altro insediamento permise ad Ernesto di diventare il reggente di Lippe-Detmold il 17 luglio 1897.\nMatrimonio e discendenza.\nA Neudorf, Adelaide spos\u00f2 il Principe Federico Giovanni di Sassonia-Meiningen, uno dei figli pi\u00f9 giovani di Giorgio II, Duca di Sassonia-Meiningen il 24 aprile 1889. Ebbero i seguenti figli:\nRuolo nella controversa successione di Lippe.\nI due rami del Casato di Lippe dibatterono sui diritti al principato di Lippe-Detmold.\nPoich\u00e9 la bisnonna di Adelaide era un membro della \"petite noblesse\", la pretesa alla completa sovranit\u00e0 della sua famiglia fu contestata. Questa pretesa minacci\u00f2 la successione di Sassonia-Meiningen, poich\u00e9 Adelaide era sposata all'erede apparente del Duca di Sassonia-Meiningen; dove suo padre considerata uno status regale minore, si potrebbe pensare che la sua pretesa non era abbastanza uguale per la famiglia del marito."}
{"id": "4240968", "revid": "124123", "url": "https://it.wikipedia.org/wiki?curid=4240968", "title": "Arrigo Pelliccia", "text": "Biografia e attivit\u00e0 musicale.\nSotto la guida del padre si diploma nel 1928 al Conservatorio di Bologna, in seguito si perfeziona con Arrigo Serato all'Accademia di Santa Cecilia a Roma e con Carl Flesch a Berlino. Nel 1931 inizia una brillante carriera debuttando con l'Orchestra dell'Accademia di Santa Cecilia diretta da Bernardino Molinari ed eseguendo nella stessa serata il 1\u00b0 movimento del Primo Concerto di Paganini (cos\u00ec si usava all'epoca), il Concerto di Beethoven e il Concerto di Glazunov, nel 1932 vince la medaglia d'argento al Concorso Internazionale di Vienna (la medaglia d'oro sar\u00e0 vinta da Gioconda De Vito) e nel dicembre del 1933 debutta con l'Orchestra Filarmonica di Berlino diretta di Wilhelm Furtw\u00e4ngler eseguendo il Concerto Gregoriano di Ottorino Respighi intraprendendo, cos\u00ec, una brillante carriera di concertista in Italia e all'estero, sia come solista sia come membro di complessi da camera.\nNumerosi furono i gruppi con i quali collabor\u00f2: Quartetto Carmirelli, Quintetto Boccherini, I Virtuosi di Roma; ma il vero sodalizio si cre\u00f2 con Ornella Puliti Santoliquido e Massimo Amfiteatrov con i quali form\u00f2 nel 1938 il famoso Trio Santoliquido. Fu il naturale approdo di una amicizia umana e musicale nata alcuni anni prima e che li aveva gi\u00e0 visti uniti il 27 dicembre del 1940 nell'esecuzione del Triplo Concerto di L. v. Beethoven con l'Orchestra della Rai di Torino sotto la direzione di Carl Schuricht. Tutti e tre diedero vita, negli anni successivi, al \u201cQuartetto di Roma\u201d dove, alla viola, nel corso degli anni si sono avvicendati violisti come Bruno Giuranna, Dino Asciolla, Luigi Alberto Bianchi, Guido Mozzato, Francesco Antonioni e altri ancora.\nNell'immediato dopoguerra (1945) ricopr\u00ec il ruolo di Primo Violino di Spalla dell'Orchestra de I Pomeriggi Musicali, formazione nata dalla volont\u00e0 di due eminenti figure del mondo culturale d'allora: l'impresario teatrale Remigio Paone e il critico musicale Ferdinando Ballo.\nAltra tappa importante della sua carriera \u00e8 stata la prima esecuzione europea del Concerto per violino e orchestra di Arnold Sch\u00f6nberg al Festival di Musica Contemporanea di Venezia (6 settembre 1948), con l'Orchestra Sinfonica di Roma della Radio Italiana e sotto la direzione di Artur Rodzi\u0144ski.\nIn campo discografico ha inciso, col Trio Santoliquido, l'integrale dei trii di L. v. Beethoven, per la Concert Hall; col Quartetto di Roma (con Bruno Giuranna, giovanissimo, alla viola) i tre quartetti con pf. (op. 25, 26 e 60) di J. Brahms per la Deutsche Grammophon e, infine, si ricorda la storica incisione (1962), per la Philips, della Sinfonia Concertante di Mozart per violino, viola e orchestra, con Arthur Grumiaux e la London Symphony Orchestra diretta da Colin Davis. In quest'ultimo caso, egli abbandon\u00f2 momentaneamente l'amato violino per la viola. Fu proprio Arthur Grumiaux che consigliato da Riccardo Castagnone, accompagnatore pianistico abituale di quest'ultimo durante le sue tourn\u00e9e italiane e caro amico di A. Pelliccia, gli chiese di \u201cpassare\u201d alla viola per incidere, oltre alla Sinfonia Concertante anche i Duetti per violino e viola del medesimo, unitamente a quelli di Hoffmeister. Questa celebre incisione, citata addirittura da Arthur Rubinstein nelle sue memorie, contribu\u00ec ad accrescere ulteriormente la fama di A. Pelliccia. In seguito ad essa egli fu invitato dal Quartetto Vegh a partecipare, come violista, ad una tourn\u00e9e in Argentina e Rudolf Serkin lo chiama al Marlboro Festival, naturale emanazione della Marlboro Music School. Impossibile non menzionare la storica incisione del Quintetto in Do Maggiore op. 163 di Schubert come primo violino del Quintetto Boccherini (Pelliccia, Mozzato, Sagrati, Brunelli, Bonucci sr.), che \u00e8 ancora da molti riconosciuta come insuperata.\nAttivit\u00e0 didattica e riconoscimenti accademici.\n\u00c8 stata intensa anche la sua attivit\u00e0 didattica, iniziata a Bari nei primi anni \u201830 presso il locale Liceo Musicale, proseguita presso il Conservatorio San Pietro a Majella di Napoli (1939-1959) e, successivamente, presso il Conservatorio S. Cecilia di Roma, si conclude, come Professore Emerito, con l'insegnamento al corso di violino tenuto nell'ambito dei Corsi Superiori di Perfezionamento dell'Accademia di S. Cecilia. Per i suoi meriti artistici \u00e8 stato eletto Accademico di S. Cecilia e, nel 1976, \u00e8 stato il primo presidente dell'ESTA - Italia (European String Teachers Association).\nAncora oggi \u00e8 molto apprezzata la sua revisione degli studi di Jakob Dont edita da Ricordi."}
{"id": "4240969", "revid": "287204", "url": "https://it.wikipedia.org/wiki?curid=4240969", "title": "Nele\u0161ovice", "text": "Nele\u0161ovice (in tedesco \"Nelleschowitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240972", "revid": "108794430", "url": "https://it.wikipedia.org/wiki?curid=4240972", "title": "Uh\u0159i\u010dice", "text": "Uh\u0159i\u010dice (in tedesco \"Uhritschitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240975", "revid": "110157", "url": "https://it.wikipedia.org/wiki?curid=4240975", "title": "\u00dast\u00ed (Olomouc)", "text": "\u00dast\u00ed (in tedesco \"Munden\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240978", "revid": "767487", "url": "https://it.wikipedia.org/wiki?curid=4240978", "title": "Polom (Olomouc)", "text": "Polom (in tedesco \"Pohl\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240983", "revid": "110157", "url": "https://it.wikipedia.org/wiki?curid=4240983", "title": "Prosenice", "text": "Prosenice (in tedesco \"Prossenitz\") \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4240988", "revid": "36426", "url": "https://it.wikipedia.org/wiki?curid=4240988", "title": "Casa dei Grifi (Roma)", "text": ""}
{"id": "4240994", "revid": "1442080", "url": "https://it.wikipedia.org/wiki?curid=4240994", "title": "Onchocercidae", "text": "Onchocercidae (Chabaud e Anderson, 1959) \u00e8 una famiglia di nematodi della superfamiglia Filarioidea. Questa famiglia comprende alcuni dei pi\u00f9 pericolosi parassiti che possono infettare l'uomo causando malattie devastanti come la filariasi linfatica, la oncocercosi, la loiasi e altre filariasi.\nGeneri e specie rappresentativi.\nLa tassonomia dei nematodi dell'ordine dei spirurida \u00e8 in continuo mutamento, la famiglia onchocercidae comprende circa 70-80 specie.\nGeneri"}
{"id": "4240997", "revid": "1851848", "url": "https://it.wikipedia.org/wiki?curid=4240997", "title": "Luigi Caldana", "text": "Carriera.\nCentravanti di grandi doti atletiche, era soprannominato \"Il Nordahl del Garda\" per le caratteristiche da sfondatore che lo accomunavano al fuoriclasse svedese. Debutta in Serie B con il Verona nel 1950-1951 disputando un'ottima stagione in cui mette a segno 13 reti. Dopo una parentesi con il Messina nella stagione successiva con 22 presenze, torna a Verona dove subisce un grave infortunio al ginocchio, che ne compromette le prestazioni. Gioca per altri tre anni disputando in totale 85 gare in serie cadetta.\nNel 1955 passa al Treviso dove disputa due campionati di Serie C.\nDopo il ritiro, rimane a lungo impegnato con l'Hellas come dirigente del settore giovanile. Si dedica anche alla moda, diventando titolare di un famoso negozio di abbigliamento nella centrale via Mazzini di Verona."}
{"id": "4240999", "revid": "767487", "url": "https://it.wikipedia.org/wiki?curid=4240999", "title": "Luigino Tessaro", "text": "Carriera.\nDebutta in Serie B con il Verona nel 1946-1947, disputando sette campionati cadetti con gli scaligeri per un totale di 147 presenze e 24 reti."}
{"id": "4241003", "revid": "547034", "url": "https://it.wikipedia.org/wiki?curid=4241003", "title": "Ralph Linton", "text": "Docente di antropologia all'Universit\u00e0 del Wisconsin e a Yale, visit\u00f2 pi\u00f9 volte il Madagascar e la Polinesia. Dal 1939 al 1946 diresse la rivista \"American Anthropologist\".\nTra le sue principali opere si ricordano \"La cultura materiale delle Isole Marchesi\" (1924), \"Lo studio dell'uomo\" (1936), \"Il substrato culturale della personalit\u00e0\" (1945)."}
{"id": "4241004", "revid": "282094", "url": "https://it.wikipedia.org/wiki?curid=4241004", "title": "Sergej Udal'tsov", "text": ""}
{"id": "4241006", "revid": "1543377", "url": "https://it.wikipedia.org/wiki?curid=4241006", "title": "Giovanni Passerini", "text": "Insegn\u00f2 botanica all'Universit\u00e0 di Parma e fu l'autore di molte pubblicazioni scientifiche sugli afidi. La sua collezione di 5.500 esemplari suddivisi in 52 generi e 89 specie, fa attualmente parte del Museo di Storia Naturale dell'Universit\u00e0 di Parma.\nDal 1843 al 1893 Passerini fu direttore dell'Orto botanico di Parma\nNel 1875 fu il primo presidente della sezione parmense del Club Alpino Italiano e nel 1883 divenne socio dei Lincei."}
{"id": "4241009", "revid": "21079", "url": "https://it.wikipedia.org/wiki?curid=4241009", "title": "Mino da Poppi", "text": ""}
{"id": "4241010", "revid": "729019", "url": "https://it.wikipedia.org/wiki?curid=4241010", "title": "Punk Goes Pop 5", "text": "Punk Goes Pop 5 \u00e8 il tredicesimo album compilation della serie \"Punk Goes...\" creata dalla Fearless Records e formata da cover di canzoni di vari artisti pop. \u00c8 uscito il 6 novembre 2012."}
{"id": "4241014", "revid": "71155", "url": "https://it.wikipedia.org/wiki?curid=4241014", "title": "Fabrizio Silei", "text": "Tra le sue opere pi\u00f9 famose vi sono \"Se il diavolo porta il cappello, La doppia vita del Signor Rosemberg, Il\" \"bambino di vetro\", \"Bernardo e l'angelo nero\", \"Alice e i Nibelunghi\", \"Il pugnale di Kriminal\", \"L'Autobus di Rosa\", ispirato alla storia dell'americana Rosa Parks, \u00e8 stato tradotto in quindici lingue e portato in scena in diversi teatri italiani, con il patrocinio di Amnesty International.\nNel 2012 con \"Il bambino di vetro\" vince il Premio Andersen per il miglior libro nella categoria 9-12 anni.\nNel 2014 vince nuovamente il Premio Andersen come miglior scrittore con la seguente motivazione \"Per essere la voce pi\u00f9 alta e interessante della narrativa italiana per l'infanzia di questi ultimi anni.\nPer una produzione ampia e capace di muoversi con disinvoltura e ricchezza fra registri narrativi diversi: dall'umorismo alla misura breve del racconto per i pi\u00f9 piccoli, dall'albo illustrato al romanzo per adolescenti, dal progetto creativo ad un forte impegno civile. Per una costante e limpida qualit\u00e0 della scrittura.\"\nSilei \u00e8 anche artista, grafico, designer. Nel 2014 ha fondato a Pescia vicino Collodi L'Ornitorinco Atelier.\nFra i suoi libri e cofanetti creativi per i pi\u00f9 piccoli ricordiamo: L'inventastorie, L'inventamostri, L'inventcitt\u00e0, C'era una volta, L'invenzione dell'ornitorinco."}
{"id": "4241019", "revid": "767487", "url": "https://it.wikipedia.org/wiki?curid=4241019", "title": "Little Tich", "text": "Biografia.\nNano e deforme, si esib\u00ec fin da bambino in gruppi di \"minstrels\" ed emigr\u00f2 negli USA con la sua compagnia. Tornato nel Regno Unito, si esib\u00ec con Dan Leno al Drury Lane, per poi passare a Parigi.\nA Little Tich si ispir\u00f2 Charlie Chaplin per il suo pi\u00f9 famoso personaggio."}
{"id": "4241027", "revid": "1573940", "url": "https://it.wikipedia.org/wiki?curid=4241027", "title": "Scotargus", "text": "Scotargus \u00e8 un genere di ragni appartenente alla famiglia Linyphiidae.\nDistribuzione.\nLe sei specie oggi attribuite a questo genere sono state rinvenute nel Paleartico.\nTassonomia.\nA giugno 2012, si compone di sei specie:"}
{"id": "4241028", "revid": "15756", "url": "https://it.wikipedia.org/wiki?curid=4241028", "title": "Ridolfo Livi", "text": "Fratello di Giovanni Livi e laureatosi in medicina all'universit\u00e0 di Pavia, si arruol\u00f2 nel regio esercito e divenne maggiore generale nel 1917 tre anni prima della morte.\nNel 1888 gli venne affidata una vastissima indagine antropologica da svolgere su circa 300.000 militari delle classi 1859 e 1863, da cui trasse l'opera \"Antropometria militare\" uscita in due volumi , il primo nel 1896 e il secondo nel 1905."}
{"id": "4241030", "revid": "1632387", "url": "https://it.wikipedia.org/wiki?curid=4241030", "title": "Spirurida", "text": "Spirurida \u00e8 un ordine di nematodi della sottoclasse spiruria. Come tutti i nematodi non hanno n\u00e9 un sistema circolatorio n\u00e9 un apparato respiratorio. Alcuni Spirurida, come il Gongylonema, possono infettare l'uomo. Una delle malattie trasmesse \u00e8 un'infezione della pelle chiamata \"creeping disease\" (trad. malattia strisciante).\nSistematica.\nLe superfamiglie qui elencate potrebbero essere provvisorie, in quanto la tassonomia degli spirurida non \u00e8 ancora classificata in maniera chiara."}
{"id": "4241031", "revid": "10652", "url": "https://it.wikipedia.org/wiki?curid=4241031", "title": "Pieve di Guastalla", "text": ""}
{"id": "4241038", "revid": "74801", "url": "https://it.wikipedia.org/wiki?curid=4241038", "title": "Daniel Casper von Lohenstein", "text": "Biografia.\nAvvocato, nel 1670 fu eletto sindaco di Breslavia e fu presto inviato come diplomatico a Vienna.\nTra le sue maggiori opere si ricordano il romanzo incompiuto \"Arminius\" e le tragedie \"Ibrahim Bassa\" (1650), \"Cleopatra\" (1661), \"Agrippina ed Epicharis\" (1665), \"Sophonisbe\" (1669) e \"Ibrahim Sultan\" (1673).\nEsponente del teatro barocco, Lohenstein port\u00f2 sulle scene vicende passionali descritte in modo turgido e sentenzioso.\nLe tematiche principali delle sue opere furono la vanit\u00e0 terrena, la morte, la corruzione delle corti, l'ambizione dei politici, il fato ineluttabile."}
{"id": "4241044", "revid": "767487", "url": "https://it.wikipedia.org/wiki?curid=4241044", "title": "Bungalow Boobs", "text": "Bungalow Boobs \u00e8 una comica muta del 1924 diretta da Leo McCarey con protagonista Charley Chase.Il film fu pubblicato il 26 ottobre 1924."}
{"id": "4241045", "revid": "80030", "url": "https://it.wikipedia.org/wiki?curid=4241045", "title": "Rott a.Inn", "text": ""}
{"id": "4241051", "revid": "287204", "url": "https://it.wikipedia.org/wiki?curid=4241051", "title": "Coleman Vision Tennis Championships 2012", "text": "Il Coleman Vision Tennis Championships 2012 \u00e8 stato un torneo professionistico di tennis femminile giocato sul cemento. \u00c8 stata la 14\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato ad Albuquerque negli USA dal 17 al 23 settembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4241056", "revid": "767487", "url": "https://it.wikipedia.org/wiki?curid=4241056", "title": "This Is Hell (gruppo musicale)", "text": "I This Is Hell sono un gruppo musicale hardcore punk statunitense formatosi a Long Island nel 2004."}
{"id": "4241058", "revid": "287204", "url": "https://it.wikipedia.org/wiki?curid=4241058", "title": "Coleman Vision Tennis Championships", "text": "Il Coleman Vision Tennis Championships \u00e8 un torneo di tennis che si gioca sul cemento che fa parte dell'ITF Women's Circuit. Il torneo si gioca ad Albuquerque negli USA dal 1998, a parte nel 2001 quando non si \u00e8 disputato."}
{"id": "4241063", "revid": "767487", "url": "https://it.wikipedia.org/wiki?curid=4241063", "title": "Royal Cup NLB Montenegro 2012", "text": "Il Royal Cup NLB Montenegro 2012 \u00e8 stato un torneo professionistico di tennis femminile giocato sulla terra battuta. \u00c8 stata la 9\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Podgorica in Montenegro dal 17 al 23 settembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nGiocatrici che hanno ricevuto un entry con uno special ranking:"}
{"id": "4241066", "revid": "1543377", "url": "https://it.wikipedia.org/wiki?curid=4241066", "title": "Steve McMichael", "text": "Carriera professionistica nel football.\nMcMichael fu scelto nel terzo giro del Draft NFL 1980 dai New England Patriots. I Chicago Bears lo acquisirono come free agent nel 1981. Egli divenne uno dei loro defensive tackle titolari contribuendo alla vittoria del Super Bowl nel 1985. Steve gioc\u00f2 101 partite consecutive come titolare fino al 1990, quando i minuti in campo a sua disposizione iniziarono a limitarsi. Mongo guid\u00f2 i Bears con 11,5 sack nel 1988. Nel 1989 concluse con un primato in carriera di 108 tackle. McMichael fu convocato come titolare per il Pro Bowl nel 1986 e nel 1987.\nMcMichael balz\u00f2 agli onori delle cronache nel 1991 in una gara contro i New York Jets. Con i Bears in svantaggio 13-6 a un minuto e 54 secondi dalla fine, McMichael forz\u00f2 un fumble su Blair Thomas e lo recuper\u00f2 sulla linea delle 36 yard di New York. Il quarterback Jim Harbaugh poco dopo lanci\u00f2 il touchdown del pareggio per Neal Anderson. Con 18 secondi alla fine della gara, Harbaugh segn\u00f2 un altro touchdown su una corsa da una yard. Il capo-allenatore dei Bears Mike Ditka afferm\u00f2 nel 2005 che McMichael fu il giocatore pi\u00f9 duro che abbia mai allenato. Steve gioc\u00f2 una stagione con i Green Bay Packers nel 1994 prima di ritirarsi."}
{"id": "4241069", "revid": "1573940", "url": "https://it.wikipedia.org/wiki?curid=4241069", "title": "Royal Cup NLB Montenegro", "text": "Il Royal Cup NLB Montenegro \u00e8 un torneo di tennis che si gioca sulla terra battuta che fa parte dell'ITF Women's Circuit. Il torneo si gioca a Podgorica in Montenegro dal 2004."}
{"id": "4241073", "revid": "834", "url": "https://it.wikipedia.org/wiki?curid=4241073", "title": "Salinas River", "text": ""}
{"id": "4241077", "revid": "1305772", "url": "https://it.wikipedia.org/wiki?curid=4241077", "title": "Lago di Fincken", "text": "Il lago di Fincken (\"Finckener See\" in lingua tedesca) \u00e8 un lago tedesco sito nel \"Land\" del Meclemburgo-Pomerania Anteriore, circondario della Piana dei laghi del Meclemburgo. La sua superficie \u00e8 di circa 17\u00a0ha, si estende per 600\u00a0m con una larghezza massima di circa 400. Situato a 71,2\u00a0m s.l.m., ha una profondit\u00e0 media di 2,8\u00a0m, con una punta massima di 5,6.\n\u00c8 alimentato dal fiume Elde, che vi sfocia da nord ovest proveniente dal Darzer See e ne esce alla riva meridionale.\nCon l'eccezione della riva orientale, il lago di Fincken \u00e8 circondato da una cintura di alberi.\nEsso prende il nome dal comune di Fincken, che si affaccia sulla riva sudorientale."}
{"id": "4241085", "revid": "287204", "url": "https://it.wikipedia.org/wiki?curid=4241085", "title": "Party Rock Open 2012", "text": "Il Party Rock Open 2012 \u00e8 stato un torneo professionistico di tennis femminile giocato sul cemento. \u00c8 stata la 4\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Las Vegas negli USA dal 24 al 30 settembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4241089", "revid": "53314476", "url": "https://it.wikipedia.org/wiki?curid=4241089", "title": "Rousseau il Doganiere", "text": ""}
{"id": "4241092", "revid": "106456", "url": "https://it.wikipedia.org/wiki?curid=4241092", "title": "Finckener See", "text": ""}
{"id": "4241099", "revid": "110157", "url": "https://it.wikipedia.org/wiki?curid=4241099", "title": "Lexus of Las Vegas Open", "text": "Il Lexus of Las Vegas Open (conosciuto anche come Party Rock Open) \u00e8 un torneo professionistico di tennis femminile giocato sul cemento che fa parte dell'ITF Women's Circuit. Si gioca a Las Vegas negli USA dal 2009 al Darling Tennis Center.\n\u00c8 sponsorizzato da Redfoo e il suo abbigliamento \"Party Rock\""}
{"id": "4241103", "revid": "73843", "url": "https://it.wikipedia.org/wiki?curid=4241103", "title": "Distruzione (personaggio)", "text": "Distruzione (\"Destruction\") \u00e8 uno degli Eterni, i personaggi immaginari della serie a fumetti \"The Sandman\" di Neil Gaiman.\nBiografia del personaggio dentro \"The Sandman\".\n\u00c8 il quarto pi\u00f9 vecchio degli Eterni, ed \u00e8 raffigurato come un uomo grosso con la barba e i capelli rossi (in qualche modo somigliante all'attore Brian Blessed; Gaiman afferm\u00f2 che avrebbe voluto che Blessed interpretasse Distruzione in un ipotetico film su Sandman). \u00c8 anche noto come Olethros. In una comparsa ambientata alcuni secoli prima, fu raffigurato con indosso un'uniforme militare (somigliante a quella dei moschettieri, o ad un'armatura), anche se in tempi pi\u00f9 recenti fu mostrato in vestiti pi\u00f9 vivaci senza un tema particolare. Quando Delirio e Morpheus lo incontrarono nella settima raccolta della serie \"\", doveva portare i suoi capelli stretti in una coda, e aveva con s\u00e9 un cane parlante, Barnabas. Dato che abbandon\u00f2 le sue responsabilit\u00e0 non esiste pi\u00f9 un sigillo nelle gallerie per lui, anche se egli mantiene una sua galleria (dove c'\u00e8 una spada, il suo sigillo). Il suo reame non \u00e8 descritto nella serie.\nDistruzione abbandon\u00f2 il regno e le responsabilit\u00e0 in qualche periodo intorno al diciassettesimo secolo. La ragione di ci\u00f2 fu l'insorgenza dell'Epoca della Ragione degli umani, che culmin\u00f2 infine nell'invenzione della bomba atomica. Distruzione non aveva voglia di essere responsabile per la distruzione che avrebbe causato, e quindi lasci\u00f2 la famiglia. Non cess\u00f2 di vivere come aspetto della Distruzione, semplicemente smise di dirigere gli affari su cui aveva controllo. Come disse, la distruzione non si arrest\u00f2, solo non era pi\u00f9 colpa sua. Ci\u00f2 fu mostrato nel personaggio Fenrir della serie \"Lucifer\", che fu descritto come atto di distruzione; anche se non fu esplicito, fu postulato che ci\u00f2 era la manifestazione del regno di Distruzione. Distruzione ha un ruolo di rilevanza in \"Brief Lives\" in cui i suoi fratelli Delirio e Morpheus decisero di andare a cercarlo. Quando finalmente si incontrarono non discussero, ma giunsero ad equivocarsi; la scelta di Distruzione fece sbalordire ed in un certo senso infuriare Morpheus, mentre Distruzione trov\u00f2 difficile comprendere la posizione di suo fratello e si concentr\u00f2 sull'impartirgli un po' di saggezza nella necessit\u00e0 di cambiare e conoscere s\u00e9 stesso. Delirio voleva semplicemente che suo fratello ritornasse; dipendeva dai suoi fratelli per il supporto, in particolare i suoi fratelli maggiori. Alla fine, Distruzione semplicemente se ne and\u00f2, mettendo la sua spada in un fagotto, camminando verso il cielo e scomparendo.\nDistruzione \u00e8 ossessionato da s\u00e9 stesso nel senso positivo del termine; dopo aver abbandonato le sue responsabilit\u00e0 si concentr\u00f2 sul tentativo di sapere di pi\u00f9 a proposito della sua natura ed esercitare il controllo su di essa. Ci\u00f2 si manifest\u00f2 in un tentativo di sovvertire la sua stessa natura essenziale e creare invece di distruggere; lo si vide in vari momenti scrivere poesie indifferenti, dipingere disegni indifferenti, cucinare un cibo lasciato intoccato per coloro per cui fu preparato, e prepar\u00f2 del caff\u00e8 turco che Delirio non bevve nel modo corretto. Numerosi personaggi si riferirono a lui come ad un orribile artista. Era come se Distruzione fosse ispirato dalla suggestione di Morte secondo cui tutti possono sapere tutto. Disse a Sogno in \"Brief Lives\" che ogni Eterno \u00e8 in realt\u00e0 un signore dell'opposto: vita e morte, sogno e realt\u00e0, distruzione e creazione, destino e libert\u00e0, ecc.\nCome aspetto del cambiamento, Distruzione previde anche l'eventualit\u00e0 di fallimento e di rimpiazzo di suo fratello Sogno nella sua interazione. Fu Distruzione, infatti, che disse ad Orfeo che Morte conosceva per lui un modo per visitare l'aldil\u00e0, cosa che mise in moto una catena di eventi che port\u00f2 alla fine di Sogno.\nSuccessivamente, per un evento non mostrato, Morte rester\u00e0 molto arrabbiata con lui, poich\u00e9 Distruzione ha scelto l'Eternit\u00e0 Infinita.\nEndless Nights.\nRicomparve nel sequel di \"The Sandman\" \"\", nella storia \"Destruction - On The Peninsula\", dove lo si vede guidare e fare da balia a Delirio dopo un crollo mentale, ed assisterla nello scavo di un sito che potesse contenere le reliquie di un possibile futuro. Quando riapparve pi\u00f9 avanti nel fumetto, fu durante la storia \"Destiny - Endless Nights\". La sua statua nel giardino di Destino \u00e8 in linea con la statua degli altri Eterni, guardando la direzione opposta, come a rappresentare la sua avversione ai princ\u00ecpi e alle obbligazioni, e la reclusione dai suoi fratelli, e il suo sigillo e il suo ritratto (il quarto in ordine cronologico) nella galleria di Destino furono coperti con un drappo."}
{"id": "4241109", "revid": "10473", "url": "https://it.wikipedia.org/wiki?curid=4241109", "title": "Alvin E. Roth", "text": ""}
{"id": "4241113", "revid": "1543377", "url": "https://it.wikipedia.org/wiki?curid=4241113", "title": "Telavi Open 2012", "text": "Il Telavi Open 2012 \u00e8 stato un torneo professionistico di tennis femminile giocato sulla terra battuta. \u00c8 stata la 5\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Telavi in Georgia dal 24 al 30 settembre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nGiocatrici che hanno ricevuto un entry come special exempt:\nGiocatrici che hanno ricevuto un entry Special Ranking:"}
{"id": "4241116", "revid": "697352", "url": "https://it.wikipedia.org/wiki?curid=4241116", "title": "Flyswatter", "text": ""}
{"id": "4241120", "revid": "1543377", "url": "https://it.wikipedia.org/wiki?curid=4241120", "title": "Telavi Open", "text": "Il Telavi Open \u00e8 un torneo di tennis che si gioca sulla terra battuta che fa parte dell'ITF Women's Circuit e dell'ITF Men's Circuit. Il torneo si gioca a Telavi in Georgia dal 2007."}
{"id": "4241123", "revid": "80030", "url": "https://it.wikipedia.org/wiki?curid=4241123", "title": "Schwarzach a.Main", "text": ""}
{"id": "4241131", "revid": "729019", "url": "https://it.wikipedia.org/wiki?curid=4241131", "title": "ITF Women's Circuit Suzhou 2012", "text": "L'ITF Women's Circuit Suzhou 2012 \u00e8 stato un torneo professionistico di tennis femminile giocato sul cemento. \u00c8 stata la 1\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Suzhou in Cina dall'8 al 14 ottobre 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4241132", "revid": "599013", "url": "https://it.wikipedia.org/wiki?curid=4241132", "title": "This Is Hell", "text": ""}
{"id": "4241134", "revid": "1543377", "url": "https://it.wikipedia.org/wiki?curid=4241134", "title": "ITF Women's Circuit Suzhou", "text": "L'ITF Women's Circuit Suzhou \u00e8 un torneo di tennis che si gioca sul cemento che attualmente fa parte dei WTA 125s. Il torneo si gioca a Suzhou in Cina dal 2012."}
{"id": "4241139", "revid": "124584835", "url": "https://it.wikipedia.org/wiki?curid=4241139", "title": "Chiesa di San Luigi dei Francesi (Mosca)", "text": "La chiesa di San Luigi dei Francesi () \u00e8 un luogo di culto cattolico di Mosca. Insieme alla cattedrale dell'Immacolata Concezione, \u00e8 l'unica chiesa di rito cattolico attiva nella capitale russa. Si trova nel quartiere della Lubjanka, facente parte del distretto centrale della citt\u00e0.\nStoria e descrizione.\nGrazie ad un accordo siglato con la Francia il 31 dicembre 1786, i francesi stabilitisi in Russia riceverono la garanzia della piena libert\u00e0 religiosa e di culto, nonch\u00e9 la possibilit\u00e0 di fondare loro chiese. A seguito della presa della Bastiglia del 1789, il viceconsole francese in Russia, Condert de Bosse, domand\u00f2 all'imperatrice Caterina II il permesso di costruire una chiesa per la comunit\u00e0 francese di Mosca. Fu cos\u00ec fondata la parrocchia di San Luigi dei Francesi, grazie ad un decreto imperiale indirizzato al generale Eropkin, comandante in capo a Mosca e responsabile delle questioni religiose.\nL'autorizzazione alla costruzione della chiesa fu rilasciata il 5 dicembre 1789. Si stabil\u00ec che la chiesa sarebbe sorta nel cuore di Mosca, precisamente nel sobborgo tedesco. In attesa della raccolta dei fondi necessari ai lavori, i francesi celebrarono per lungo tempo i loro riti nella casa del viceconsole. La costruzione della chiesa fu avviata solo nel 1833 e si concluse due anni dopo. Il progetto architettonico neoclassico fu ideato dall'italiano Alessandro Gilardi. L'edificio fu consacrato il 24 novembre 1835, in presenza delle autorit\u00e0 civili della citt\u00e0.\nNel 1917 la parrocchia contava circa 2.700 fedeli. Dopo la rivoluzione d'ottobre un numero enorme di chiese furono chiuse o distrutte. La chiesa di San Luigi dei Francesi, viceversa, pot\u00e9 continuare ad esercitare le cerimonie di culto. Essa benefici\u00f2 di un trattamento di favore: il curato, infatti, non era soggetto all'obbligo di sottoporre ai commissari del popolo i documenti relativi ai battesimi, ai matrimoni ed ai decessi dei parrocchiani. Inoltre, durante la campagna antireligiosa contro le reliquie, lanciata da Lenin nel 1922, la chiesa non riport\u00f2 danni.\nTuttavia, dopo la partenza del prete francese Jean-Marie Vidal le cose iniziarono a cambiare. A Mosca rimasero solo due sacerdoti cattolici (che parlavano solo il polacco ed il russo) per provvedere alle necessit\u00e0 spirituali di circa 30.000 fedeli cattolici di varia origine (polacca, francese, italiana e tedesca). Le autorit\u00e0 iniziarono a fare pressioni affinch\u00e9 la chiesa venisse chiusa. Tuttavia, dopo il riconoscimento francese dell'Unione Sovietica del 1924 e l'arrivo di un nuovo sacerdote dal paese transalpino, la chiesa si impose come luogo di culto del corpo diplomatico francese. Nel 1926 il gesuita Michel d'Herbigny consacr\u00f2 segretamente dei sacerdoti e tre vescovi: Bo\u013ceslavs Slosk\u0101ns, Pie Eug\u00e8ne Neveu e Aleksandr Frizon all'interno delle mura della chiesa. Poco dopo fu espulso. Negli anni trenta il clero cattolico e la comunit\u00e0 dei fedeli furono soggetti a frequenti episodi di persecuzione. Nel corso dell'intera epoca sovietica, la chiesa di San Luigi fu, insieme alla chiesa della Madonna di Lourdes di Leningrado, l'unico edificio di culto cattolico rimasto in funzione. Tra i personaggi illustri ad aver visitato la chiesa vi furono Charles de Gaulle sia nel 1944 che il 3 dicembre 1964, e anche Konrad Adenauer, Lech Wa\u0142\u0119sa e Jacques Chirac, e altre figure politiche e religiose."}
{"id": "4241145", "revid": "697352", "url": "https://it.wikipedia.org/wiki?curid=4241145", "title": "Ciottolina", "text": ""}
{"id": "4241146", "revid": "1543377", "url": "https://it.wikipedia.org/wiki?curid=4241146", "title": "Open GDF Suez de Touraine 2012", "text": "L'Open GDF Suez de Touraine 2012 \u00e8 stato un torneo professionistico di tennis femminile giocato sul cemento. \u00c8 stata l'8\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Jou\u00e9-l\u00e8s-Tours in Francia dall'8 al 14 ottobre 2012.\nPartecipanti.\nAltre partecipanti.\nGiocatrici che hanno ricevuto una wild card\nGiocatrici che sono passate dalle qualificazioni:\nGiocatrici che hanno ricevuto un entry come junior exempt:"}
{"id": "4241158", "revid": "110157", "url": "https://it.wikipedia.org/wiki?curid=4241158", "title": "Open GDF Suez de Touraine", "text": "L'Open GDF Suez de Touraine \u00e8 un torneo di tennis che si gioca sul cemento che fa parte dell'ITF Women's Circuit. Il torneo si gioca a Jou\u00e9-l\u00e8s-Tours in Francia dal 2006."}
{"id": "4241161", "revid": "599013", "url": "https://it.wikipedia.org/wiki?curid=4241161", "title": "Kater Lampe", "text": ""}
{"id": "4241162", "revid": "6923", "url": "https://it.wikipedia.org/wiki?curid=4241162", "title": "Sirene (religione greca)", "text": "Le sirene (dal latino tardo \"sir\u0113na\", classico \"s\u012br\u0113n\" \u2013 pl.: \"s\u012br\u0113nes\", trascrizione del greco \"Seir\u1e17n\" \u2013 pl.: \"Seir\u00eanes\") sono delle figure mitologico-religiose greche.\nLa cultura letteraria dell'antichit\u00e0 classica.\nL'origine letteraria, nell'antichit\u00e0 classica, della figura delle sirene \u00e8 nell\"Odissea\" di Omero dove vengono presentate come cantatrici marine abitanti un'isola presso Scilla e Cariddi, le quali incantavano, facendo poi morire, i marinai che incautamente vi sbarcavano. Le Sirene tentano Odisseo con l'invito \"a sapere pi\u00f9 cose\". L'invito alla conoscenza \"onnisciente\" che fa perdere i propri legami familiari e civili interrompendo il proprio viaggio nella vita \u00e8 condannato da Omero. La loro isola mortifera era disseminata di cadaveri in putrefazione. Odisseo, consigliato da Circe, la superer\u00e0 indenne.\nNella tradizione figurativa e in quella letteraria le sirene sono generalmente tre, si tratta delle sorelle: Partenope, Leucosia e Ligea.\nSecondo un racconto antico le tre sirene che tentarono Odisseo si uccisero gettandosi in mare perch\u00e9 non erano riuscite a trattenere l'eroe. Una di esse, Partenope, si aren\u00f2 sulla spiaggia di ci\u00f2 che diverr\u00e0 la citt\u00e0 di Napoli, e a lei vennero dedicati giochi annuali, le \"Lampadedromie\". Il corpo di Leucosia emerse nelle acque del golfo di Poseidonia (Paestum) da cui il nome di Leucosia dato a un'isoletta presso quella citt\u00e0, Punta Licosa. Le onde del mar Tirreno avrebbero invece rigettato il corpo di Ligea sulla riva tirrenica della Calabria, presso l'antica citt\u00e0 di Terina, dove ora sorge Lamezia Terme. La sirena Ligea, raffigurata con un busto di donna con le braccia nude ed il corpo di uccello con coda e ampie ali, compare in varie monete di Terina, seduta su un cippo mentre gioca con una palla, oppure mentre riempie un'anfora con l'acqua che sgorga dalla bocca di un leone.\nOmero non descrisse l'aspetto fisico delle sirene; a tal proposito si \u00e8 presupposto che ci\u00f2 sia dovuto al fatto che sia il cantore che l'uditore conoscessero bene le forme di queste creature grazie ad altri racconti mitici gi\u00e0 diffusi, come le avventure di Giasone e degli Argonauti.\nCome Odisseo anche Orfeo, nelle \"Argonautiche\" riportate da Apollonio Rodio, salva il suo equipaggio composto dagli Argonauti. Arrivati nei pressi di Antemoessa, l'isola delle sirene, gli eroi avvistarono questi esseri \"simili a fanciulle nel corpo ed in parte uccelli\". Il canto delle sirene stava spingendo gli eroi a gettare gli ormeggi sulla riva, quando Orfeo prese la cetra Bistonia e risvegli\u00f2 dalla mal\u00eda i suoi compagni, intonando una canzone allegra e veloce. Omero riporta il canto delle sirene, intonato per causare la morte di Odisseo e del suo equipaggio:\nAscendenza.\nApollonio Rodio riprende la narrazione delle sirene figlie di Acheloo (in altre fonti di Forco) che, come ricorda K\u00e1roly Ker\u00e9nyi, era la divinit\u00e0 fluviale e marina, figlia di Teti e di Oceano ma che Omero pose una volta davanti allo stesso Oceano \"origine di tutte le cose\".\nLibanio, nella \"Progymnasmata\" IV, ricorda che Eracle aveva staccato un corno al dio acquatico quando lott\u00f2 con lui per conquistare l'affascinante Deianira, e dalle gocce di sangue cadute dalle ferite provocate al dio erano nate le sue figlie, le sirene.\nUn'altra tradizione, riportata da Pseudo-Apollodoro, le vuole figlie di Acheloo e di Melpomene, una delle Muse e d\u00e0 loro la forma di uccello, dalle cosce in gi\u00f9. Con il suono della cetra, dell'aulo e del canto, persuadevano i navigatori a fermarsi. Lo stesso racconto narra di una profezia per la quale le sirene sarebbero morte se una nave fosse riuscita a sfuggirgli.\nRappresentazione.\n\"Seir\u00eanes\" (\u03a3\u03b5\u03b9\u03c1\u1fc6\u03bd\u03b5\u03c2), nome plurale femminile nella antica lingua greca, nella sua forma maschile significa \"vespe\" o \"api\", \u00e8 collegato quindi alla figura di Penfredo: una delle Graie, le \"vergini simili a cigni\". I pittori vascolari rappresentavano le sirene anche come esseri maschili con la barba, e sia se fossero di forme maschili o femminili, si pu\u00f2 individuare la loro natura per il corpo che richiama sempre quello di un uccello (con le parti inferiori a volte a forma di uovo) con una testa umana, a volte con braccia e mammelle, quasi sempre con artigli ai piedi, artigli non aventi per\u00f2 la funzione del rapimento, funzione propria delle Arpie, in quanto, altra caratteristica loro fondante, le sirene sono strettamente collegate al mondo della musica, suonando la lira o il doppio flauto (\"diaulos\") e accompagnandosi col canto.\nIl loro corpo, per met\u00e0 donna e met\u00e0 uccello sarebbe frutto di un incantesimo vendicativo da parte di Afrodite disprezzata dalle vergini sirene per i suoi amori. Un'altra tradizione le vuole punite da Demetra per non aver impedito il ratto della figlia Persefone da parte di Ade mentre insieme coglievano dei fiori. Le vergini sirene chiesero agli dei, secondo Ovidio, di essere trasformate in uccelli per poter meglio cercare la perduta amica Persefone.\nLe sirene sono anche onniscienti e in grado di placare i venti, forse con il loro canto, cantando le melodie dell'Ade.\nIl rapporto tra le sirene e il mondo dell'Ade \u00e8 presente anche in Euripide quando, nell\"Elena\", la protagonista invoca le \"piumate vergini\" affinch\u00e9 la consolino con la musica del flauto e della cetra. Questo canto \u00e8 in relazione con il ruolo delle sirene nei culti funerari: esse stazionavano alle porte degli Inferi con il compito di consolare le anime dei defunti con il loro dolce canto e di accompagnarle nell'Ade. Questo stretto collegamento con il mondo dei morti, testimoniato dalla ricorrente presenza delle loro immagini nel corredo delle tombe, fa supporre ad alcuni autori che le sirene fossero in origine degli uccelli in cui trovavano dimora le anime dei defunti. Ci\u00f2 senza contare il ruolo che gli uccelli avevano nell'antichit\u00e0 come tramite fra il mondo dei morti e quello dei vivi. \nEsemplificativi di tale tradizione sono 2 askos del V sec. a.C. provenienti dalla chora meridionale di Kroton e dalle Murgie di Petelia da ambienti funerari; nell'askos di Petelia \u00e8 raffigurata una sirena con il corpo di uccello e la testa di fanciulla, con le braccia distese con in mano un melograno ed un flauto di Pan (syrinx) a simboleggiare rispettivamente il legame l'oltretomba e lo strumento che la sirena usa per accompagnare il defunto, rappresentato come un giovane portato sulle spalle della sirena (si tratta del manico del vaso).\nCon la identificazione delle localit\u00e0 omeriche, in et\u00e0 antica si ritenne che le sirene abitassero l'Italia meridionale. Strabone, in \"Gheographik\u00e0\" I,22, ci dice che i popoli marinari di Napoli, Sorrento, della Calabria e della Sicilia, le veneravano.\nVi sono due tradizioni apparentemente contraddittorie, quindi, su queste figure mitiche: una le vuole mortifere e dannose per gli uomini, mentre l'altra le indica come consolatrici per gli stessi rispetto al proprio destino e, soprattutto, alla morte. Da notare, tuttavia, che nel primo caso nulla indica una loro natura volutamente crudele, bens\u00ec \u00e8 il loro destino e la loro funzione di cantatrici/incantatrici ad essere disastroso per gli uomini.\nNel V secolo d.C., le \"Argonautiche orfiche\" riassumono il mito arricchendolo di particolari: Minii e Aneo, volendo conoscere il canto delle sirene, dirigevano la nave verso il promontorio funesto. Orfeo intona allora una canto a Zeus, accompagnato dalla sua lira, e mette cos\u00ec a tacere le sirene che si gettano dalla rocca nell'abisso del mare, mutando il loro corpo in pietra.\nI nomi delle sirene.\nL'origine del termine \"sirena\" \u00e8 dubbio. Tra le molte ipotesi Alessandra Tarabochia Canavero, collegandosi alle osservazioni di Kurt Latte secondo le quali cessando il vento all'approssimarsi della loro ierofania, e quindi con l'approssimarsi dell'ora meridiana, sostiene che esse potrebbero indicare dei demoni del calore meridiano (\"daemones meridiani\") indicazione che potrebbe suggerire un collegamento con l'aggettivo \"s\u00e9irios\" (incandescente, splendente) da cui Sirio, a sua volta collegato al sanscrito \"S\u016brya\" (il \"deva\" del Sole). Altra ipotesi lega tale termine al verbo \"syr\u00edzo\" (\"fischiare\", \"sibilare\") quindi demoni della tempesta, collegati ai vedici Marut. Oppure da \"seir\u00e0\" (\"corda\", \"fune\", da cui anche \"\u00e9iro\", \"legare\"), riprendendo il fatto che le sirene \"legano\" a s\u00e9 i naviganti, li irretiscono. O pi\u00f9 semplicemente da un semitico \"sir\" (\"cantare\").\nLe sirene in Omero sono due, infatti il poeta greco utilizza il duale \"Seir\u1e17noi\u00efn\", ma senza nominarle. Alcuni tardi commentatori ne suggeriscono i nomi in Aglaoph\u1e17m\u0113 e Thelxi\u00e9peia, nomi che ne indicano la \"voce\" (\"phon\u00e9\"/\"*\u00f3ps\") come \"splendida\" (\"agl\u00e1e\") e \"incantatrice\" (\"th\u00e9lgo\"). Pseudo-Apollodoro, attribuisce loro i nomi di Pisinoe, Aglaope e Telsiepia.\nTradizioni successive di matrice \"pseudo-esiodea\" portano il numero delle sirene da due a tre indicando la terza con il nome di Peisin\u00f3\u0113 (da \"pe\u00edtho\", \"persuadere\" e \"no\u00fas\" \"mente\").\nLe sirene nella teologia classica.\nLe sirene sono parte della teologia classica sin da Platone che, nel \"Cratilo.\" L\u00ec Socrate osservava che le sirene partecipano al desiderio delle anime dei morti, spoglie dei loro corpi, di permanere nel regno di Ade. Questo desiderio corrisponde al desiderio della virt\u00f9 e alla figura del \"filosofo\".\nNella \"Repubblica\", Platone narra il mito di Er figlio di Armenio soldato della Panfilia che, morto in combattimento, torna tra i vivi e racconta ci\u00f2 che ha visto nell'aldil\u00e0. Alla luce delle indicazioni teologiche di Platone, il medioplatonico Plutarco scrive di come Ammonio l'Egiziano rese coerenti le Sirene platoniche con quelle omeriche. Guida delle anime nell'aldil\u00e0, Sirene suonano una musica il cui incantesimo ha il potere di portare l'oblio dei ricordi mortali alle anime, avvicinandole al Cielo. Gli echi della musica delle Sirene, sulla Terra, porta ai mortali i ricordi delle vite passate.\nIl canto delle Sirene nei cieli \u00e8 senza parole, \u00e8 l'armonia, la musica delle sfere. Il neoplatonico Giamblico, scrive che queste stesse armonie Pitagora faceva ascoltare ai suoi allievi per purificarli e portare loro bei sogni. Lo stesso Giamblico riporta del ruolo importante delle Sirene per la scuola pitagorica degli acusmatici, per la quale esse fanno parte dell'armonia, ossia la tetrade e l'oracolo di Delfi."}
{"id": "4241164", "revid": "1543377", "url": "https://it.wikipedia.org/wiki?curid=4241164", "title": "Miles Joseph Berkeley", "text": "Era figlio secondogenito di Charles Berkeley e Charlotte, figlia di P.G. Munn, noto pittore di acquerelli. Frequent\u00f2 la Grammar School ad Oundle e poi a rugby. Entrato al Christ's College di Cambridge nel 1821, vi si laure\u00f2 nel 1825. Nel 1826 prese i voti e, come primo incarico, fu vicario di San Giovanni a Margate. Nel 1833 divenne parroco di Apethorpe e Woodnewton, Northamptonshire. Nello stesso anno Berkeley spos\u00f2 Cecilia Emma, figlia di John Campbell, che lo aiut\u00f2 a tradurre testi dal francese e dall'italiano. Nel 1868 fu nominato vicario di Sibbertoft, nei pressi di Market Harborough, dove mor\u00ec il 30 luglio 1889, all'et\u00e0 di 86 anni.\nNei primi anni della sua attivit\u00e0 scientifica si occup\u00f2 di piante crittogame, ma fu famoso soprattutto come micologo sistematico. Gli si attribuiscono, infatti, circa 6000 specie di funghi."}
{"id": "4241170", "revid": "1243", "url": "https://it.wikipedia.org/wiki?curid=4241170", "title": "Stazione di S. Marinella", "text": ""}
{"id": "4241180", "revid": "709565", "url": "https://it.wikipedia.org/wiki?curid=4241180", "title": "Disperazione (personaggio)", "text": "Disperazione \u00e8 uno degli Eterni, i personaggi immaginari della serie a fumetti \"The Sandman\" di Neil Gaiman.\nBiografia del personaggio.\nDisperazione \u00e8 la sorella gemella di Desiderio. \u00c8 tozza, flaccida, con la pelle chiara, i capelli neri, occhi grigi e denti a punta. La sua voce \u00e8 poco pi\u00f9 di un sussurro, e non ha odore, ma la sua ombra emana un sentore muschiato e pungente, come la pelle dei serpenti. Non indossa vestiti. Su un dito della sua mano destra indossa un anello con un uncino attaccato, con cui abitualmente si infligge la carne, e proprio l'uncino \u00e8 il sigillo detenuto nelle gallerie degli altri Eterni. Il suo regno \u00e8 uno spazio grigio in cui aleggiano una nebbia bianca e specchi infiniti, che sono connessi agli specchi del mondo degli umani, attraverso cui pu\u00f2 guardare coloro che sono disperati. I soli altri abitanti del suo regno sono i ratti.\nSolitamente, Disperazione agisce in compagnia di Desiderio quando lui/lei complotta contro gli altri Eterni, in particolare quando Disperazione ebbe una sfida con Morpheus a proposito della vita di Joshua Abraham Norton, sembra per offerta di Desiderio. \u00c8 meno distante dalla famiglia di Desiderio, per\u00f2, e sembra avere un debole per Delirio, e sembr\u00f2 patire la mancanza di Distruzione cos\u00ec tanto che riusc\u00ec a manipolare Sogno a tal punto dal farlo sentire colpevole per l'abbandono da parte di Distruzione del suo dovere. Non parla molto, e di conseguenza appare brusca, ma il suo discorso al risveglio di Morpheus in \", rivel\u00f2 la sua simpatia e i sentimenti per lui.\nSeason of Mists.\nAll'inizio di \" (\"Sandman\" n. 21), fu menzionato che Disperazione una volta fu confermata dea da una setta, chiamata The Unforgiven (letteralmente i \"Non Perdonati\"), in quella che \u00e8 l'odierna Afghanistan. Tutte le stanze vuote furono proclamate suoi luoghi sacri. La setta esistette per due anni finch\u00e9 l'ultimo membro si uccise, sopravvivendo a tutti gli altri di sette mesi.\nReincarnazione di Disperazione.\nPi\u00f9 avanti nella serie, si scopr\u00ec che la Disperazione che si vede non \u00e8 la prima Disperazione, ma un secondo aspetto. La Disperazione originale si pot\u00e9 notare in ' durante una storia di Sogno. Fu descritta pi\u00f9 o meno com'\u00e8 adesso, grassa, flaccida e svestita, ma pi\u00f9 alta e con dei tatuaggi rossi su tutto il corpo, nonch\u00e9 pi\u00f9 ciarliera. Si rivel\u00f2 poi in ' che, come Daniel Hall, fu in origine qualcun altro che prese il posto della prima Disperazione dopo la sua morte. In \"\", si vide che la Vecchia Necropoli fu distrutta a causa delle risa degli abitanti agli altri Eterni perch\u00e9 volevano il lenzuolo funebre della prima Disperazione. Il solo accenno al modo in cui mor\u00ec la prima Disperazione fu dato da Daniel nella sua conversazione con Lyta Hall durante \"The Wake\": \"La persona responsabile della morte della prima Disperazione avr\u00e0 tutto il resto dell'eternit\u00e0 per morire. Solo allora cesser\u00e0 il suo dolore...E farebbe meglio a causa di ci\u00f2 che ha fatto a te\".\nAltre fonti.\nBender, Hy (1999), \"The Sandman Companion\", New York: Vertigo DC Comics, ISBN 1-56389-644-3"}
{"id": "4241183", "revid": "794371", "url": "https://it.wikipedia.org/wiki?curid=4241183", "title": "Trabante", "text": "Il trabante un soldato della guardia degli imperatori di Germania armato di alabarda.\nIl \"Corpo dei trabanti di sua maest\u00e0 il Re\" un manipolo di soldati a guardia del sovrano di Svezia. "}
{"id": "4241185", "revid": "120486876", "url": "https://it.wikipedia.org/wiki?curid=4241185", "title": "Franz Xaver Feuchtmayer", "text": " Grande esponente della Scuola di Wessobrunn e del Rococ\u00f2.\n\u00c8 uno dei membri pi\u00f9 importanti della celebre famiglia dei Feuchtmayer, (o Feuchtmeyer, Feuchtmayr, Feichtmair, Feichtmayr). Erano una famiglia di artisti di Wessobrunn, attivi nel XVII e XVIII secolo nel sud della Germania, Alto Adige e Svizzera che lavorarono come stuccatori, scultori, pittori, architetti e incisori.\nBiografia.\nFranz Xaver Feuchtmayer era il figlio di Michael Feuchtmayer (morto nel 1667) e il fratello di Johann Michael Feuchtmayer il Giovane (1709-1772).\nRiguardo all'educazione di Franz Xaver si sa poco (forse in Tirolo). Appare per la prima volta menzionato ad Augusta nel 1727 come proprietario di una casa e nel 1730 membro della Hofschutz a Monaco di Baviera.\nLavor\u00f2 spesso a fianco del fratello Johann Michael, ma anche con Johann Michael Fischer e i celebri fratelli Matteo e Ignaz G\u00fcnther, dove concep\u00ec come un stuccatore, la decorazione di alcune delle chiese pi\u00f9 importanti di Svevia, Baviera, Franconia e del Tirolo.\nStilisticamente Franz Xaver si svilupp\u00f2 da decoratore a vero stilista dell'alta espressione dello stile Rococ\u00f2. I suoi lavori vengono spesso descritti come \"sontuosi,\" \"delicati\" e \"vigorosi\"."}
{"id": "4241187", "revid": "287204", "url": "https://it.wikipedia.org/wiki?curid=4241187", "title": "Teatro dell'Oceano Indiano nella seconda guerra mondiale", "text": "Il Teatro dell'Oceano Indiano nella seconda guerra mondiale coinvolse le forze dell'Asse e degli Alleati durante la seconda guerra mondiale. A parte la fase della campagna terrestre dell'Africa Orientale Italiana, tutte le operazioni di rilievo avvennero in mare o ebbero una forte componente marittima.\nCronologia.\nIl suo inizio si ebbe con le prime operazioni tedesche dopo lo scoppio del conflitto, affidate a sommergibili e navi corsare, prosegu\u00ec con le operazioni italiane nel Somaliland, contestuali alla dichiarazione di guerra del 10 giugno 1940, e trov\u00f2 ulteriore forza con l'entrata in guerra del Giappone l'8 dicembre 1941; all'interno di questa campagna vi furono varie operazioni navali. Gli eventi principali furono la conquista di Massaua da parte inglese, la battaglia del Madagascar, la creazione della base inglese segreta di Addu e le operazioni con navi corsare tedesche. Esisteva anche un traffico di materiali tra Giappone e basi dell'Asse in Francia, effettuato tramite dei violatori di blocco e dei sottomarini da trasporto, che usava le rotte dell'Oceano Indiano.\nLe navi corsare.\nIl pi\u00f9 celebre evento legato alle navi corsare fu il combattimento avvenuto il 19 dicembre del 1941 a sud dell'Australia, tra l'incrociatore leggero australiano HMAS \"Sidney\" e la nave tedesca \"Kormoran\", conclusosi con l'affondamento di entrambe le navi.\nQuasi tutti i marinai della corsara \"Kormoran\" si salvarono e vennero internati in campi di prigionia in Australia, dai quali fecero ritorno in patria nel 1950. Dell'equipaggio del HMAS \"Sydney\", allontanatosi in fiamme dalla corsara tedesca, non rest\u00f2 alcun superstite che potesse raccontare le fasi finali dell'affondamento, dando cos\u00ec adito a molte illazioni e leggende sui trucchi eventualmente usati dalla corsara per colpire gravemente un incrociatore dotato di corazzatura, anche se non eccelsa, e di 8 cannoni da 152mm contro i 6 cannoni da 150mm del \"Kormoran\", che peraltro era anche armato con 6 tubi lanciasiluri; una ipotesi \u00e8 che il comandante del HMAS \"Sydney\" si fosse fatto ingannare dall'aspetto della corsara permettendole di avvicinarsi ad una distanza alla quale le armi tedesche potessero risultare letali anche per una unit\u00e0 da guerra.\nUn altro episodio vide protagonisti l'incrociatore pesante inglese HMS \"Cornwall\", che successivamente verr\u00e0 affondato durante la prima incursione giapponese nell'Oceano Indiano, e la corsara \"Pinguin\" che nell'aprile del 1941, dopo aver svernato nelle acque artiche, si trasformava nuovamente nella nave norvegese \"Tamerlane\", gi\u00e0 impersonata in passato. Cos\u00ec camuffata la \"Pinguin\" si spinse di nuovo verso l'Oceano Indiano e a nord-ovest delle isole Seychelles, dopo aver avvistato e affondato la petroliera britannica \"British Emperor\", che riusc\u00ec ad inviare una richiesta di aiuto per radio, venne a sua volta affondata dall'incrociatore britannico.\nUn altro evento avvenuto alle 5.10 (ora italiana) del 27 febbraio 1941 vide coinvolta la nave italiana \"RAMB I\", un incrociatore ausiliario che alla caduta di Massaua prese il largo per cercare di sfuggire alla cattura: intercettato da una nave da guerra britannica, l'incrociatore leggero neozelandese HMNZS \"Leander\", ritard\u00f2 la sua identificazione per quanto possibile, e quando si identific\u00f2, fece seguire una salva coi suoi due cannoni da 120mm che procur\u00f2 lievi danni alla nave avversaria; essendo questa a distanza di sicurezza, colp\u00ec ripetutamente ed affond\u00f2 la nave italiana, salvandone per intero l'equipaggio.\nPort T, la base segreta inglese.\nIl 18 gennaio 1942, a Berlino, le tre Potenze dell'Asse firmarono la convenzione militare del Tripartito che, almeno sulla carta, avrebbe dovuto stabilire e organizzare dettagliatamente la collaborazione militare e coordinare la pianificazione operativa dei tre alleati. In realt\u00e0, la mancanza di una reale volont\u00e0 politica dei dirigenti delle tre potenze, la sfiducia reciproca, e la visione grettamente egoistica della conduzione della guerra, in particolare di Hitler e dei militari giapponesi (a differenza della maggiore volenterosit\u00e0 di Mussolini e del Comando Supremo, dopo i fallimenti della \"Guerra Parallela\" del 1940) impedirono subito una concreta ed efficace collaborazione e, naturalmente, resero impossibile l'organizzazione di una struttura di comando unificato (a parte le inefficaci commissioni militari costituite nelle tre capitali) sul tipo del \"Combinated Joint Chiefs Staff\" anglosassone; ostacolata indubbiamente anche dalle oggettive difficolt\u00e0 geografiche legate alla lontananza del Giappone e alla mancanza di solide vie di comunicazione.\nNell'isole Maldive (nell'atollo di Addu) venne organizzata una base navale segreta (denominata convenzionalmente Port T) dove poteva trovare riparo la \"Eastern Fleet\" senza rimanere a lungo pericolosamente esposta nei porti di Colombo e Trincomalee. Questo prevenne in parte gli effetti dell'incursione giapponese nell'Oceano Indiano, e la base rimase segreta fino a che un sottomarino tedesco rilev\u00f2 attivit\u00e0 nell'atollo, e sped\u00ec un siluro da lunga distanza affondando un mercantile."}
{"id": "4241190", "revid": "767487", "url": "https://it.wikipedia.org/wiki?curid=4241190", "title": "Kater Lampe (film 1936)", "text": "Kater Lampe \u00e8 un film del 1936 diretto da Veit Harlan.\nProduzione.\nIl film fu prodotto dalla R. N.-Filmproduktion GmbH, Robert Neppach (Berlin). Venne girato dal 28 novembre 1935 al gennaio 1936 in Sassonia, a Erzgebirge.\nDistribuzione.\nDistribuito dalla Rota-Film Verleih AG, usc\u00ec nelle sale cinematografiche tedesche dopo una prima tenuta il 19 febbraio 1936 al Capitol di Dresda. In Austria - dove era distribuito dalla Hugo Engel-Filmgesellschaft - prese il titolo \"Der Holzschnitzer vom Erzgebirge\". Usc\u00ec anche negli Stati Uniti, attraverso il canale distributivo Casino Film Exchange, il 22 aprile 1938."}
{"id": "4241193", "revid": "729019", "url": "https://it.wikipedia.org/wiki?curid=4241193", "title": "AEK-971", "text": "L'AEK-971 \u00e8 un fucile d'assalto Russo/Sovietico, sviluppato presso lo stabilimento meccanico del \"Kovrov\" dal capo progettista Sergey Kokasharov nel 1980.\nCaratteristiche.\nIl design e la meccanica dell'AEK sono basati sui vecchi fucili AK-47, con una sensibilit\u00e0 e precisione maggiore di questi ultimi."}
{"id": "4241202", "revid": "80030", "url": "https://it.wikipedia.org/wiki?curid=4241202", "title": "Stuccatori", "text": ""}
{"id": "4241204", "revid": "1598666", "url": "https://it.wikipedia.org/wiki?curid=4241204", "title": "John Islay, Conte di Ross", "text": "Venne creato conte di Ross, nominato Signore delle Isole e venne messo a capo del Clan Donald. Quale Signore delle Isole John si pose in aperta ribellione con Giacomo III di Scozia che era di suo diritto sovrano delle Ebridi Esterne, il conflitto fin\u00ec con un'umiliazione di John cui segu\u00ec una ribellione del suo figlio illegittimo Aonghas \u00d3g. Quel che ne segu\u00ec fu un'amara guerra civile fra padre e figlio in cui le galee di John incontrarono quelle di Aonghas nella battaglia di Bloody Bay combattuta fra il 1480 e il 1483 nella quale John venne sconfitto. Dopo quello scontro John perse gtan parte del suo potere politico e la gestione del Clan Donald pass\u00f2 ad Aonghas che lo comand\u00f2 fino al suo assassinio nel 1490 per mano del suo arpista. Nel 1493 Giacomo IV di Scozia pose fine all'indipendenza del Regno delle Isole e dieci anni dopo John mor\u00ec senza essere troppo rimpianto, avendo vissuto abbastanza per vedere distrutto gran parte del proprio patrimonio familiare.\nL'unione disutile.\nJohn Islay nacque da Alexander di Islay, Conte di Ross e da Elizabeth Seton nel 1434, suo padre mor\u00ec nel 1449 lasciandolo erede dei titoli e delle terre di famiglia a soli quindici anni.\nQuando era ancora un ragazzo John venne costretto a sposare Elizabeth Livingstone, un'unione, come molte altre, concepita pi\u00f9 per i benefici che poteva dare che per il coinvolgimento emotivo dei diretti interessati. Fra i due v'era anche una certa differenza a livello di storia familiare, se John proveniva da una famiglia con grandi patrimoni in termini di terre e titoli questo non valeva per Elizabeth. Suo padre era stato un eminente uomo politico durante la Reggenza per Giacomo II di Scozia, ma come proprietario terriero era tutto sommato trascurabile. John, dal canto suo, con tutte le persone che dipendenvano da lui affamate di cibo o di potere, pur con tutta la sua ricchezza, abbisognava di ingrandire ulteriormente i propri possedimenti. Questo matrimonio parve, quindi, quanto meno insolito per il futuro Signore delle Isole e sembra che John sia stato convinto ad assentire sulla base di una fumosa promessa fatta dal re. Quando per\u00f2 James Livingstone perse il proprio potere personale attorno al 1450, l'unica sua vera ricchezza, tale promessa sfum\u00f2 misteriosamente, l'unione era per\u00f2 gi\u00e0 avvenuta e infelice o felice che fosse non venne disfatta.\nL'ambivalente rapporto con il sovrano.\nPoco dopo la propria caduta James Livingstone si rifugi\u00f2 dal genero e John, forse infuriato per la mancata fede alla promessa o per dimostrare la propria fedelt\u00e0 al suocero si ribell\u00f2 prendendo il castello di Inverness, quello di Urquarth e quello di Ruthven.\nLa rivolta di John non poteva avvenire in un momento migliore, Giacomo II era coinvolto in un'altra seria disputa con William Douglas, VIII conte di Douglas (1425-22 febbraio 1452) uno dei pi\u00f9 potenti nobili della Scozia meridionale ed \u00e8 probabilmente in questo periodo che va ascritta l'alleanza fra John e Douglas due uomini che difficilmente si sarebbero considerati alleati naturali. Non vi sono prove che loro due insieme ad Alexander Lindsay, IV conte di Crawford, intendessero deporre Giacomo, anche se taluni storici la ritengono un'ipotesi probabile. Se Giacomo prese per scontata o possibile quest'intenzione \u00e8 possibile che volesse fare un'azione di forza e l'invito fatto a Douglas per vedersi al Castello di Stirling nel febbraio 1452 avrebbe potuto essere qualcosa di pi\u00f9, tanto che Douglas si present\u00f2 solo dopo aver ricevuto un salvancondotto. Il re chiese a Douglas di rompere il legame con John e Lindsay, ma questi rifiut\u00f2 ed il sovrano in preda alla rabbia lo pugnal\u00f2 a morte. Se il piano dei tre era davvero quello di detronizzarlo l'azione di Giacomo avrebbe tutt'un altro sapore rispetto a quello che andrebbe ad assumere, di mero delitto passionale, se si fosse trattato soltanto di un abbaglio.\nJohn in ogni caso si dimostr\u00f2 poco affranto per la perdita dell'alleato specie quando Giacomo chiuse un occhio sulla sua occupazione dei castelli settentrionali, le sue relazioni con la corona non subirono dissesti e nel 1455 egli non mosse dito per fermare la caduta dei Douglas e frenare la loro rovina, anzi ebbe in dono alcuni dei loro possedimenti situati sui confini.\nGiacomo II mor\u00ec piuttosto inaspettatamente vittima di uno dei suoi stessi cannoni nel 1460 lasciando il trono al piccolo Giacomo III di Scozia e fu quando lui crebbe che una proposta lo condusse alla rovina.\nLa promessa senza valore.\nFino ad allora il destino aveva arriso a John, aveva sfidato il re e aveva vinto andando ad estendere il proprio potere da Inverness fino ai confini con l'Inghilterra e se fosse morto in quel momento a nemmeno trent'anni sarebbe stato ricordato negli annali del Clan Donald, invece sopravvisse ed incapp\u00f2 in un clamoroso passo falso.\nIn Inghilterra gli yorkisti sotto la guida di Edoardo IV d'Inghilterra avevano cacciato Enrico VI d'Inghilterra esponente del Casato di Lancaster ed Enrico fu costretto a riparare in Scozia dove venne ben accolto. Edoardo quindi sped\u00ec James Douglas, VIII conte di Douglas (1426-1484), fratello dell'assassinato William, che dopo essere stato spogliato dei propri titoli nel 1455 aveva cercato riparo in Inghilterra in una missione diplomatica sulle Isole. John lo ricevette presso il castello di Ardtornish ed acconsent\u00ec a mandare alcuni dei suoi plenipotenziari a Londra, una mossa pericolosa perch\u00e9, per quanto i suoi predecessori avessero tenuto contatti con gli inglesi non si erano comunque mai spinti a mandarli tanto lontano. Dal canto loro gli inglesi non avevano mai porto la mano ai Signori delle Isole quando costoro si erano trovati in difficolt\u00e0 con la corona di Scozia e pareva piuttosto ovvio che Edoardo stesse cercando di creare una diversione, purtroppo John non lo comprese.\nNel 1462 i rappresentanti di John conclusero il Trattato di Westminster-Adtornish che considerava, niente meno, l'idea di conquistare e spartirsi la Scozia, John rese omaggio a Edoardo dietro la promessa di ottenere da lui tutti i territori scozzesi a nord del Forth. Tuttavia, i termini del trattato erano estremamente vaghi considerando i rischi che John si apprestava ad assumersi perch\u00e9 niente era specificato circa i tempi, la natura e la quantit\u00e0 di aiuti che gli inglesi avrebbero inviato. Per Edoardo, tuttavia, fu un successo diplomatico, con una minima spesa si era assicurato un ottimo diversivo nel nord della Scozia.\nPrima ancora che l'accordo fosse siglato gli uomini di John avevano preso le armi sotto il comando di Aonghas \u00d3g, figlio illegittimo di John. Inverness venne di nuovo presa e furono date istruzioni agli abitanti del nord di non obbedire agli ordini di Giacomo. Le fonti coeve sono scarse di informazioni e non sappiamo come la rivolta prosegu\u00ec o come venne alla fine sottomessa dal sovrano, in ogni caso Edoardo ottenne ci\u00f2 che voleva. Con dei disordini al nord e la paura di attacchi provenienti da sud Giacomo decise di lasciar cadere l'imbarazzante legame politico che lo univa a Enrico VI.\nJohn a quel punto dovette realizzare quanto privo di valore fosse l'accordo che era stato stilato e fece marcia indietro dichiarando che le sue conquiste erano prive di fondamenti legali e Giacomo non prese immediate misure contro di lui.\nPadre contro figlio.\nA met\u00e0 del decennio del 1470 Edoardo si stava preparando ad una guerra contro la Francia e rese del tutto chiari i termini del defunto Trattato di Westminster, di quasi dieci anni prima, ansioso com'era di preservare i propri rapporti con la Scozia. John venne convocato dal Parlamento per rispondere del proprio tradimento e quando non si present\u00f2 venne dichiarato contumace e privo di alleati sia interni che esterni le sue probabilit\u00e0 di riconciliarsi con il re erano davvero minime in quell'estate del 1476. Considerando la gravit\u00e0 del suo tradimento egli venne trattato con relativa piet\u00e0, perse il contado di Ross, il dominio di Skye, Knapdale e Kintyre anche se gli vennero lasciate le Ebridi, quanto al titolo di Signore delle Isole Giacomo decise che da quel momento sarebbe stato assegnato dalla corona e John lo perse.\nTuttavia, John perse molto di pi\u00f9 di titoli e corona, perse il prestigio fra i propri familiari e sudditi, la Signoria delle isole era sempre dipesa dall'espansione territoriale che dava vita al valore militare a lei intrinseco, ma ora che questo valore si andava accartocciando ogni tensione venne fuori e si catalizzarono tutte nella persona di Aonghas Og. Secondo alcune fonti Aonghas cacci\u00f2 il padre dalla propria casa e dai propri territori costringendolo a cercare riparo su una vecchia barca e dando il via ad un'amara guerra civile. Con il tempo John mise insieme un esercito e lo diresse contro suo figlio e la sua flotta di galee si scontr\u00f2 con quelle di Aonghas in una data imprecisata fra il 1480 e il 1483 in una zona entro i confini dell'isola di Mull che divenne nota come \"Bloody Bay\" nome che prese anche la battaglia che vide Aonghas come vincitore. Aonghas divenne, quindi, capo del Clan Donald fino alla morte avvenuta nel 1490.\nLa fine.\nQuel che fu di John dopo la disfatta di Bloody Bay non \u00e8 chiaro, probabilmente scelse di ritirarsi a vita privata. Gli Annali dei Quattro Maestri narrano della morte di Aonghas per mano di Diarmait MacCairbre (morto nel 1490) e in quel periodo John riemerge dall'ombra sotto la tutela del nipote Alexander di Lochalsh che tent\u00f2 inutilmente di riappropriarsi del contado di Ross. A quel punto John esce veramente di scena, nel 1493 Giacomo IV di Scozia decise di porre fine all'indipendenza del Regno delle Isole e John pare si sia ritirato definitivamente a vita privata.\nMor\u00ec nel 1503 a Dundee."}
{"id": "4241205", "revid": "4252", "url": "https://it.wikipedia.org/wiki?curid=4241205", "title": "Tempio buddhista calmucco di Belgrado", "text": "Il tempio buddhista calmucco di Belgrado (1929-1944) (serbo: \"\u041a\u0430\u043b\u043c\u0438\u0447\u043a\u0438 \u0431\u0443\u0434\u0438\u0441\u0442\u0438\u0447\u043a\u0438 \u0445\u0440\u0430\u043c \u0443 \u0411\u0435\u043e\u0433\u0440\u0430\u0434\u0443/Kalmi\u010dki budisti\u010dki hram u Beogradu\") fu la quarta istituzione buddhista creata in Europa, dopo il \"Datsan Gunz\u00e9\u010dojn\u00e9j\" di San Pietroburgo del 1915, la \"Buddhistische Haus\" di Berlino del 1924 e il \"London Buddhist Vihara\" di Londra del 1926.\nStoria.\nIl tempio, di tradizione vajrayana, fu inaugurato il 12 dicembre 1929 sul terreno donato dall'industriale serbo Milo\u0161 Ja\u0107imovi\u0107 (1858-1940), che regal\u00f2 anche i materiali di costruzione. Il luogo di culto serv\u00ec la comunit\u00e0 calmucca che aveva iniziato a emigrare a Belgrado a partire dal 1920 dal distretto di Bud\u00ebnnovsk e che a Belgrado raggiunse le 300 unit\u00e0. Consenso alla costruzione venne anche dal patriarca di Serbia Dimitri (serbo: \"\u0414\u0438\u043c\u0438\u0442\u0440\u0438\u0458\u0435\") (1846-1930).\nA capo della comunit\u00e0 religiosa fu il lama (in calmucco: \"baksha\") Gavi Jimbo (Manchuda) Burinov (1872-1928) cui succedette nel 1928 il lama Jamnin (Sandji) Umaldinov (1882-1946), entrambi originari dell'Oblast' di Rostov.\nLa novit\u00e0 rappresentata da un tempio buddhista a Belgrado port\u00f2 a rinominare, nel 1931, la via in cui sorgeva: Budisti\u010dka ulica (\u0411\u0443\u0434\u0438\u0441\u0442\u0438\u0447\u043a\u0430 \u0443\u043b\u0438\u0446\u0430), toponimo che, leggermente modificato, tuttora permane nel nome Budvanska (\u0411\u0443\u0434\u0432\u0430\u043d\u0441\u043a\u0430).\nLa comunit\u00e0 buddhista calmucca di Belgrado fu in contatto anche con Nicolas Roerich che aveva collaborato alla costruzione del Datsan Gunz\u00e9\u010dojn\u00e9j e con la Maha Bodhi Society britannica. Il 25 marzo 1934 una statua bronzea raffigurante il Buddha fu donata dall'ambasciata giapponese di Romania.\nIl tempio fu danneggiato dalla battaglia di Belgrado del 20 ottobre 1944. Con la fine della seconda guerra mondiale la comunit\u00e0 calmucca si spost\u00f2 a Monaco per poi disperdersi nell'emigrazione. Il tempio fu quindi usato da un sindacato operaio per poi essere demolito negli anni '50."}
{"id": "4241208", "revid": "287204", "url": "https://it.wikipedia.org/wiki?curid=4241208", "title": "Massimo Poggi", "text": "Carriera.\nDirigente sportivo.\nMedaglia d'oro alle Olimpiadi di Berlino del 1936.\nPoggi fu presidente del dal novembre 1946 al 1950; succedette a Giovanni Peragallo e cedette l'incarico al commissario Aldo Mairano.\nSotto la sua presidenza il ottenne il terzo miglior piazzamento in Serie A della sua storia nel secondo dopoguerra, un settimo posto nella stagione 1948-1949, posizione superata solo nel 1990-1991.\nNel 1947, sotto la sua presidenza chiuse la sezione cestistica rossoblu."}
{"id": "4241209", "revid": "106908", "url": "https://it.wikipedia.org/wiki?curid=4241209", "title": "Gechi, vampiri e altre storie", "text": ""}
{"id": "4241213", "revid": "1543377", "url": "https://it.wikipedia.org/wiki?curid=4241213", "title": "Apethorpe", "text": "Apethorpe (pronunciata \"Ap-thorp\") \u00e8 un villaggio e una parrocchia civile inglese situato a nord della citt\u00e0 di Oundle nel Northamptonshire, a nord est di Corby e ad ovest di Peterborough.\nNel villaggio vi \u00e8 la chiesa di san Leonardo del XV-XVII secolo: all'interno si trovano la cappella Mildmay con l'imponente tomba del XVI sec. in cui \u00e8 sepolto Sir Anthony Mildmay, attribuita allo scultore Maximilian Colt e una vetrata realizzata tra il 1921 e il '924, attribuita a Christopher Whitworth Whall, in cui sono rappresentati san Giorgio, san Leonardo di Reresby e san Martino di Tours."}
{"id": "4241214", "revid": "1543377", "url": "https://it.wikipedia.org/wiki?curid=4241214", "title": "Zhucheng", "text": "Zhucheng (cinese tradizionale: \u8af8\u57ce; cinese semplificato: \u8bf8\u57ce; pinyin: Zh\u016bch\u00e9ng) \u00e8 una citt\u00e0-contea della Repubblica Popolare Cinese, situata nella provincia dello Shandong e sotto l'amministrazione della citt\u00e0-prefettura di Weifang.\nStoria.\nConosciuta in antichit\u00e0 con il nome di Langya (\u7405\u740a), fu dal porto di Zhucheng che il primo imperatore della Cina, Qin Shi Huang, mand\u00f2 il generale Xu Fu alla scoperta del Giappone, nel 210 a.C., in cerca del leggendario elisir di lunga vita.\nIl pittore Zhang Zeduan, vissuto durante la dinastia Song, nacque nella citt\u00e0 di Zhucheng, che era all'epoca conosciuta con il nome di Dongwu. Tra i personaggi pi\u00f9 importanti che hanno avuto i natali a Zhucheng vi \u00e8 Jiang Qing, ultima moglie di Mao Zedong e leader della Banda dei Quattro. Oltre a lei, possono essere annoverati Zhao Shucong (\u8d75\u6811\u4e1b), vice-governatore della provincia dello Anhui e vari altri personaggi storici o illustri quali Zhao Tingzhi (\u8d99\u633a\u4e4b), Zhao Mingcheng (\u8d99\u660e\u8aa0) della dinastia Song, Wan Zhener (\u842c\u8c9e\u5152, conosciuta anche come \u842c\u8cb4\u5983, concubina dell'imperatore Hongzhi) della dinastia Ming, Liu Tongxun (\u5289\u7d71\u52f3), Liu Yong (\u5289\u5889) e Dou Guangnai (\u7aa6\u5149\u9f10) della dinastia Qing.\nEconomia.\nNel 2005, Zhucheng ha avuto un rendimento totale della produzione pari a 10.8 miliardi di RMB, pari ad una crescita annua media del 16% circa.\nZona di sviluppo economico.\nIl Parco Industriale di Zhucheng, facente parte delle Zone di Sviluppo Economico e Tecnologico della Cina, \u00e8 stato approvato dal Governo Provinciale dello Shandong nel 1992. La sua area totale copre 25km\u00b2. Da sud a nord vi scorre attraverso l'autostrada nazionale 206 e la citt\u00e0 vi \u00e8 collegata dalla stazione ferroviaria Jiaoxin, che la connette anche al grande centro di Qingdao (60km ad est), a Rizhao (60km a sud) ed a Weifang (80 km a nord). Sin dalla fine degli anni '90, le industrie principali della zona sono state quella conserviera, chimica, dei materiali da costruzione, tessile e dei prodotti elettromeccanici.\nTrasporti.\nZhucheng \u00e8 collegata attraverso autostrade al maggior centro urbano dello Shandong, la citt\u00e0 di Qingdao.\nAmministrazione.\nZhucheng divenne citt\u00e0-contea nel 1987 ed \u00e8 amministrata come distretto di sviluppo economico a livello provinciale, con giurisdizione su pi\u00f9 di 20 cittadine (\u9547 \"zhen\"):\nLa citt\u00e0 dei dinosauri.\nZhucheng \u00e8 stato un sito rilevante per gli scavi di fossili di dinosauri sin dagli anni '60. Prima delle effettive scoperte scientifiche, le comunit\u00e0 locali utilizzavano le ossa fossilizzate, ricche di calcio, come tradizionali rimedi popolari per i crampi muscolari ed altri dolori minori. Negli anni '80, \u00e8 stato ritrovato a Zhucheng il pi\u00f9 grande adrosauride del mondo, il cui scheletro ricostruito \u00e8 in mostra presso il Museo Archeologico della citt\u00e0. Gli scienziati hanno portato alla luce pi\u00f9 di di fossili a partire dal 1960. A gennaio del 2008, l'Australia diede indietro alla Cina centinaia di chili di fossili di dinosauri, incluse delle uova fossilizzate. Tali fossili erano stati scoperti e portati via in precedenza, durante un'operazione sotto copertura volta al controllo di magazzini e container.\nScoperta del 2008.\nIl 31 dicembre 2008, i paleontologi dell'\"Istituto di Paleontologia e Paleoantropologia dei Vertebrati\" dell'Accademia Cinese delle Scienze annunciarono di aver dissotterrato, a partire dal precedente mese di marzo, 7.600 fossili di dinosauri attorno all'area di Zhucheng. Gli ultimi siti ad essere stati scoperti sono localizzati intorno alle cittadine di Longdu, Shunwang, Jiayue e Zhigou. I paleontologi credono di aver scoperto, a Zhucheng e nei dintorni, il pi\u00f9 cospicuo raggruppamento di resti di dinosauri concentrati in un'enorme fossa di scavi. I fossili risalgono al periodo Cretaceo, appena prima l'estinzione di massa del Cretaceo-Paleocene. I ritrovamenti includono, tra gli altri, i resti di un adrosauride lungo 20 metri, una taglia considerata da record per questa specie di sauri. Insieme alle ossa appartenenti ad un anchilosauro dalla coda a forma di mazza, \u00e8 stato trovato anche il fossile di un grande cranio di triceratopo.\nUna cos\u00ec alta concentrazione di fossili in un'area ristretta ha dato adito alla creazione di diverse teorie sull'estinzione di questo gruppo di dinosauri in particolare. Gli scienziati credono che un'eruzione vulcanica possa aver causato la morte dei dinosauri, e che una successiva inondazione abbia portato i loro resti nell'area dentro e intorno Zhucheng, che un tempo doveva essere stata una palude coperta d'erba.\nDemografia e cultura.\nEssendo una citt\u00e0 altamente industrializzata, Zhucheng fa parte delle poche dozzine di citt\u00e0 cinesi in cui vivono pi\u00f9 di un milione di abitanti. I maggiori gruppi etnici ivi inclusi sono cinesi Han (99,7%), Manci\u00f9 (0,1%), Coreani (0,1%) e Hui (0,1%). Approssimativamente 19.000 abitanti (l'1,8% della popolazione totale) sono di religione cristiana. Secondo il censimento del 1990, la popolazione maschile ammontava a 523.425 abitanti, mentre quella femminile a 507.233, per un totale di 260.678 unit\u00e0 familiari. Zhucheng \u00e8 gemellata con la citt\u00e0 di Belleville, nella provincia dell'Ontario, in Canada."}
{"id": "4241221", "revid": "22475", "url": "https://it.wikipedia.org/wiki?curid=4241221", "title": "Myotis albescens", "text": "Myotis albescens () \u00e8 un pipistrello della famiglia dei Vespertilionidi diffuso nell'America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 48 e 62\u00a0mm, la lunghezza dell'avambraccio tra 33 e 38\u00a0mm, la lunghezza della coda tra 31 e 39\u00a0mm, la lunghezza del piede tra 8 e 11\u00a0mm, la lunghezza delle orecchie tra 12 e 15\u00a0mm e un peso fino a 8\u00a0g.\nAspetto.\nLa pelliccia \u00e8 lunga, soffice, densa e setosa. Le parti dorsali sono color marrone scuro, con le punte dei peli giallastre, in particolare sulle spalle e la schiena. Le parti ventrali sono marrone scuro con le punte dei peli grigiastre sul mento e sul collo e completamente bianche dall'addome fino alla base della coda. Il muso \u00e8 lungo e tozzo. Le orecchie sono relativamente corte e arrotondate. Il trago \u00e8 lungo e appuntito, leggermente curvato in avanti. Le membrane alari sono bruno-nerastre e attaccate posteriormente alla base delle dita dei piedi, i quali sono grandi. L'estremit\u00e0 della lunga coda si estende oltre l'ampio uropatagio, il quale ha il margine libero frangiato. Il calcar \u00e8 sottile. Il cariotipo \u00e8 2n=44 FNa=50.\nEcolocazione.\nEmette ultrasuoni sotto forma di impulsi di breve durata a frequenza modulata iniziale di circa 75\u00a0kHz, finale di 43\u201346\u00a0kHz e massima energia alla fine.\nBiologia.\nComportamento.\nSi rifugia singolarmente o in piccoli gruppi all'interno di edifici ed altre strutture artificiali, sotto le fronde delle palme e in tetti di capanne, sotto le cortecce esfoliate e nelle cavit\u00e0 degli alberi, pi\u00f9 raramente in fessure e crepacci rocciosi. entra in uno stato di torpore diurno a temperature esterne tra 5 e 25\u00a0\u00b0C o quando le colonie sono molto piccole. L'attivit\u00e0 predatoria inizia subito dopo il tramonto, con due picchi all'inizio e appena prima dell'alba. Il volo \u00e8 lento ed effettuato molto vicino al suolo.\nAlimentazione.\nSi nutre di insetti, particolarmente coleotteri, ditteri e lepidotteri e talvolta anche di piccoli pesci.\nRiproduzione.\nDanno alla luce un piccolo alla volta 2-3 volte l'anno dopo una gestazione di circa 3 mesi. Gli accoppiamenti avvengono in maggio, l'ovulazione, la fertilizzazione e l'impianto embrionico a luglio, 1-3 mesi dopo la copulazione, indice di un possibile deposito spermatico e ritardo nell'impianto. Il primo picco delle nascite si verifica ad ottobre, seguito da una seconda gravidanza e possibilmente da una terza a gennaio, febbraio e marzo. L'allattamento dura circa un mese. I maschi diventano maturi sessualmente a meno di un anno, mentre le femmine a due mesi.\nDistribuzione e habitat.\nQuesta specie \u00e8 diffusa nell'America centrale dallo stato messicano meridionale di Veracruz al Guatemala centrale, Honduras, Nicaragua, El Salvador, Costa Rica, Panama e nell'America meridionale dal Venezuela, Colombia, Guyana, Suriname, Guyana francese, Ecuador, Brasile, Per\u00f9 orientale, Bolivia, Paraguay, Uruguay fino all'Argentina settentrionale e nord-orientale.\nVive in diversi tipi di habitat fino a 1.500 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"M.albescens\" come specie a rischio minimo (LC)."}
{"id": "4241223", "revid": "1573940", "url": "https://it.wikipedia.org/wiki?curid=4241223", "title": "Myotis adversus", "text": "Myotis adversus () \u00e8 un pipistrello della famiglia dei Vespertilionidi, diffuso nell'Ecozona orientale e Vanuatu.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 51 e 53\u00a0mm, la lunghezza dell'avambraccio tra 38 e 45\u00a0mm, la lunghezza della coda tra 33 e 48\u00a0mm, la lunghezza del piede tra 10 e 13\u00a0mm, la lunghezza delle orecchie tra 14 e 18\u00a0mm e un peso fino a 10,4\u00a0g.\nAspetto.\nLa pelliccia \u00e8 densa e lanosa. Le parti dorsali variano dal bruno-grigiastro al rossastro, mentre le parti ventrali sono color cannella, con le punte dei peli grigio chiare, particolarmente sul petto. Le orecchie sono marroni chiare, relativamente corte e con la punta arrotondata. Il trago \u00e8 lungo, lanceolato e diritto. Le membrane alari sono marroni chiare e attaccate posteriormente lungo le caviglie. I piedi sono grandi, con gli artigli ricurvi. Il calcar \u00e8 lungo. I secondi premolari superiori ed inferiori sono simili in grandezza ai primi. Il cariotipo \u00e8 2n=44 FNa=50.\nBiologia.\nComportamento.\nSi rifugia in grotte e gallerie, dove forma piccole colonie. Caccia prevalentemente sopra laghi e lungo i corsi d'acqua.\nAlimentazione.\nSi nutre di pesci, rane e altri vertebrati acquatici.\nDistribuzione e habitat.\nQuesta specie \u00e8 diffusa in maniera veramente frammentata nell'Ecozona orientale e nell'Ecozona australasiana, dalla Cina centro-orientale, isola di Taiwan, Giava, Borneo, Piccole Isole della Sonda e sulle isole Vanuatu.\nVive nelle foreste di pianura.\nTassonomia.\nSono state riconosciute 6 sottospecie:\nLa sottospecie \"M.a.taiwanensis\" potrebbe essere una specie distinta.\nStato di conservazione.\nLa IUCN Red List, considerato il vasto areale, classifica \"M.adversus\" come specie a rischio minimo (LC)."}
{"id": "4241224", "revid": "1120198", "url": "https://it.wikipedia.org/wiki?curid=4241224", "title": "Steve Fuller", "text": "Carriera professionistica.\nFuller su scelto nel primo giro del Draft 1979 dai Kansas City Chiefs. Nella sua stagione da rookie disput\u00f2 tutte le 16 gare della stagione regolare passando 6 touchdown a fronte di 14 intercetti. Steve rimase tre stagioni ai Chiefs prima di passare per un anno ai Los Angeles Rams ne 1983. Nel 1984 pass\u00f2 ai Chicago Bears con cui disput\u00f2 gli ultimi tre anni carriera come riserva di Jim McMahon, vincendo il Super Bowl XX nel 1985."}
{"id": "4241225", "revid": "1573940", "url": "https://it.wikipedia.org/wiki?curid=4241225", "title": "Myotis annectans", "text": "Myotis annectans () \u00e8 un pipistrello della famiglia dei Vespertilionidi diffuso nell'Asia orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 45 e 55\u00a0mm, la lunghezza dell'avambraccio tra 45 e 49\u00a0mm, la lunghezza della coda tra 39 e 49\u00a0mm, la lunghezza del piede tra 8,5 e 10,5\u00a0mm, la lunghezza delle orecchie tra 14 e 17,5\u00a0mm e un peso fino a 13\u00a0g.\nAspetto.\nLa pelliccia \u00e8 lunga, densa e soffice. Le parti dorsali sono color marrone scuro, con la punta dei peli pi\u00f9 chiara e brillante, mentre le parti ventrali sono marrone scuro con le punte dei peli bianco-argentate, tranne che nella parte centrale dell'addome dove le punte sono bruno-arancioni. Le orecchie sono moderatamente grandi. Il trago \u00e8 lungo, sottile, con la punta arrotondata e piegato in avanti. Le membrane alari sono attaccate posteriormente ai lati del piede appena sopra la base delle dita. I piedi sono piccoli. La lunga coda \u00e8 inclusa completamente nell'ampio uropatagio. Il calcar \u00e8 privo della carenatura. Il secondo premolare superiore ed inferiore solitamente sono mancanti, altre volte sono molto piccoli e presenti asimmetricamente. Il cariotipo \u00e8 2n=46 Fna=54.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa negli stati indiani del Nagaland e del West Bengal, nella provincia cinese dello Yunnan sud-occidentale, nella Thailandia settentrionale, Laos, Cambogia e Vietnam occidentali.\nVive nelle foreste collinari e montane, sempreverdi umide e secondarie, a circa 1.000 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.annectans\" come specie a rischio minimo (LC)."}
{"id": "4241227", "revid": "1573940", "url": "https://it.wikipedia.org/wiki?curid=4241227", "title": "Myotis bocagii", "text": "Myotis bocagii () \u00e8 un pipistrello della famiglia dei Vespertilionidi diffuso nell'Africa subsahariana e nello Yemen.\nDescrizione.\nDimensioni.\nPipistrello di piccole dimensioni, con la lunghezza totale tra 80 e 103\u00a0mm, la lunghezza dell'avambraccio tra 33 e 42\u00a0mm, la lunghezza della coda tra 30 e 50\u00a0mm, la lunghezza del piede tra 11 e 12\u00a0mm, la lunghezza delle orecchie tra 12 e 16\u00a0mm, un'apertura alare fino a 28,5\u00a0cm e un peso fino a 10\u00a0g.\nAspetto.\nLa pelliccia \u00e8 corta, densa e lanosa. Le parti dorsali sono rossastre brillanti, con la base dei peli scura, mentre le parti ventrali sono color crema o bruno-argentate chiare talvolta con dei riflessi rossastri e con la base dei peli bruno-nerastra. Il muso \u00e8 corto e finemente ricoperto di peli davanti agli occhi. Le orecchie sono relativamente corte. Il trago \u00e8 sottile, diritto e appuntito, con un lobo triangolare alla base. Le membrane alari sono bruno-nerastre scure e attaccate posteriormente alla base delle dita dei piedi, i quali sono larghi e piatti. Il calcar \u00e8 lungo, robusto e termina con una carenatura poco sviluppata. L'estremit\u00e0 della coda si estende oltre l'uropatagio. Il cariotipo \u00e8 2n=44 FNa=50.\nEcolocazione.\nEmette ultrasuoni a ciclo di lavoro basso sotto forma di impulsi di breve durata a banda larga e frequenza modulata iniziale a 52-70 kHz, finale a 30-33 kHz e massima energia a 34-35 kHz.\nBiologia.\nComportamento.\nSi rifugia nelle cavit\u00e0 degli alberi e tra le foglie arrotolate di banano ed altre piante a foglia larga, singolarmente o in piccoli gruppi fino a 8 individui. Sembra evitare i villaggi. Il volo \u00e8 lento ed altamente manovrato, pu\u00f2 spiccarlo dal suolo.\nAlimentazione.\nSi nutre di coleotteri, emitteri, ditteri e lepidotteri, catturati principalmente su specchi d'acqua. \nRiproduzione.\nDanno alla luce un piccolo alla volta due volte l'anno, la prima tra dicembre e gennaio, la seconda a giugno, durante le stagioni pi\u00f9 secche quando gli insetti si concentrano vicino ai corsi d'acqua e agli acquitrini, fornendo cos\u00ec grosse quantit\u00e0 di cibo.\nDistribuzione e habitat.\nQuesta specie \u00e8 diffusa nell'Africa subsahariana, dal Senegal al Kenya a est fino al Sudafrica nord-orientale. Una popolazione \u00e8 presente nello Yemen sud-occidentale.\nVive nelle foreste umide tropicali e nelle savane alberate, dove \u00e8 associato a zone acquatiche.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.bocagii\" come specie a rischio minimo (LC)."}
{"id": "4241229", "revid": "1573940", "url": "https://it.wikipedia.org/wiki?curid=4241229", "title": "Myotis californicus", "text": "Il vespertino della California (Myotis californicus) () \u00e8 un pipistrello della famiglia dei Vespertilionidi diffuso nell'America settentrionale.\nDescrizione.\nDimensioni.\nPipistrello di piccole dimensioni, con la lunghezza totale tra 74 e 98\u00a0mm, la lunghezza dell'avambraccio tra 32 e 35\u00a0mm, la lunghezza della coda tra 34 e 41\u00a0mm, la lunghezza del piede tra 5 e 8\u00a0mm, la lunghezza delle orecchie tra 11 e 15\u00a0mm.\nAspetto.\nLa pelliccia \u00e8 lunga, densa e setosa. Le parti dorsali sono brunastre o giallastre, con la base dei peli grigio scura. Le parti ventrali sono giallo-brunastre o color crema. Il muso \u00e8 nerastro. Le orecchie sono nere, lunghe, strette ed appuntite. Il trago \u00e8 sottile, diritto e lungo quanto la met\u00e0 del padiglione auricolare. Le membrane alari sono nere e attaccate posteriormente alla base delle dita del piede. I piedi sono piccoli. L'estremit\u00e0 della coda fuoriesce dall'uropatagio. Quest'ultimo \u00e8 ricoperto finemente di peli nella met\u00e0 basale dorsale. Il cariotipo \u00e8 2n=44 FNa=50.\nEcolocazione.\nEmette ultrasuoni a basso ciclo di lavoro, con impulsi di breve durata e frequenza modulata.\nBiologia.\nComportamento.\nSi rifugia in grotte, miniere, colline rocciose, sotto le cortecce, tra gli arbusti, al suolo e negli edifici. Forma piccoli gruppi durante i mesi pi\u00f9 caldi. I due sessi vivono separatamente in estate, mentre si aggregano nei mesi pi\u00f9 freddi. A latitudini elevate e durante l'inverno sono stati osservati individui in stati di ibernazione, sebbene possano essere attivi per brevi periodi con temperature al disotto dello zero termico, il che fa supporre che possano occasionalmente emergere dal torpore per nutrirsi. Nelle popolazioni che abitano le foreste c'\u00e8 la tendenza ad utilizzare diversi siti di riposo e che questi ultimi possano essere riutilizzati anche dopo averli abbandonati. Il suo volo \u00e8 lento e con brusche virate. Il suo raggio d'azione \u00e8 abbastanza breve.\nAlimentazione.\nSi nutre di insetti, in particolare di mosche, falene e scarafaggi. Cattura soltanto prede in volo. La dieta rimane costante durante tutto l'anno, sebbene possano esistere delle piccole variazioni geografiche. Nella Columbia Britannica infatti sembra preferire tricotteri e alcuni coleotteri, mentre nell'Oregon si ciba prevalentemente di lepidotteri e ditteri. Caccia negli spazi aperti, ai margini forestali e sopra specchi d'acqua.\nRiproduzione.\nGli accoppiamenti avvengono in autunno. Le femmine danno alla luce un piccolo alla fine di giugno o i primi di luglio, dopo aver trattenuto lo sperma fin dall'inverno precedente. Il nascituro si sviluppa rapidamente e pu\u00f2 volare gi\u00e0 dopo un mese dalla nascita. L'aspettativa di vita \u00e8 di circa 15 anni.\nDistribuzione e habitat.\nQuesta specie \u00e8 diffusa nell'America settentrionale dallo stato canadese della Columbia Britannica, attraverso tutti gli Stati Uniti d'America occidentali fino al Messico meridionale.\nVive in diversi tipi di habitat, dalle regioni desertiche semi-aride e praterie aride fino alle foreste umide costiere e montane.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"M.californicus\" come specie a rischio minimo (LC)."}
{"id": "4241230", "revid": "1805885", "url": "https://it.wikipedia.org/wiki?curid=4241230", "title": "Software usato", "text": "Software usato indica il software che \u00e8 gi\u00e0 stato utilizzato e che, successivamente al suo primo utilizzo, \u00e8 messo nuovamente in commercio. Pi\u00f9 che il software in s\u00e9, in tale ambito riveste importanza il diritto d'uso su un programma.\nUn'eccedenza di software pu\u00f2, da un lato, insorgere a seguito di insolvibilit\u00e0, ristrutturazioni e smantellamenti di posti di lavoro, ma anche a seguito di cambiamento dei sistemi, dell'introduzione di nuovo software, ecc. L'azienda che lo mette in commercio pu\u00f2 anche perseguire l'obiettivo di vendere gli esuberi derivanti dall'acquisto di pacchetti multilicenza. Oltre a queste vendite dirette fra aziende, vi sono anche rivenditori specializzati che, dopo avere acquistato tali software, ne offrono a loro volta l'acquisto alle aziende interessate. Le aziende sono interessate al software usato poich\u00e9 - solitamente \u2013 ha un costo nettamente inferiore al \u201cnuovo\u201d, oppure perch\u00e9 i produttori di software non offrono pi\u00f9 le vecchie versioni che si vorrebbero avere. Il commercio di software usato ha inoltre luogo anche fra privati. Anche se ci\u00f2 non \u00e8 legalmente consentito, nei contratti relativi ai software \u00e8 sovente vietato, sia agli utilizzatori, sia alle aziende, di rivendere il software.\nSituazione giuridica.\nLa Corte di giustizia dell'Unione europea (CGUE) ha sancito in data 3 luglio 2012 che il commercio di programmi per computer usati \u00e8 in linea di principio legittimo. La CGUE ha sentenziato che il commercio di software usato \u00e8 ammesso anche se si tratta di software trasferito online.\nAi sensi dei considerandi della sentenza, il principio di esaurimento del diritto d'autore si applica a qualsiasi prima vendita di software. La CGUE ha pure decretato che il secondo acquirente pu\u00f2 scaricare di nuovo dal produttore le licenze del software trasferite online: \"Inoltre, l'esaurimento del diritto di distribuzione si estende alla copia del programma fino alla versione migliorata e aggiornata in possesso del proprietario del copyright.\"\nLa CGUE ha inoltre constatato quanto segue: nel caso che il proprietario del copyright \u201c(\u2026)in cambio di un pagamento, stipuli con l'utente un accordo di licenza, tramite il quale l'utente stesso ottiene il diritto perpetuo di utilizzare tale copia, il proprietario del copyright ha venduto la copia all'utente e quindi esaurisce il suo diritto esclusivo di distribuzione.\" Con un tale commercio viene trasferita la propriet\u00e0 sulla copia stessa. \"Cos\u00ec, il legittimo proprietario, anche se il contratto di licenza proibisce la vendita successiva, non pu\u00f2 pi\u00f9 opporsi alla rivendita della copia interessata.\"\nLa Corte di Giustizia ha sentenziato inoltre, \"... che il proprietario del copyright, se l'applicazione del principio si limitasse all'esaurimento del diritto di distribuzione solo per le copie del programma che vengono vendute su un supporto, controllerebbe la rivendita di copie che sono state scaricate da Internet e potrebbe esigere di nuovo un compenso, nonostante l'ottenimento di un equo pagamento gi\u00e0 nel corso della prima vendita della copia interessata. Una tale restrizione alla rivendita di copie dei programmi scaricate da Internet eccederebbe il fine di salvaguardare l'oggetto specifico della propriet\u00e0 intellettuale in questione.\"\nLa CGUE pone tuttavia una limitazione nel senso che le licenze client-server non possono essere frazionate. Nel caso di queste licenze si tratta di singoli programmi per computer che si trovano su un server e ai quali possono accedere a un certo numero di utenti. Tuttavia, le argomentazioni della CGUE sul divieto di frazionamento non si riferiscono ai contratti multilicenza, dove diversi programmi singoli sono venduti insieme in un solo pacchetto e sono salvati e utilizzati singolarmente su ogni computer.\nIl principio dell'esaurimento dei diritti.\nIl principio dell'esaurimento dei diritti del diritto d\u2018autore si applica all'intero territorio dell\u2018Unione europea e, in forma analoga, vige anche in Svizzera, dove tuttavia non include il diritto di locazione.\nLa Direttiva software vigente nell'UE prevede l'imperativit\u00e0 dell'applicazione ai software del principio dell'esaurimento dei diritti. Ci\u00f2 significa che, dal momento in cui l'autore ha venduto per la prima volta un esemplare di un programma, il suo diritto all'ulteriore diffusione di tale copia si estingue. Poich\u00e9 l'autore ha gi\u00e0 ricevuto una remunerazione per la sua opera, egli non pu\u00f2 controllarne l'ulteriore distribuzione e neppure vietarne la rivendita. Ci\u00f2 vale sia per i software forniti online, sia per i software venduti su un supporto dati. Ci\u00f2 \u00e8 quanto ha deciso la Corte di Giustizia dell'Unione europea nella sua sentenza del 3 luglio 2012."}
{"id": "4241231", "revid": "1573940", "url": "https://it.wikipedia.org/wiki?curid=4241231", "title": "Myotis cobanensis", "text": "Myotis cobanensis () \u00e8 un pipistrello della famiglia dei Vespertilionidi endemico del Guatemala.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 34,5\u00a0mm, la lunghezza dell'avambraccio di 41,1\u00a0mm, la lunghezza della coda di 35,5\u00a0mm, la lunghezza del piede di 9,9\u00a0mm, la lunghezza delle orecchie di 12,5\u00a0mm.\nAspetto.\nLa pelliccia \u00e8 moderatamente lunga, densa e lanuginosa. Le parti dorsali sono bruno-nerastre. Le parti ventrali sono cosparse di peli con le punte marroni sul mento e sulla gola e giallo-rosate nella zona inguinale. Il muso \u00e8 pi\u00f9 scuro delle parti dorsali. Le orecchie sono bruno-nerastre e grandi. Il trago \u00e8 lungo e sottile, con il margine anteriore diritto e la punta arrotondata. Le membrane alari sono bruno-nerastre e attaccate posteriormente alla base dell'alluce. I piedi sono grandi. La coda \u00e8 lunga ed inclusa completamente nell'ampio uropatagio. Il cranio \u00e8 relativamente grande, con la scatola cranica alta e distintamente globulare. Il rostro \u00e8 largo. I primi due premolari superiori sono disposti internamente fuori dalla linea alveolare.\nBiologia.\nComportamento.\nL'olotipo \u00e8 stato catturato all'interno di una cattedrale.\nDistribuzione e habitat.\nQuesta specie \u00e8 conosciuta soltanto da 2 individui catturati nel 1988 presso Cob\u00e1n, nel Guatemala centrale a 1.305 metri di altitudine ed ora depositati presso l'American Museum of Natural History di New York.\nStato di conservazione.\nLa IUCN Red List, considerata l'assenza di informazioni recenti sull'areale, sulle eventuali minacce e sui requisiti ecologici, classifica \"M.cobanensis\" come specie con dati insufficienti (DD)."}
{"id": "4241232", "revid": "1573940", "url": "https://it.wikipedia.org/wiki?curid=4241232", "title": "Myotis formosus", "text": "Myotis formosus () \u00e8 un pipistrello della famiglia dei Vespertilionidi diffuso nell'Asia meridionale e sud-orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 50,5 e 51\u00a0mm, la lunghezza dell'avambraccio tra 45,5 e 53\u00a0mm, la lunghezza della coda tra 36 e 48\u00a0mm, la lunghezza del piede tra 10,2 e 11,6\u00a0mm, la lunghezza delle orecchie tra 12,8 e 19\u00a0mm e un peso fino a 13,4\u00a0g.\nAspetto.\nLa pelliccia \u00e8 densa e lanosa. Le parti dorsali sono bruno-giallastre chiare, mentre le parti ventrali sono giallastre. La base dei peli \u00e8 ovunque grigio-biancastra. Il muso \u00e8 corto e appuntito. Le orecchie sono relativamente corte, strette e con un incavo sul bordo posteriore appena sotto l'estremit\u00e0 appuntita. Il trago \u00e8 lungo, affusolato e con il margine anteriore dritto. Le membrane alari sono arancioni, con le membrane tra le dita nere e attaccate posteriormente alla base dell'alluce. I piedi sono piccoli e brunastri. La punta della lunga coda si estende leggermente oltre l'ampio uropatagio, il quale \u00e8 arancione. Il calcar \u00e8 sottile e privo di carenatura. Il cariotipo \u00e8 2n=44 FNa=50.\nEcolocazione.\nEmette ultrasuoni a basso ciclo di lavoro, sotto forma di impulsi di breve durata a banda larga e frequenza modulata tra 41 e 46,2 kHz.\nBiologia.\nComportamento.\nSi rifugia tra il denso fogliame, dove si mimetizza grazie alla caratteristica colorazione del corpo oppure all'interno di grotte dove forma gruppi fino a 40-50 individui. Si pu\u00f2 trovare anche tra gli arbusti e negli edifici. Entra in ibernazione all'interno di grotte durante l'inverno.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Subcontinente indiano, dall'Afghanistan centro-orientale, attraverso le pendici dell'Himalaya fino alla Cina meridionale, Taiwan e al Vietnam settentrionale.\nVive nelle foreste primarie di pianura e montane e in ambienti secondari fino a 3.000 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la tolleranza alle modifiche ambientali, classifica \"M.formosus\" come specie a rischio minimo (LC)."}
{"id": "4241236", "revid": "125104370", "url": "https://it.wikipedia.org/wiki?curid=4241236", "title": "Seccheto", "text": "Seccheto \u00e8 una frazione del comune italiano di Campo nell'Elba, nella provincia di Livorno, in Toscana.\nIl paese sorge lungo la \"Costa del Sole\", fra le localit\u00e0 di Fetovaia e Cavoli.\nEtimologia.\nL'origine del toponimo \"Seccheto\" \u00e8 alquanto controversa: le pi\u00f9 accreditate ipotesi lo fanno derivare da attivit\u00e0 agricole di \"seccatura\" che si svolgevano nei pressi dell'attuale abitato, ma anche da caratteristiche idrogeologiche del sito. Secondo altri da \"secchieta\", ossia dalle concavit\u00e0 create dalle escavazioni del monzogranito. Altra ipotesi \u00e8 quella della derivazione dall'aggettivo latino \"secatum\" (\u00abtagliato\u00bb), in riferimento alle numerose cave attestate nella zona dal I secolo. \u00abtagliato\u00bb\nSebbene si tratti di una semplice congettura folkroristica, vi \u00e8 una storia che narra dell'origine del nome del paese; si racconta infatti che provenga da un episodio dove un somaro che durante tutto il percorso da Sant'Andrea a Seccheto non aveva fatto altro che ragliare, innervosendo il contadino che lo conduceva e soltanto giunto al paese si calm\u00f2, cos\u00ec che quest'ultimo esclam\u00f2: \u00ab\"Oh, finalmente s'\u00e8 cheto!\"\u00bb\nStoria.\nSull'altura soprastante il paese esiste l'importante sito megalitico delle Piane alla Sughera, con sepolture a tumulo e piccoli \"menhir\" sepolcrali, insieme alla necropoli villanoviana dello Spino. I ricchi giacimenti di monzogranito della zona furono sfruttati a partire dall'et\u00e0 imperiale romana (sulla spiaggia di Seccheto nel 1899 fu rinvenuto un piccolo altare votivo dedicato ad Ercole da parte del prefetto Publio Acilio Attiano, analizzato nel 1903 dallo storico tedesco Christian H\u00fclsen), per poi giungere al periodo della dominazione pisana (XI secolo), testimoniato dalla possente \"Colonna di Vallebuia\" e da una vicina \"cuniera\" di distacco del materiale monzogranitico.\nAll'estremit\u00e0 orientale della baia di Seccheto su trova la Punta delle Conche, cos\u00ec chiamata per la presenza di antiche escavazioni di monzogranito risalenti all'et\u00e0 romana o pisana; vi si trova anche un singolare bacino detto Vasca della Contessa, dal nome della contessa svizzera Colette Marmont che aveva una casa nei pressi. \nDegni di nota sono i quartieri pastorali del Caprile delle Mure, del Caprile della Grottaccia e del Caprile di Olimpo. In localit\u00e0 Grotta Vallecchia esistono due ricoveri in pietra di sporadico uso pastorale. In localit\u00e0 Vallebuia esistono numerose formazioni rocciose monzogranitiche tra cui Cote L\u00e0pida o L\u00e0vida, Cote di Liborio, Cote Mensola, Cote del Giovannini, Cote Ritta, Cote della Scarza e Cote di Pallinetto. A quota pi\u00f9 elevata si trova Cote Alta e Sasso Basso.\nColonna della Polveriera.\nCitata da fonti letterarie del XVIII secolo, si trova in localit\u00e0 Polveriera e presenta l'iscrizione medievale \u00abOPE[re] PISANE ECCL[esie] S[an]C[t]E MARIE\u00bb, pertinente all'Opera della Primaziale Pisana; misura 6,30 m di lunghezza con un diametro di 0,60 m.\nColonna di Vallebuia.\nSituata nei pressi di un torrente, misura 7,50 m di lunghezza con un diametro di 1,20 m.\nColonna della Spiaggia.\nSituata sulla spiaggia sabbiosa di Seccheto, \u00e8 caratterizzata da una particolare colorazione rossastra della pietra monzogranitica.\nCuniera di Vallebuia.\nSi tratta di un lungo taglio nella roccia (\"caesura\") di circa 20 m, preparato per il distacco di una colonna di considerevoli dimensioni.\nLa spiaggia.\nLa spiaggia del paese, piuttosto rinomata, si trova ai piedi del paese; ha una lunghezza di 130 metri e un fondo di sabbia grossa. La localit\u00e0 \u00e8 anche attrezzata con un piccolo corridoio di passaggio e un molo atto allo stazionamento di piccoli gommoni e barche a motore per un massimo di circa 10-15 natanti in acqua, sebbene ci sia molto spazio anche per riporre i mezzi in secca. \nSeppur poco conosciuti, anche gli scogli che si trovano dopo il molo sono molto accoglienti e permettono di evadere dalla folla della spiaggia e di godere di un panorama sottomarino assai pi\u00f9 ampio e tranquillo. Nei pressi della piccola insenatura rocciosa del Caloncino si trovano due sculture (\"La Sirena del mare\" e il \"Grande vecchio\") scolpite negli scogli dallo scultore Stoico Bonini intorno al 1945."}
{"id": "4241237", "revid": "1573940", "url": "https://it.wikipedia.org/wiki?curid=4241237", "title": "Myotis hosonoi", "text": "Myotis hosonoi () \u00e8 un pipistrello della famiglia dei Vespertilionidae endemico del Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 39 e 48\u00a0mm, la lunghezza dell'avambraccio tra 32,6 e 35,6\u00a0mm, la lunghezza della coda tra 30 e 35\u00a0mm, la lunghezza del piede tra 8 e 8,9\u00a0mm, circa il 56,8% della tibia e la lunghezza delle orecchie tra 12 e 14\u00a0mm.\nAspetto.\nLa pelliccia \u00e8 soffice e arruffata. Le parti dorsali sono marroni, con dei riflessi bruno-rossastri al centro e pi\u00f9 scuri lungo i fianchi. Le parti ventrali sono giallo-brunastre. Il muso ha dei rigonfiamenti ghiandolari sui lati. Le orecchie sono bruno-nerastre, moderatamente corte e arrotondate, con il margine anteriore convesso. Il trago \u00e8 diritto e con un piccolo lobo basale. Le membrane alari sono bruno-nerastre, semi-trasparenti e attaccate posteriormente alla base dell'alluce. I piedi sono piccoli. La coda \u00e8 lunga ed inclusa completamente nell'ampio uropatagio. Il calcar \u00e8 sottile e carenato.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 endemico del distretto di Chubu, nella parte centrale dell'isola di Honsh\u016b, Giappone.\nVive nelle foreste montane.\nStato di conservazione.\nQuesta specie \u00e8 considerata dalla IUCN un sinonimo di \"Myotis ikonnikovi\"."}
{"id": "4241238", "revid": "22475", "url": "https://it.wikipedia.org/wiki?curid=4241238", "title": "Myotis keenii", "text": "Il pipistrello di Keen (\"Myotis keenii\", ) \u00e8 un pipistrello della famiglia dei Vespertilionidi diffuso nell'America settentrionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40,4 e 55\u00a0mm, la lunghezza dell'avambraccio tra 35,4 e 37,4\u00a0mm, la lunghezza della coda tra 31 e 42,2\u00a0mm, la lunghezza del piede tra 7,4 e 9\u00a0mm, la lunghezza delle orecchie tra 14,6 e 18,6\u00a0mm.\nAspetto.\nLa pelliccia \u00e8 fine e densa. Le parti dorsali sono marroni lucide, mentre le parti ventrali sono giallo-brunastre. La base dei peli \u00e8 grigio scuro ovunque. Le orecchie sono nere, lunghe e strette. Il trago \u00e8 lungo, diritto, con un lobo rotondo basale e un incavo superficiale. Le membrane alari sono nerastre e attaccate posteriormente alla base delle dita dei piedi, i quali sono piccoli. Il calcar \u00e8 lungo, leggermente pi\u00f9 tozzo alla base e con un piccolo lobo alla fine. L'estremit\u00e0 della lunga coda si estende oltre l'ampio uropatagio.\nBiologia.\nComportamento.\nSi rifugia nei crepacci, tra rocce riscaldate geotermicamente nelle terme dell'isola di HotSpring in Canada, nelle cavit\u00e0 degli alberi, sotto le cortecce staccate e negli edifici. I siti dove partoriscono e si nutrono in estate sono posti al disotto dei 240 metri di altitudine, mentre le grotte dove vanno in ibernazione in inverno sono a oltre 400 metri.\nAlimentazione.\nSi nutre di insetti, in zone aperte come le pozze di acque termali o le radure tra gli arbusteti di \"Gaultheria shallon\"\nDistribuzione e habitat.\nQuesta specie \u00e8 diffusa lungo le coste pacifiche dello stato di Washington, Columbia Britannica, incluse le isole di Vancouver e Haida Gwaii e l'Alaska sud-orientale.\nVive nelle foreste mature costiere.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.keenii\" come specie a rischio minimo (LC)."}
{"id": "4241239", "revid": "1573940", "url": "https://it.wikipedia.org/wiki?curid=4241239", "title": "Myotis leibii", "text": "Myotis leibii () \u00e8 un pipistrello della famiglia dei Vespertilionidi diffuso nell'America settentrionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 43,2 e 48\u00a0mm, la lunghezza dell'avambraccio tra 30,8 e 34\u00a0mm, la lunghezza della coda tra 29,8 e 35,2\u00a0mm, la lunghezza del piede tra 6,6 e 7\u00a0mm, la lunghezza delle orecchie tra 12,2 e 13\u00a0mm, un'apertura alare fino a 250\u00a0mm e un peso fino a 5,5\u00a0g.\nAspetto.\nLa pelliccia \u00e8 lunga, soffice e lanuginosa. Le parti dorsali sono fulvo-ocracee, con dei riflessi pi\u00f9 brillanti lungo il collo. Le parti ventrali sono giallo-brunastre. La base dei peli \u00e8 ovunque nerastra. Il muso \u00e8 nero, corto e ottuso. Le orecchie sono corte e nere. Anche il trago \u00e8 nero. Le membrane alari sono bruno-nerastre e attaccate posteriormente alla base delle dita del piede. I piedi sono piccoli. Il calcar \u00e8 carenato. Il cranio \u00e8 relativamente piccolo ed appiattito. Il cariotipo \u00e8 2n=44 FNa=52.\nBiologia.\nComportamento.\nSi rifugia negli edifici, sulle scogliere rocciose, in gallerie autostradali e lastroni di rocce. Forma gruppi fino a 30 individui sebbene sia prevalentemente solitaria. Durante l'inverno entra in ibernazione all'interno di grotte e miniere. L'attivit\u00e0 predatoria inizia al tramonto. Il volo \u00e8 lento, erratico o regolare, solitamente fino a 3 metri dal suolo.\nAlimentazione.\nSi nutre di insetti che cattura sopra superfici d'acqua.\nRiproduzione.\nLe femmine danno alla luce un piccolo l'anno, a maggio o giugno. L'aspettativa di vita \u00e8 di 6-12 anni.\nDistribuzione e habitat.\nQuesta specie \u00e8 diffuso nel Canada sud-orientale e negli Stati Uniti d'America orientali, dal Maine meridionale a nord, fino alla Georgia e Alabama settentrionali a sud e Oklahoma orientale ad ovest.\nVive in zone collinari e montane, vicino o all'interno di foreste sempreverdi o decidue fino a 1.125 metri di altitudine.\nStato di conservazione.\nLa IUCN Red List, considerato il vasto areale, classifica \"M.leibii\" come specie a rischio minimo (LC)."}
{"id": "4241241", "revid": "1573940", "url": "https://it.wikipedia.org/wiki?curid=4241241", "title": "Myotis oxyotus", "text": "Myotis oxyotus () \u00e8 un pipistrello della famiglia dei Vespertilionidi, diffuso nell'America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 42 e 58\u00a0mm, la lunghezza dell'avambraccio tra 38 e 43\u00a0mm, la lunghezza della coda tra 36 e 47\u00a0mm, la lunghezza del piede tra 7 e 10\u00a0mm, la lunghezza delle orecchie tra 11 e 15\u00a0mm e un peso fino a 8\u00a0g.\nAspetto.\nLa pelliccia \u00e8 lunga e setosa. Il colore generale del corpo \u00e8 marrone, con la base dei peli nerastra e le punte giallo-brunastre. Il muso \u00e8 marrone scuro. Le orecchie sono marroni scure, strette ed appuntite. Il trago \u00e8 sottile ed appuntito. Le membrane alari sono nerastre e attaccate posteriormente alla base delle dita del piede. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio. Il calcar \u00e8 pi\u00f9 corto del piede.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nRiproduzione.\nFemmine gravide sono state catturate da febbraio a luglio.\nDistribuzione e habitat.\nQuesta specie \u00e8 diffusa in America centrale e in America meridionale occidentale dal Venezuela fino alla Bolivia.\nVive nelle foreste montane sempreverdi e lungo i margini forestali tra 1.800 e 3.900 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la tolleranza alla conversione del proprio habitat da parte dell'uomo, classifica \"M.oxyotus\" come specie a rischio minimo (LC)."}
{"id": "4241242", "revid": "1573940", "url": "https://it.wikipedia.org/wiki?curid=4241242", "title": "Myotis macrotarsus", "text": "Myotis macrotarsus () \u00e8 un pipistrello della famiglia dei Vespertilionidi diffuso nelle Filippine e nel Borneo.\nDescrizione.\nDimensioni.\nPipistrello di medie dimensioni, con la lunghezza totale tra 103 e 121\u00a0mm, la lunghezza dell'avambraccio tra 46 e 50\u00a0mm, la lunghezza della coda tra 45 e 59\u00a0mm, la lunghezza del piede tra 14 e 17\u00a0mm, la lunghezza delle orecchie tra 18 e 19\u00a0mm e un peso fino a 16\u00a0g.\nAspetto.\nLa pelliccia \u00e8 molto corta. Le parti dorsali variano dal bianco al grigio pallido, con la base dei peli grigio scura, mentre le parti ventrali sono bianche, spesso con dei riflessi giallastri. Le orecchie sono lunghe, con il margine posteriore diritto. Il trago \u00e8 diritto e appuntito. Le membrane alari sono grigio-rosato pallido e attaccate sulla schiena molto vicine alla spina dorsale e posteriormente sulle caviglie. I piedi sono molto grandi, con gli artigli distintamente neri. La coda \u00e8 lunga ed inclusa completamente nell'ampio uropatagio. Il calcar \u00e8 molto lungo. Il cariotipo \u00e8 2n=44 FNa=50.\nBiologia.\nComportamento.\nSi rifugia all'interno di grotte o nelle loro immediate vicinanze dove forma piccoli gruppi. Cattura le prede sulle superfici d'acqua, lungo i fiumi e in zone agricole.\nAlimentazione.\nSi nutre di insetti raccolti sulla superficie dell'acqua.\nDistribuzione e habitat.\nQuesta specie \u00e8 diffuso nel Borneo e sulle isole di Balanbangan e Banggi lungo le coste settentrionali; Isole Filippine: Palawan, Luzon, Guimaras, Marinduque, Mindanao, Mindoro, Negros, Bantayan, Bohol, Polillo e Tawi-tawi.\nVive nelle foreste fino a 250 metri di altitudine.\nStato di conservazione.\nLa IUCN Red List, considerato che la popolazione \u00e8 diminuita di pi\u00f9 del 30% negli ultimi 15 anni a causa della perdita del proprio habitat cavernicolo, classifica \"M.macrotarsus\" come specie prossima alla minaccia (NT)."}
{"id": "4241243", "revid": "1573940", "url": "https://it.wikipedia.org/wiki?curid=4241243", "title": "Myotis ozensis", "text": "Myotis ozensis (Myotis ozensis ) \u00e8 un pipistrello della famiglia dei vespertilionidi endemico del Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 43 e 46,5\u00a0mm, la lunghezza dell'avambraccio tra 33,55 e 33,60\u00a0mm, la lunghezza della coda tra 30 e 33\u00a0mm, la lunghezza del piede tra 7 e 7,7\u00a0mm, circa il 51,6% della tibia e la lunghezza delle orecchie tra 11,5 e 12\u00a0mm.\nAspetto.\nLa pelliccia \u00e8 soffice e arruffata. Le parti dorsali sono marroni scure, con dei riflessi giallo-brunastri, mentre le parti ventrali sono pi\u00f9 chiare e giallastre. Le orecchie sono bruno-nerastre, relativamente corte e arrotondate. Il trago \u00e8 lungo circa la met\u00e0 del padiglione auricolare ed \u00e8 lanceolato. Le membrane alari sono bruno-nerastre, semitrasparenti e attaccate posteriormente alla base dell'alluce. I piedi sono lunghi circa la met\u00e0 della tibia. Il calcar \u00e8 sottile e privo di carenatura. Il cranio \u00e8 sottile e delicato. Il secondo premolare superiore \u00e8 mancante, mentre il terzo inferiore \u00e8 disposto internamente alla linea alveolare.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 endemico del distretto di Chubu, nella parte centrale dell'isola di Honsh\u016b, Giappone.\nVive nelle foreste montane.\nStato di conservazione.\nQuesta specie \u00e8 considerata dalla IUCN un sinonimo di \"Myotis ikonnikovi\"."}
{"id": "4241244", "revid": "1573940", "url": "https://it.wikipedia.org/wiki?curid=4241244", "title": "Myotis pilosus", "text": "Myotis pilosus () \u00e8 un pipistrello della famiglia dei Vespertilionidi diffuso in Cina e Indocina.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 65\u00a0mm, la lunghezza dell'avambraccio tra 53 e 56\u00a0mm, la lunghezza della coda tra 51 e 55\u00a0mm, la lunghezza del piede tra 15,5 e 17,5\u00a0mm, circa l'80% della tibia, la lunghezza delle orecchie tra 18 e 20\u00a0mm e un peso fino a 22\u00a0g.\nAspetto.\nLa pelliccia \u00e8 lunga e densa. Le parti dorsali sono grigio-giallastre, con la base dei peli pi\u00f9 scura, mentre le parti ventrali sono bianco-grigiastre, con la base dei peli pi\u00f9 scura. Le orecchie sono lunghe, strette e arrotondate, con il margine posteriore diritto. Il trago \u00e8 relativamente corto, diritto e appuntito. Le membrane alari sono attaccate sulla schiena molto vicine alla spina dorsale e posteriormente sulle caviglie. I piedi sono enormi, lunghi circa quanto la tibia, con gli artigli fortemente ricurvi e ricoperti di peli. Gli arti inferiori sono ricoperti di piccoli peli. L'estremit\u00e0 della lunga coda fuoriesce dall'ampio uropatagio, il quale \u00e8 ricoperto alla base di piccoli peli. Il calcar \u00e8 sottile. Il cranio \u00e8 lungo e stretto, la cresta sagittale \u00e8 bassa, la bolla timpanica piccola. Gli incisivi esterni superiori sono forniti di cuspidi ben sviluppate.\nIl cariotipo \u00e8 2n=44 FNa=50-52.\nEcolocazione.\nEmette ultrasuoni a basso ciclo di lavoro sotto forma di impulsi di breve durata a frequenza modulata iniziale di 70,84 kHz, finale di 27,68 kHz e massima energia a 41,6 kHz.\nBiologia.\nComportamento.\nSi rifugia all'interno delle grotte.\nAlimentazione.\nSi nutre di piccoli pesci, in particolare di \"Zacco platypus\", \"Carassius auratus\", \"Phoxinus lagowskii\" e di coleotteri, lepidotteri, omotteri, efemerotteri, emitteri, ditteri ed imenotteri. Mediamente la dieta \u00e8 composta per il 60% di pesci e per il resto di insetti.\nRiproduzione.\nGli accoppiamenti avvengono in autunno, anche durante i periodi di ibernazione. Le femmine danno alla luce uno o talvolta due piccoli alla volta in primavera.\nDistribuzione e habitat.\nQuesta specie \u00e8 diffusa nelle province cinesi di Anhui, Pechino, Fujian, Guangdong, Guangxi, Shandong, Shanxi, Yunnan, Zhejiang, Jiangxi, isola di Hainan; Laos centrale e Vietnam settentrionale e centro-occidentale.\nGli individui dell'isola di Hainan sono relativamente pi\u00f9 piccoli e potrebbero appartenere ad una forma distinta.\nVive in prossimit\u00e0 dei corsi d'acqua vicino ad ammassi calcarei e nelle foreste secondarie.\nStato di conservazione.\nLa IUCN Red List, considerato che questa specie ha un habitat abbastanza particolare, il quale \u00e8 seriamente minacciato in Cina e che la popolazione \u00e8 diminuita del 30% negli ultimi 15 anni a causa dell'inquinamento delle acque, classifica \"M.pilosus\" come specie prossima alla minaccia (NT)."}
{"id": "4241245", "revid": "1573940", "url": "https://it.wikipedia.org/wiki?curid=4241245", "title": "Myotis pruinosus", "text": "Myotis pruinosus () \u00e8 un pipistrello della famiglia dei vespertilionidi endemico del Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 36,5 e 43,5\u00a0mm, la lunghezza dell'avambraccio tra 29,6 e 33\u00a0mm, la lunghezza della coda tra 33 e 40\u00a0mm, la lunghezza del piede tra 8 e 9,1\u00a0mm, circa il 64% della tibia e la lunghezza delle orecchie tra 10,5 e 13,3\u00a0mm.\nAspetto.\nLa pelliccia \u00e8 corta, densa e vellutata. Le parti dorsali variano dal bruno-grigiastro scuro al nerastro con le punte dei peli dorate, mentre le parti ventrali sono grigio-argentate. Le orecchie sono corte e strette, con il margine anteriore convesso nella parte centrale, la punta smussata e il margine posteriore concavo nella met\u00e0 superiore e convesso in quella inferiore. Il trago \u00e8 relativamente corto, con il margine anteriore diritto, appuntito e con un piccolo lobo alla base. Le membrane alari sono attaccate posteriormente alla base dell'alluce. I piedi sono grandi. Il calcar \u00e8 sottile e privo di carenatura. L'estremit\u00e0 della coda si estende oltre l'uropatagio. Il cranio \u00e8 largo e gli incisivi superiori hanno una cuspide secondaria. Il cariotipo \u00e8 2n=44 FNa=52.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuto sulle isole principali del Giappone, Honsh\u016b, Shikoku e Ky\u016bsh\u016b.\nVive nelle foreste primarie montane tra 200 e 300 metri di altitudine.\nStato di conservazione.\nLa IUCN Red List, considerato l'areale limitato, seriamente frammentato e con l'habitat in cui vive in declino, classifica \"M.pruinosus\" come specie in pericolo (EN)."}
{"id": "4241246", "revid": "1573940", "url": "https://it.wikipedia.org/wiki?curid=4241246", "title": "Myotis ridleyi", "text": "Myotis ridleyi () \u00e8 un pipistrello della famiglia dei vespertilionidi diffuso nella Penisola malese e nel Borneo.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 27 e 32\u00a0mm, la lunghezza della coda tra 30 e 36\u00a0mm, la lunghezza del piede tra 6 e 7,5\u00a0mm, la lunghezza delle orecchie tra 10 e 12\u00a0mm e un peso fino a 6\u00a0g.\nAspetto.\nLa pelliccia \u00e8 corta e vellutata. Le parti dorsali sono bruno-grigiastre scure mentre le parti ventrali sono pi\u00f9 chiare e con una tinta pi\u00f9 grigiastra. Le orecchie sono moderate, strette e arrotondate. Il trago \u00e8 lungo, diritto o leggermente curvato in avanti, appuntito e con un piccolo lobo rotondo alla base. Le membrane alari sono nere-brunastre scure, relativamente corte e attaccate posteriormente alla base delle dita dei piedi, i quali sono piccoli e con le dita ricoperte di peli. La coda \u00e8 lunga ed inclusa completamente nell'ampio uropatagio. Il calcar \u00e8 lungo. Ha soltanto un paio di premolari superiori ed inferiori. Il cariotipo \u00e8 2n=44 FNa=52.\nBiologia.\nComportamento.\nSi rifugia nelle grotte, in abitazioni nella foresta e sotto rocce vicino a corsi d'acqua. Forma piccoli gruppi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Thailandia peninsulare meridionale, nella Penisola malese e nel Borneo.\nVive nelle foreste sempreverdi di pianura e torbiere. \u00c8 strettamente associata a ambienti acquatici come fiumi, torrenti, laghi e stagni.\nStato di conservazione.\nLa IUCN Red List, considerato il declino del 30% negli ultimi 15 anni a causa della perdita del proprio habitat forestale, classifica \"M.ridleyi\" come specie prossima alla minaccia (NT)."}
{"id": "4241248", "revid": "33921", "url": "https://it.wikipedia.org/wiki?curid=4241248", "title": "Canterbury Rugby Football Union", "text": "Canterbury Rugby Football Union \u00e8 l'organo di governo del rugby a 15 nella regione neozelandese di Canterbury (Isola del Sud). La rappresentativa provinciale maschile a esso afferente disputa il campionato nazionale della Nuova Zelanda, il National Provincial Championship.\nLa provincia, la cui sede \u00e8 a Christchurch, afferisce a sua volta alla \"franchise\" professionistica di Super Rugby dei Crusaders, di cui Canterbury \u00e8 tributaria.\nCanterbury \u00e8, insieme a Wellington, la pi\u00f9 antica federazione provinciale rugbistica neozelandese, essendo stata fondata nel 1879.\nDisputa i suoi incontri interni al Rugby Park di Christchurch; i suoi colori sociali sono il rosso e il nero.\nLa provincia rugbistica di Canterbury vanta numerosi giocatori che hanno vestito la maglia degli \"All Blacks\"; prima dell'era della Coppa del Mondo si citano Sir Wilson Whineray e Ian Kirkpatrick; a seguire Craig Green, campione del mondo nel 1987 e, in epoca pi\u00f9 recente, l'apertura Dan Carter, detentore del record internazionale di punti marcati in \"test match\", il capitano degli \"All Blacks\" Richie McCaw e Sonny Bill Williams, tutti campioni del mondo nel 2011."}
{"id": "4241251", "revid": "1573940", "url": "https://it.wikipedia.org/wiki?curid=4241251", "title": "Myotis yanbarensis", "text": "Myotis yanbarensis () \u00e8 un pipistrello della famiglia dei Vespertilionidi endemico di alcune delle Isole Ryukyu, a sud del Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 41,5 e 43\u00a0mm, la lunghezza dell'avambraccio tra 36,5 e 37,5\u00a0mm, la lunghezza della coda di 46\u00a0mm, la lunghezza del piede tra 9,5 e 10\u00a0mm e la lunghezza delle orecchie tra 14 e 14,5\u00a0mm.\nAspetto.\nLa pelliccia \u00e8 molto soffice e setosa. Il colore generale del corpo \u00e8 nerastro, con le punte dei peli dorsali argentate e di quelli ventrali brunastre chiare. Le orecchie sono nere, il margine anteriore \u00e8 concavo, mentre quello posteriore \u00e8 convesso nella parte centrale. Il trago \u00e8 sottile, affusolato ed appuntito, con il terzo terminale che si curva leggermente in avanti. Le membrane alari sono nere e attaccate posteriormente alla base dell'alluce. I piedi sono piccoli. Il calcar \u00e8 lungo. Il cranio \u00e8 robusto, sebbene la scatola cranica sia ridotta. Il secondo premolare superiore ed inferiore sono delle stesse dimensioni di quelli contigui.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto sulle isole di Okinawa, Amami \u014cshima e Tokunoshima, nelle Isole Ryukyu.\nVive nelle foreste mature intatte.\nStato di conservazione.\nLa IUCN Red List, considerato che questa specie \u00e8 limitata alle residue macchie forestali di tre isole con un areale inferiore a 100 km\u00b2, seriamente frammentato e soggetto ad un declino nell'estensione e qualit\u00e0 del proprio habitat, classifica \"M.yanbarensis\" come specie in grave pericolo (CR)."}
{"id": "4241252", "revid": "298229", "url": "https://it.wikipedia.org/wiki?curid=4241252", "title": "Campionati europei di tennistavolo 2012", "text": "I Campionati europei di tennis tavolo 2012 si sono svolti a Herning (Danimarca) dal 17 al 21 ottobre 2012.\nProgramma.\nI titoli in palio erano 4. Le qualificazioni si sono svolte il 17 e il 18 ottobre."}
{"id": "4241253", "revid": "1573940", "url": "https://it.wikipedia.org/wiki?curid=4241253", "title": "Myotis yesoensis", "text": "Myotis yesoensis () \u00e8 un pipistrello della famiglia dei Vespertilionidi endemico del Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 44 e 51,3\u00a0mm, la lunghezza dell'avambraccio tra 32,8 e 35,3\u00a0mm, la lunghezza della coda tra 34,5 e 41\u00a0mm, la lunghezza del piede tra 8,2 e 9\u00a0mm, circa il 63,5% della tibia e la lunghezza delle orecchie tra 12,3 e 13,1\u00a0mm.\nAspetto.\nLa pelliccia \u00e8 lunga, molto soffice e setosa. Le parti dorsali sono bruno-rossastre e bruno-nerastre lungo i fianchi, mentre le parti ventrali sono bruno-giallastre, con una macchia pi\u00f9 scura su ogni lato del petto. Le orecchie sono bruno-nerastre scure, moderatamente lunghe, strette, arrotondate e con il bordo anteriore convesso. Il trago \u00e8 lungo pi\u00f9 della met\u00e0 del padiglione auricolare, con il margine anteriore leggermente concavo e quello posteriore convesso nella parte centrale. Le membrane alari sono ampie, bruno-nerastre scure e attaccate posteriormente alla base dell'alluce. I piedi sono pi\u00f9 lunghi della met\u00e0 della tibia. La coda \u00e8 lunga ed inclusa completamente nell'ampio uropatagio, mentre il calcar \u00e8 sottile e privo di carenatura. Il secondo premolare superiore \u00e8 piccolo e disposto lungo la linea alveolare.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto sull'isola di Hokkaid\u014d, Giappone.\nVive nelle foreste montane.\nStato di conservazione.\nQuesta specie, considerata dalla IUCN sinonimo di \"Myotis ikonnikovi\", \u00e8 minacciata dalla perdita del proprio habitat delle foreste mature."}
{"id": "4241256", "revid": "1573940", "url": "https://it.wikipedia.org/wiki?curid=4241256", "title": "Myotis yumanensis", "text": "Myotis yumanensis () \u00e8 un pipistrello della famiglia dei vespertilionidi diffuso nell'America settentrionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 45\u00a0mm, la lunghezza dell'avambraccio tra 32 e 38\u00a0mm, la lunghezza della coda tra 27 e 39,8\u00a0mm, la lunghezza del piede tra 6,2 e 9\u00a0mm, la lunghezza delle orecchie tra 9 e 13\u00a0mm e un peso fino a 7\u00a0g.\nAspetto.\nLa pelliccia \u00e8 densa. Le parti dorsali sono giallo-crema, con la base dei peli scura. Le parti ventrali sono pi\u00f9 chiare, con la base dei peli scura, tranne che nella parte posteriore dove sono interamente bianchi. Le orecchie sono moderate, con una rientranza a circa met\u00e0 del margine esterno. Il trago \u00e8 lungo circa la met\u00e0 del padiglione auricolare, ha il margine anteriore diritto, mentre quello posteriore \u00e8 convesso alla base e affusolato verso la punta arrotondata. La parte finale \u00e8 spesso dentellata. Le membrane alari sono brunastre pallide, traslucide e attaccate posteriormente alla base delle dita del piede. I piedi sono lunghi. Il calcar \u00e8 lungo e termina con un piccolo lobo. L'uropatagio \u00e8 brunastro pallido con il margine libero marcato di bianco.\nBiologia.\nComportamento.\nSi rifugia in colonie fino a 10.000 individui all'interno di grotte, edifici, miniere e sotto i ponti. I maschi generalmente sono solitari. L'attivit\u00e0 di caccia inizia dopo il tramonto nel buio, volando molto basso sulle superfici d'acqua. Dopo aver mangiato inizia a bere e successivamente ritorna ai rifugi.\nAlimentazione.\nSi nutre di falene, tricotteri, moscerini, tipule, scarafaggi ed altri piccoli insetti.\nRiproduzione.\nLe femmine danno alla luce un piccolo alla volta tra maggio e giugno, dopo aver trattenuto lo sperma durante l'inverno. Diventano maturi sessualmente dopo un anno di vita. L'aspettativa di vita \u00e8 di circa 9 anni.\nDistribuzione e habitat.\nQuesta specie \u00e8 diffusa nell'America settentrionale occidentale, dalla Columbia Britannica a nord fino al Messico centrale a sud e il Texas occidentale ad est.\nVive in diversi tipi di habitat, dai boschi di ginepro e ripariali alle regioni desertiche vicino distese d'acqua. Questa specie \u00e8 strettamente associata a ambienti acquatici come fiumi, torrenti, laghi e stagni.\nTassonomia.\nSono state riconosciute 6 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"M.yumanensis\" come specie a rischio minimo (LC)."}
{"id": "4241259", "revid": "1573940", "url": "https://it.wikipedia.org/wiki?curid=4241259", "title": "Myotis simus", "text": "Myotis simus () \u00e8 un pipistrello della famiglia dei Vespertilionidi diffuso in America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 47 e 56\u00a0mm, la lunghezza dell'avambraccio tra 34 e 39\u00a0mm, la lunghezza della coda tra 35 e 39\u00a0mm, la lunghezza del piede di 10\u00a0mm, la lunghezza delle orecchie di 14\u00a0mm e un peso fino a 8\u00a0g.\nAspetto.\nLa pelliccia \u00e8 corta, densa e lanosa. Le parti dorsali sono brunastre o fulvo-ocra. Le parti ventrali sono giallo-brunastre. Le orecchie sono nerastre, ben separate tra loro, corte e strette. Il trago \u00e8 lungo quanto la met\u00e0 del padiglione auricolare, stretto, affusolato e con un piccolo lobo rotondo alla base. Le membrane alari sono nerastre, pi\u00f9 strette al livello del gomito e attaccate posteriormente sulle caviglie. I piedi sono grandi. Il calcar ha una piccola carenatura.\nBiologia.\nComportamento.\nSi rifugia nelle cavit\u00e0 degli alberi, tra le rocce ed in edifici abbandonati, dove forma colonie da decine a centinaia di individui. L'attivit\u00e0 predatoria solitamente inizia al calare del buio. Il volo \u00e8 veloce e con virate improvvise.\nAlimentazione.\nSi nutre di falene, scarafaggi e mosche che cattura in volo.\nDistribuzione e habitat.\nQuesta specie \u00e8 diffusa in Colombia meridionale, Ecuador, Per\u00f9 settentrionale ed orientale, stati brasiliani di Amazonas e Mato Grosso do Sul, Paraguay e Argentina nord-orientale. Gli individui della Bolivia sono stati recentemente identificati come una nuova specie, \"M.midastactus\".\nVive nelle foreste umide tropicali.\nStato di conservazione.\nLa IUCN Red List, considerata l'assenza di informazioni recenti sull'areale, le eventuali minacce, lo stato della popolazione e i requisiti ecologici, classifica \"M.simus\" come specie con dati insufficienti (DD)."}
{"id": "4241264", "revid": "729019", "url": "https://it.wikipedia.org/wiki?curid=4241264", "title": "Campionati europei di tennistavolo 2012 - Singolare maschile", "text": "Il torneo di singolare maschile dei Campionati europei di tennis tavolo 2012 si \u00e8 svolto dal 17 al 21 ottobre 2012."}
{"id": "4241265", "revid": "729019", "url": "https://it.wikipedia.org/wiki?curid=4241265", "title": "Campionati europei di tennistavolo 2012 - Singolare femminile", "text": "Il torneo di singolare femminile dei Campionati europei di tennis tavolo 2012 si \u00e8 svolto dal 17 al 21 ottobre 2012."}
{"id": "4241274", "revid": "83531", "url": "https://it.wikipedia.org/wiki?curid=4241274", "title": "Ernesto Cauvin", "text": "Biografia.\nDiscendente di una famiglia di origine francese trapiantata a Genova nel XIX secolo, Ernesto Cauvin si laurea presso l'universit\u00e0 del capoluogo ligure, intraprendendo l'attivit\u00e0 di giornalista pubblicista.\nDopo un periodo trascorso all'estero, viene chiamato dal padre Vittorio a collaborare alla gestione dell'azienda da quest'ultimo fondata nel 1890 per l'importazione e il commercio di fertilizzanti.\nNegli anni 1930 entra a far parte della corporazione della chimica del Regno d'Italia; grazie a tale posizione, nel 1939 viene nominato alla Camera dei fasci e delle corporazioni per la XXX legislatura.\nNel secondo dopoguerra subentra definitivamente al padre nella gestione dell'impresa familiare, provvedendo a diversificarne le attivit\u00e0: \u00e8 lui a inserirla nel settore del commercio estero e a procurarle le concessioni d'agenzia della United States Steel e dell'Alcoa per commerciare e lavorare acciaio e alluminio da smerciare sul mercato italiano.\nSu sollecitazione dell'arcivescovo di Genova Giuseppe Siri e del concittadino imprenditore Angelo Costa, tra il 1951 e il 1953 assume la presidenza del , il pi\u00f9 antico club calcistico italiano, reduce da anni di malagestione e risultati sportivi deludenti che l'avevano portato a retrocedere in Serie B: le sue scelte manageriali (ivi compresa l'opera persuasiva presso le istituzioni locali e nazionali per la costruzione di un campo d'allenamento presso villa Lomellini Rostan) si rivelano azzeccate e nel 1953 il \"Grifone\" torna in Serie A. Ottenuto tale risultato, cede la carica a Ugo Valperga.\nNello steso periodo ricopre inoltre le cariche di vicepresidente della Confederazione generale italiana del commercio e del turismo, presidente dell'Associazione italiana case import-export e membro dell'Associazione nazionale commercio estero.\nA partire dal 1958 si fece affiancare dai figli Gian Vittorio e Massimiliano detto \"Max\" (avuti dalla moglie Gabriella Bertolini) nella gestione dell'azienda familiare, di cui mantenne comunque la presidenza fino al giorno della morte."}
{"id": "4241275", "revid": "155634", "url": "https://it.wikipedia.org/wiki?curid=4241275", "title": "Campionati europei di tennistavolo 2012 - Doppio femminile", "text": "Il torneo di doppio femminile dei Campionati europei di tennis tavolo 2012 si \u00e8 svolto dal 17 al 20 ottobre 2012."}
{"id": "4241276", "revid": "2014155", "url": "https://it.wikipedia.org/wiki?curid=4241276", "title": "Maria Vittoria d'Arenberg", "text": "Biografia.\nMaria Vittoria nacque a Bruxelles come figlia maggiore di Leopoldo Filippo, Duca di Arenberg. Sua madre Maria Ludovica Francesca Pignatelli, era una nipote di Ottone Enrico del Carretto comandante dell'Esercito Imperiale come suo padre. In quanto membro del Casato di Arenberg, le era il trattamento di \"Altezza Serenissima\" riflettendo lo status degli Arenberg di principi del Sacro Romano Impero.\nEra la maggiore di sei figli, il suo unico fratello sopravvissuto era Carlo Maria Raimondo, Duca di Arenberg, un altro illustre membro dell'esercito imperiale. Fu un'amica di infanzia della futura Imperatrice Maria Teresa.\nEra una cugina di Maria Henriette de La Tour d'Auvergne, moglie del Conte Palatino Giovanni Cristiano e madre dell'ultimo elettore Wittelsbach di Baviera.\nMaria Vittoria ricev\u00e9 una rigida educazione cattolica ed in et\u00e0 avanzata, impieg\u00f2 gran parte della sua fortuna personale in fondazioni benefiche legate alla Chiesa cattolica. Fu anche attiva nella cura dei bambini e l'educazione cattolica delle giovani donne. Ebbe inoltre una buona educazione in musica e nelle arti.\nIl 7 dicembre 1735 spos\u00f2 il Margravio Augusto Giorgio di Baden-Baden, figlio minore di Luigi Guglielmo di Baden-Baden e Sibilla di Sassonia-Lauenburg. Originariamente destinato alla Chiesa, egli lasci\u00f2 la sua carriera ecclesiastica nel 1735. Egli era il fratello del regnante Margravio Luigi Giorgio di Baden-Baden.\nIl matrimonio rimase senza figli. Alla morte di suo cognato Luigi Giorgio nel 1761, suo marito successe come margravio rendendo Maria Vittoria, nota come Maria Viktoria in Germania, la donna pi\u00f9 importante alla corte di Baden-Baden sbalzando la vedova di Luigi Giorgio Maria Anna Giuseppa di Baviera, sorella di Massimiliano III Giuseppe, Elettore di Baviera.\nQuando era Margravina, fond\u00f2 un coro agostiniano per le donne di Rastatt, la sede principale dei sovrani di Baden-Baden. Suo marito mor\u00ec nel 1771 senza lasciare eredi propri e quindi Baden-Baden and\u00f2 a Carlo Federico, Granduca di Baden, lasciando Maria Viktoria senza una casa.\nSi trasfer\u00ec da Rastatt e prese residenza a Ottersweier dove fond\u00f2 un convento. Nella scuola del convento le ragazze apprendevano tutte le competenze di cui avrebbero bisogno come future madri e insegnanti. Nel 1767 lasci\u00f2 in eredit\u00e0 la maggior parte del suo patrimonio ad una fondazione per preservare la scuola dopo la loro morte.\nMor\u00ec a Strasburgo all'et\u00e0 di 78 anni. Fu sepolta nella Stiftskirche a Baden-Baden accanto a suo marito."}
{"id": "4241278", "revid": "155634", "url": "https://it.wikipedia.org/wiki?curid=4241278", "title": "Campionati europei di tennistavolo 2012 - Doppio maschile", "text": "Il torneo di doppio maschile dei Campionati europei di tennis tavolo 2012 si svolse dal 17 al 20 ottobre 2012."}
{"id": "4241296", "revid": "767487", "url": "https://it.wikipedia.org/wiki?curid=4241296", "title": "Fenoughil", "text": "Fenoughil (in caratteri arabi: \u0641\u0646\u0648\u063a\u064a\u0644) \u00e8 una citt\u00e0 dell'Algeria, capoluogo dell'omonimo distretto, nella provincia di Adrar."}
{"id": "4241297", "revid": "729019", "url": "https://it.wikipedia.org/wiki?curid=4241297", "title": "Gian Jacopo Pezzi", "text": "Biografia.\nGian Jacopo Pezzi nacque a Venezia nel 1805 da una facoltosa famiglia di mercanti e industriali tessili veneziani. La madre \u00e8 Chiara Dorigo, il padre Francesco Pezzi, giornalista e critico d'arte di grande successo, noto per essere stato direttore ed editore della \u00abGazzetta di Milano\u00bb nel primo trentennio del XIX secolo. Sua sorella unilaterale \u00e8 la scrittrice e patriota mazziniana Giulietta Pezzi, con la quale condivise la frequentazione del salotto della contessa Clara Maffei.\nGian Jacopo divent\u00f2 famoso nell'ambiente milanese sia come giornalista che per il suo chiacchieratissimo amore con la contessa russa Julija Pavlovna Samojlova (Giulia von Pahlen Samoyloff), da molti ritenuta figlia naturale dello Zar .\nSeguendo le orme paterne, lavor\u00f2 nel mondo del giornalismo, senza raggiungere l'abilit\u00e0 e la notoriet\u00e0 del padre Francesco, ma diventando tuttavia un bravissimo direttore di riviste. Alla morte del padre, avvenuta nel 1831, eredit\u00f2, ancora giovanissimo, la direzione della \u00abGazzetta privilegiata di Milano\u00bb, ruolo passato poi, nel 1833, ad Angelo Lambertini.\nDopo l'esperienza della \u00abGazzetta\u00bb, avvi\u00f2 un proprio foglio di critica letteraria, artistica e musicale che inizi\u00f2 le pubblicazioni nel luglio 1834 con il titolo \u00abGlissons, n'appuyons pas\u00bb e che continu\u00f2 a uscire fino al 1840.\nNegli anni cinquanta ritorn\u00f2 a Venezia, dove divent\u00f2 editore di altre riviste, tra cui \u00abI fiori\u00bb, e prosegu\u00ec sia l'attivit\u00e0 letteraria che quella giornalistica.\nMor\u00ec in miseria, nel 1869, alla fine di un'esistenza avventurosa nella quale altern\u00f2 momenti di successo, in cui venne a trovarsi sotto le luci della ribalta, ad altri di oblio."}
{"id": "4241299", "revid": "282579", "url": "https://it.wikipedia.org/wiki?curid=4241299", "title": "Teschener", "text": ""}
{"id": "4241314", "revid": "547034", "url": "https://it.wikipedia.org/wiki?curid=4241314", "title": "Woodnewton", "text": "Woodnewton \u00e8 un villaggio nel Northamptonshire, Inghilterra."}
{"id": "4241317", "revid": "767487", "url": "https://it.wikipedia.org/wiki?curid=4241317", "title": "Pietro Pezzi", "text": "Biografia.\nPietro Pezzi nasce a Venezia nel 1757, figlio di Giuseppe Pezzi. Medico illustre e di fama divenne noto all'epoca ben oltre il territorio veneto.\n\u00c8 stato autore di numerose pubblicazioni scientifiche e tra i fondatori, con il dott. Andrea Valatelli della Societ\u00e0 di medicina, poi trasformatasi in Ateneo Veneto.\nSi \u00e8 sposato con la veneziana Venturina Giupponi.\n\u00c8 morto quasi settantenne nel 1826 a Venezia.\nViene ricordato con un articolo di Mario Giacomo Levi nell'opera \u201d\"Biografia degli Italiani Illustri nelle scienze, lettere ed arti del secolo XVIII e de' contemporanei compilata da letterati italiani di ogni provincia e pubblicata per cura del professore Emilio De Tipaldo\"\u201c (Venezia, 1836, Vol. III).\nOpere.\nHa tradotto dal francese con annotazioni l'opera di Ratier sull'educazione fisica dei bambini.\nHa letto nell'Ateneo veneto parecchie memorie fra le quali il suo \"Colpo d'occhio imparziale sul contrastato contagio dei fisici: Le Osservazioni Critiche sopra di un'opera stampata a Roma nel 1810 contro il supposto contagio tisico\"; la sua traduzione del poema \"L'Immaginazione\" di Delille."}
{"id": "4241321", "revid": "599013", "url": "https://it.wikipedia.org/wiki?curid=4241321", "title": "Fosco Giansanti", "text": "Carriera.\nEsord\u00ec nelle competizioni nel 1967 correndo il Campionato Italiano Juniores in sella ad una MotoBi 175\u00a0cm\u00b3, ottenendo come migliori risultati due secondi posti (a Cingoli e Camerino) e un terzo posto (a Giulianova). L'anno successivo, sempre con la monocilindrica pesarese, fu secondo nel Campionato Juniores grazie a cinque vittorie (Spoleto, Pesaro, Camerino, Oristano e Castiglione del Lago).\nIl 1969 vede il centauro ternano Campione Italiano Juniores della 250, sempre con una MotoBi. Promosso Seniores per la stagione 1970, corre in 250 e 350 con delle Yamaha private, ottenendo nel 1971 il quinto posto nel campionato italiano della quarto di litro e il secondo posto, sempre in 250, nel 1972. Nel 1972 Giansanti fece anche il suo esordio nel Motomondiale, arrivando ottavo al GP delle Nazioni con una Yamaha 250.\nNella stagione 1973 Giansanti fu ingaggiato dalla Morbidelli affiancando \u00c1ngel Nieto in 125. Con la ottavo di litro pesarese Giansanti corse solo due gare (Modena e Imola) ritirandosi in entrambi i casi; inoltre fu coinvolto nell'incidente costato la vita a Renzo Pasolini e Jarno Saarinen avvenuto durante il GP delle Nazioni, nel quale si frattur\u00f2 un braccio.\nRipresosi dai postumi dell'incidente, Giansanti corse sino alla seconda met\u00e0 degli anni settanta. Dopo aver visto esordire nelle competizioni suo figlio Mirko, \u00e8 diventato una presenza frequente nelle manifestazioni dedicate alle moto d'epoca."}
{"id": "4241326", "revid": "767487", "url": "https://it.wikipedia.org/wiki?curid=4241326", "title": "134419 Hippothous", "text": "134419 Hippothous \u00e8 un asteroide troiano di Giove del campo troiano. Scoperto nel 1998, presenta un'orbita caratterizzata da un semiasse maggiore pari a 5,2509763\u00a0UA e da un'eccentricit\u00e0 di 0,1784477, inclinata di 8,38750\u00b0 rispetto all'eclittica.\nL'asteroide \u00e8 dedicato a Ippotoo, uno dei figli di Priamo, re di Troia: fu maledetto dal padre dopo la morte di Ettore, sia perch\u00e9 questi si era fatto uccidere al posto suo e di altri troiani, sia perch\u00e9 egli aveva rubato capre e agnelli al proprio popolo."}
{"id": "4241330", "revid": "1573940", "url": "https://it.wikipedia.org/wiki?curid=4241330", "title": "Tybaertiella", "text": "Tybaertiella \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state reperite in Africa: la specie dall'areale pi\u00f9 ampio \u00e8 la T. krugeri, rinvenuta in varie localit\u00e0 del continente.\nTassonomia.\nPer la determinazione delle caratteristiche della specie tipo sono stati presi in considerazione gli esemplari di \"T. peniculifer\" .\nConsiderato un sinonimo anteriore di \"Locketia\" secondo la specie tipo \"Cnephalocotes convexus\" , a seguito di un lavoro di Locket &amp; Russell-Smith del 1980.\nA giugno 2012, si compone di tre specie:"}
{"id": "4241342", "revid": "228587", "url": "https://it.wikipedia.org/wiki?curid=4241342", "title": "Nogometni Klub \u0160iroki Brijeg 2008-2009", "text": ""}
{"id": "4241343", "revid": "767487", "url": "https://it.wikipedia.org/wiki?curid=4241343", "title": "181751 Phaenops", "text": "181751 Phaenops \u00e8 un asteroide troiano di Giove della campo troiano. Scoperto nel 1996, presenta un'orbita caratterizzata da un semiasse maggiore pari a 5,2205417\u00a0UA e da un'eccentricit\u00e0 di 0,0927948, inclinata di 15,97139\u00b0 rispetto all'eclittica.\nL'asteroide \u00e8 dedicato a Fenope, padre di Xanto e Toone."}
{"id": "4241345", "revid": "1310927", "url": "https://it.wikipedia.org/wiki?curid=4241345", "title": "Hrvatski \u0160portski Klub Zrinjski Mostar 2011-2012", "text": ""}
{"id": "4241351", "revid": "1573940", "url": "https://it.wikipedia.org/wiki?curid=4241351", "title": "Profesionalen Futbolen Klub Botev Plovdiv 2010-2011", "text": "Questa voce raccoglie le informazioni riguardanti il Profesionalen Futbolen Klub Botev Plovdiv nelle competizioni ufficiali della stagione 2010-2011.\nStagione.\nNella stagione 2010-2011, dopo esser stato espulso dalla A aFG nel corso della pausa invernale della stagione precedente, il Botev Plovdiv ha disputato la V AFG, terza serie del campionato bulgaro di calcio, terminando la stagione al primo posto con 112 punti conquistati in 38 giornate, frutto di 37 vittorie, 1 pareggio e zero sconfitte, venendo cos\u00ec promosso in B PFG.\nRosa.\n \n \n \n \n \n \n \n "}
{"id": "4241352", "revid": "1543377", "url": "https://it.wikipedia.org/wiki?curid=4241352", "title": "Imperial Gazetteer of England and Wales", "text": "La Imperial Gazetteer of England and Wales \u00e8 un dizionario topografico pubblicato per la prima volta tra il 1870 e il 1872, edito dal Reverendo John Marius Wilson. Esso contiene una dettagliata descrizione dell'Inghilterra e del Galles. Nei suoi sei volumi ci sono delle brevi descrizioni di ciascuna contea, citt\u00e0, borgo, parrocchia civile e diocesi, con i relativi dati politici e geografici.\nIl testo dell'Imperial Gazetteer \u00e8 disponibile online in due modi, a pagamento come immagini scansionate a pagamento sul sito web \"Ancestry\", e come testo accessibile gratuitamente e ricercabile su \"A Vision of Britain through Time\"."}
{"id": "4241354", "revid": "80030", "url": "https://it.wikipedia.org/wiki?curid=4241354", "title": "Cattedrale di Santa Maria Assunta (Siena)", "text": ""}
{"id": "4241358", "revid": "744331", "url": "https://it.wikipedia.org/wiki?curid=4241358", "title": "Profesionalen Futbolen Klub CSKA 2011-2012", "text": "Questa voce raccoglie le informazioni riguardanti il Profesionalen Futbolen Klub CSKA nelle competizioni ufficiali della stagione 2011-2012."}
{"id": "4241359", "revid": "287204", "url": "https://it.wikipedia.org/wiki?curid=4241359", "title": "149528 Sim\u00f3nrodr\u00edguez", "text": "149528 Sim\u00f3nrodr\u00edguez \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,1229622\u00a0UA e da un'eccentricit\u00e0 di 0,1997169, inclinata di 18,24019\u00b0 rispetto all'eclittica.\nL'asteroide \u00e8 dedicato a Sim\u00f3n Rodr\u00edguez, filosofo e sociologo dell'Ottocento."}
{"id": "4241360", "revid": "287204", "url": "https://it.wikipedia.org/wiki?curid=4241360", "title": "Lucio Dalla - Gli anni settanta", "text": "Lucio Dalla - gli anni settanta, \u00e8 una raccolta del cantautore bolognese uscita il 17 marzo del 1998. L'album contiene gran parte delle canzoni scritte dal musicista negli anni settanta. Le canzoni partono dai primi due album degli anni settanta, \"Terra di Gaibola\" e \"Storie di casa mia\", passando per il \"periodo Roversi\" per concludersi con i due album, interamente scritti da Dalla, \"Come \u00e8 profondo il mare\" e \"Lucio Dalla\", disco del 1979 e dunque ultimo per quanto riguarda gli anni settanta. La copertina su sfondo bianco presenta uno degli strumenti caratteristici del musicista ovvero un clarinetto, da sempre grande passione del cantautore."}
{"id": "4241361", "revid": "287204", "url": "https://it.wikipedia.org/wiki?curid=4241361", "title": "149528 Simonrodriguez", "text": ""}
{"id": "4241364", "revid": "643662", "url": "https://it.wikipedia.org/wiki?curid=4241364", "title": "Profesionalen Futbolen Klub Minjor Pernik 2011-2012", "text": ""}
{"id": "4241370", "revid": "2138421", "url": "https://it.wikipedia.org/wiki?curid=4241370", "title": "Sergio (arcivescovo)", "text": "Biografia.\nSergio fu l'ultimo arcivescovo di Ravenna capitale dell'Esarcato d'Italia. Eletto nel 744, sette anni dopo la citt\u00e0 fu occupata da Astolfo, re dei Longobardi (751).\nA lui \u00e8 attribuita la costruzione dell'edificio del monastero fondato (probabilmente dal predecessore Giovanni V) presso la Basilica di Sant'Apollinare in Classe.\nLo scontro con Roma.\nLa sede arcivescovile di Ravenna aveva giurisdizione sopra un vasto territorio, che andava dal Po ad Ancona (Esarcato di Ravenna e Pentapoli bizantina). Successivamente alla presa di Ravenna, Astolfo propose a Sergio di ribellarsi all'autorit\u00e0 pontificia, assicurandolo che lo avrebbe sostenuto. L'arcivescovo ravennate si alle\u00f2 con i Longobardi contro Roma, con l'obiettivo di ripristinare l'autocefalia dall'Urbe, che la Chiesa di Ravenna aveva mantenuto dal 666 (donazione dell'imperatore Costante II) al 681 (revoca di Costantino IV).\nIl tentativo non ebbe successo poich\u00e9 il re dei Franchi Pipino il Breve, alleato della Chiesa di Roma, nel 756 sconfisse in battaglia Astolfo e ferm\u00f2 i suoi progetti egemonici. Successivamente Sergio fu accusato di essere asceso all'episcopato violando il diritto canonico in quanto laico. Venne portato a Roma per essere sottoposto al giudizio di un sinodo. In sua assenza, il pontefice Stefano II, incaric\u00f2 due funzionari romani dell'amministrazione di Ravenna: il \"dux\" \"Eustachius\" insieme al diacono \"Philippus\".\nSergio fu liberato nel maggio 757, dal successore di Stefano II, papa Paolo I e rientr\u00f2 a Ravenna solo tra il 758 e il 759.\nSergio viene ricordato in una lettera datata 775 di papa Adriano I indirizzata a Carlo Magno, re dei Franchi, dove si lamenta che l'arcivescovo di Ravenna aveva fatto imprigionare l'inviato papale, il conte Domenico."}
{"id": "4241371", "revid": "1310927", "url": "https://it.wikipedia.org/wiki?curid=4241371", "title": "Profesionalen Futbolen Klub Lokomotiv Sofija 2011-2012", "text": ""}
{"id": "4241372", "revid": "1450446", "url": "https://it.wikipedia.org/wiki?curid=4241372", "title": "Non ho l'et\u00e0 (etichetta discografica)", "text": "Non Ho L'et\u00e0 (o, pi\u00f9 semplicemente, Maionchi records) \u00e8 una etichetta discografica italiana con sede a Milano.\nStoria dell'etichetta.\nNon ho l'et\u00e0 \u00e8 una societ\u00e0 di famiglia nata dall'impegno e dall'intuizione di Mara Maionchi e Alberto Salerno avvenuta dopo la chiusura dell'etichetta NISA con cui sono stati prodotti numerosi artisti."}
{"id": "4241374", "revid": "92723", "url": "https://it.wikipedia.org/wiki?curid=4241374", "title": "Profesionalen Futbolen Klub Montana 2010-2011", "text": "Rosa.\n "}
{"id": "4241376", "revid": "1714743", "url": "https://it.wikipedia.org/wiki?curid=4241376", "title": "John Windsor", "text": "Fu membro della famiglia reale britannica, figlio pi\u00f9 giovane di re Giorgio V e di Mary di Teck. Era affetto da epilessia e, di conseguenza, \u00e8 stato in gran parte nascosto agli occhi del pubblico.\nBiografia.\nPrimi anni.\nNacque in Sandringham House, Norfolk, Inghilterra. Al momento della sua nascita era sesto nella linea di successione al trono.\nIl principe fu battezzato il 3 agosto 1905 a Sandringham nella chiesa di Santa Maria Maddalena; i suoi padrini furono Carlo I di Portogallo, Costantino di Grecia e Sofia di Prussia (duca e duchessa di Sparta, suoi cugini), Haakon VII di Norvegia (suo cugino), Alice Maria di Sassonia-Coburgo-Gotha (sua cugina), il principe Johann di Schleswig-Holstein-Sonderburg-Gl\u00fccksburg (suo prozio) ed Alessandro Duff, primo duca di Fife (suo zio). Quattro dei cinque padrini (escluso il duca di Sparta) furono rappresentati dal padre, il principe del Galles, mentre la principessa Vittoria, sua zia, presenzi\u00f2 in vece delle due madrine.\nIl principe John ebbe la sua prima convulsione all'et\u00e0 di 4 anni. Non partecip\u00f2 all'incoronazione di suo padre come sovrano il 22 giugno 1911.\nVita a Wood Farm.\nAll'et\u00e0 di 12 anni, poich\u00e9 le sue condizioni di salute peggioravano, fu portato in una tenuta della famiglia a Wood Farm, assistito da un cuoco, una cameriera e la balia Charlotte Bill (chiamata in famiglia \"Lalla\"). Thomas Haverly, un cocchiere scelto per la sua affidabilit\u00e0, lo accompagnava in gite in campagna o al mare ed alla \"grande casa\" a Sandringham quando la sua famiglia era l\u00e0. Il suo tutore fu Henry Peter Hansell (1863\u20131935).\nI giocattoli di John includevano un'automobile a pedali ed un treno cavalcabile. Le foto lo mostrano in sella ad una bicicletta e ad un cavallo senza assistenza. Una parte del terreno fu usato come \"giardino del principe John\", con i giardinieri che lo aiutavano a curarlo. Ebbe anche la compagnia di Winifred Thomas, una ragazza dello Yorkshire che aveva all'incirca l'et\u00e0 del principe ed era affetta dall'asma, che l'aveva costretta ad essere portata da suo zio, che viveva in quelle campagne, a Sandringham. La delicatezza della ragazza probabilmente fece s\u00ec che la madre e la balia la vedessero come una buona compagna di John; per questo la incoraggiarono a fargli visita quasi tutti i giorni. John e Winifred andavano a passeggio e curavano il giardino assieme. Quando John si ammal\u00f2, Winifred stette accanto al suo letto con Charlotte Bill per leggergli qualcosa.\nMorte.\nDopo il suo tredicesimo compleanno, gli attacchi epilettici crebbero in frequenza e gravit\u00e0; tuttavia la sua morte improvvisa fu inaspettata.\nNelle prime ore del 18 gennaio 1919 (dal diario della regina):\n\u00abLalla Bill telefon\u00f2 da Wood Farm, Wolferton, (dicendo) che il nostro povero caro Johnnie \u00e8 morto improvvisamente dopo uno dei suoi attacchi. La notizia mi diede un grande shock, anche se per l'anima agitata del bambino la morte \u00e8 stata una grande liberazione. Ho recato la notizia a Giorgio e siamo andati in automobile a Wood Farm. Trovai la povera Lalla molto rassegnata ma affranta. Il piccolo Johnnie giaceva con aria molto pacifica... per lui questa \u00e8 una grande liberazione, la sua malattia stava peggiorando a pari passo con la sua crescita e quindi si \u00e8 risparmiato molte sofferenze. Non posso dire quanto siamo grati a Dio per averlo preso in un modo cos\u00ec pacifico, ha solo dormito tranquillamente ... nessun dolore, nessuna lotta, solo pace per il povero piccolo spirito inquieto che era stato motivo di una grande preoccupazione per noi per molti anni fin dal suo quarto anno d'et\u00e0.\u00bb\nDopo la sua sepoltura, avvenuta il 21 gennaio 1919 nella chiesa di Santa Maria Maddalena a Sandringham. la regina scrisse:\n\u00abMarted\u00ec, 21 gennaio 1919. Canon Dalton e il Dr Brownhill condussero la cerimonia, che fu terribilmente triste e toccante. Molta della nostra gente e gli abitanti del villaggio erano presenti. Abbiamo ringraziato tutti coloro che servirono John, che si sono dimostrati cos\u00ec buoni e fedeli a lui.\u00bb Alcuni giorni dopo aggiunse \u00abMi manca veramente molto il caro figlio\u00bb.\nLa regina diede a Winifred un certo numero di libri di John, con la scritta \"In memoria del nostro caro piccolo Principe\".\nLa vita di John \u00e8 stata oggetto di un dramma televisivo strutturato in due parti e chiamato \"The Lost Prince\", cos\u00ec come del documentario andato in onda su Channel 4 chiamato \"Prince John: The Windsors' Tragic Secret\"."}
{"id": "4241383", "revid": "599013", "url": "https://it.wikipedia.org/wiki?curid=4241383", "title": "Kevin Butler", "text": "Carriera professionistica.\nNelle sue undici stagioni coi Bears, Butler divenne il leader di tutti i tempi della franchigia con 1.116 punti segnati, superando facilmente i 750 punti segnati da Walter Payton. Butler fu parte della grande formazione dei Chicago Bears che nel 1985 vinse il Super Bowl XX, stabilendo il record NFL per un rookie con 144 punti segnati durante la stagione (superato nel 2014 da Cody Parkey dai Philadelphia Eagles) e calciando tre field goal nel Super Bowl. Il suo soprannome durante i suoi anni coi Bears era \"Butthead.\"\nSi racconta che Butler chiam\u00f2 la sua promessa sposa durante il training camp (che si svolge nel mese di agosto) a Platteville, Wisconsin e le spieg\u00f2 che \"dobbiamo cambiare la data delle nostre nozze, perch\u00e9 giocheremo il Super Bowl ed \u00e8 il 26 gennaio\".\nQuando fu svincolato dai Bears dopo la stagione 1995, era rimasto l'ultimo giocatore superstite della squadra del Super Bowl XX. Butler termin\u00f2 le sue 13 stagioni nella segnando 265 field goal su 361(73%), 413 extra point su 426 per un totale di 1.208 punti."}
{"id": "4241384", "revid": "666668", "url": "https://it.wikipedia.org/wiki?curid=4241384", "title": "Diego Cavinato", "text": "Carriera.\nClub.\nHa iniziato a giocare a calcio a 11 all'et\u00e0 di 10 anni nella squadra della sua citt\u00e0. A 16 anni passa al calcio a 5 in una squadra della zona dove abitava, ed \u00e8 rimasto per tre stagioni. In seguito si trasfer\u00ec a Rio Grande do Sul e nel 2006 approda in Italia ad Augusta dove ho giocato per 4 stagioni. Nel 2010 passa all'Asti dove nella stagione 2011/12 vince il suo primo trofeo: la Coppa Italia. Dopo quattro stagioni consecutive in Piemonte, il 4 luglio 2014 l'Acqua e Sapone ufficializza il suo acquisto.\nNazionale.\nViene convocato per la prima volta nella nazionale italiana nel 2010. \u00c8 poi convocato alla Futsal Continental Cup 2014, torneo amichevole ospitato dal Kuwait."}
{"id": "4241387", "revid": "247222", "url": "https://it.wikipedia.org/wiki?curid=4241387", "title": "Try (P!nk)", "text": ""}
{"id": "4241396", "revid": "1543377", "url": "https://it.wikipedia.org/wiki?curid=4241396", "title": "Tutume", "text": "Tutume \u00e8 uno dei cinque sottodistretti del distretto Centrale nel Botswana."}
{"id": "4241397", "revid": "562499", "url": "https://it.wikipedia.org/wiki?curid=4241397", "title": "U.S. Pergolettese 1932", "text": ""}
{"id": "4241398", "revid": "287204", "url": "https://it.wikipedia.org/wiki?curid=4241398", "title": "Maury Buford", "text": "Carriera professionistica.\nBudford fu scelto nel corso dell'ottavo giro del Draft 1982 dai San Diego Chargers. Rimase in California per tre stagioni fino al 1984. Nel 1985 pass\u00f2 ai Chicago Bears che terminarono l'annata 15-1 e giunsero fino al Super Bowl XX dove sconfissero i New England Patriots per 46-10. Buford rimase a Chicago fino alla stagione 1986. Nel 1987 rimase inattivo, tornando nella lega nel 1988 coi New York Giants dove trascorse una sola stagione. Buford concluse la carriera nel 1991 tornando le ultime tre stagioni ai Bears."}
{"id": "4241400", "revid": "767487", "url": "https://it.wikipedia.org/wiki?curid=4241400", "title": "Nationale Sluitingsprijs 2012", "text": "La Nationale Sluitingsprijs 2012, settantanovesima edizione della corsa e valida come evento dell'UCI Europe Tour 2012 categoria 1.1, si svolse il 9 ottobre 2012, su un percorso di 183,6\u00a0km. Fu vinta dall'olandese Wim Stroetinga, al traguardo con il tempo di 3h55'06\" alla media di 46,85\u00a0km/h.\nAl traguardo di Putte 137 ciclisti portarono a termine il percorso."}
{"id": "4241401", "revid": "132266", "url": "https://it.wikipedia.org/wiki?curid=4241401", "title": "IMO STCW", "text": ""}
{"id": "4241403", "revid": "132266", "url": "https://it.wikipedia.org/wiki?curid=4241403", "title": "STCW 95", "text": ""}
{"id": "4241405", "revid": "132266", "url": "https://it.wikipedia.org/wiki?curid=4241405", "title": "STCW 2010", "text": ""}
{"id": "4241406", "revid": "253269", "url": "https://it.wikipedia.org/wiki?curid=4241406", "title": "Otto Wallburg", "text": " Deportato ad Auschwitz, vi mor\u00ec nell'ottobre del 1944.\nBiografia.\nNato a Berlino, era il quarto figlio di un banchiere. Dopo le scuole superiori e un lavoro di apprendista, fece il suo debutto teatrale nel 1909, nel \"Faust\" di Goethe al Reinhardt Deutscher Theater.\nDurante la prima guerra mondiale, ottenne la croce di ferro per il valor militare. Ferito gravemente al fronte, torn\u00f2 al teatro nell'aprile 1916. In seguito, dopo aver tentato senza successo di fare il regista, prosegu\u00ec la sua carriera di attore diventando uno dei pi\u00f9 popolari comici di cabaret, apparendo pi\u00f9 volte all'Astoria di Francoforte.\nNel 1926, venne assunto al Deutsches Theater di Max Reinhardt a Berlino. Allo stesso anno risale anche il suo esordio cinematografico in \"Die Abenteuer eines Zehnmarkscheines\", un film drammatico diretto da Berthold Viertel. Dopo diversi film muti, non incontr\u00f2 alcun problema nel passaggio al sonoro e divenne una presenza costante nel cinema tedesco, girando una serie di commedie.\nFu Otto Siedler nella prima assoluta di \"Al cavallino bianco\" l'8 novembre 1930 al Gro\u00dfes Schauspielhaus di Berlino con Paul H\u00f6rbiger, Camilla Spira, Max Hansen (tenore) e Siegfried Arno.\nAll'avvento del nazismo, nel gennaio 1933, Wallburg - che era ebreo - perse il suo contratto con l'UFA e, subito dopo, anche il suo lavoro a teatro a Berlino. L'anno dopo, riusc\u00ec a recitare per un breve periodo a Francoforte, ma poi prese la decisione di andarsene dalla Germania. Si trasfer\u00ec con la famiglia in Austria dove conobbe Joe Pasternak dell'Universal.\nDopo l'annessione dell'Austria nel marzo 1938, l'attore fugg\u00ec attraverso la Francia, arrivando nei Paesi Bassi. Ad Amsterdam, lavor\u00f2 con Kurt Gerron e Rudolf Nelson al Theater Joodsche Schouwberg, un cabaret ebraico. Nel maggio del 1940, i Paesi Bassi furono occupati dalle truppe tedesche. Wallburg cerc\u00f2 di fuggire, ma venne arrestato in seguito a una denuncia.\nVenne deportato ad Auschwitz dove, alla fine dell'ottobre 1944, venne ucciso nelle camere a gas del campo di concentramento nazista."}
{"id": "4241412", "revid": "287204", "url": "https://it.wikipedia.org/wiki?curid=4241412", "title": "Kloko\u010dov (Repubblica Ceca)", "text": "Kloko\u010dov \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4241415", "revid": "1544050", "url": "https://it.wikipedia.org/wiki?curid=4241415", "title": "Organo della chiesa di San Pancrazio a Neuenfelde", "text": "Con organo della chiesa di San Pancrazio ci si riferisce a un organo monumentale costruito da Arp Schnitger a Neuenfelde, un quartiere di Amburgo, in Germania.\nStoria.\nLa chiesa di San Pancrazio venne ampliata nel 1682, e, nello stesso anno, il celebre organaro Arp Schnitger ricevette l'incarico di costruirne l'organo, in sostituzione di uno strumento dotato di un manuale e 14 registri realizzato da Hans Christoph Fritzsche nel 1672-73, giudicato ormai insufficiente. Schnitger realizz\u00f2 un organo con due manuali, pedaliera e 34 registri, terminando il lavoro nel 1688. Il nuovo strumento venne cos\u00ec apprezzato che i superiori della chiesa, come ringraziamento, riservarono uno stallo personale ad Arp Schnitger e gli diedero il permesso, dopo la sua morte, di essere sepolto all'interno della chiesa.\nNel corso del tempo lo strumento venne sottoposto a regolare manutenzione, ma fu anche oggetto di numerose manipolazioni che ne alterarono, secondo i diversi gusti estetico-musicali del momento, le caratteristiche foniche. Nel 1750 Jakob Albrecht rimosse il regale di Schnitger dal r\u00fcckpositiv, rimpiazzandolo con il cromorno preso dall'oberwerk. Inoltre, install\u00f2 nell'oberwerk una vox humana. Nel 1867 l'organaro Johann Hinrich R\u00f6ver sostitu\u00ec il r\u00fcckpositiv con un hinterwerk, senza per\u00f2 manomettere il somiere. Nel 1886 Heinrich R\u00f6ver sostitu\u00ec la mistura, il cimbalo e la vox humana dell'oberwerk e la mistura e il cornetto della pedaliera.\nNel 1926, tuttavia, Emil Kemper e Hans Henny Jahnn riportarono lo strumento a una condizione vicina al suo stato originario, ricostruendo il r\u00fcckpositiv. Nel 1938 Paul Ott mont\u00f2 una nuova mistura e sistem\u00f2 i registri ad ancia, e, nel 1939-1940, Karl Kemper riutilizz\u00f2 alcune vecchie canne per l'organo della chiesa di Sant'Egidio a Lubecca.\nRudolf von Beckerath, nel 1951, ripar\u00f2 i somieri. Paul Ott intervenne nuovamente nel 1955, effettuando alcune piccole riparazioni e una pulizia generale. Attualmente l'organo si trova in condizioni insoddisfacenti: il suono, a causa dei numerosi interventi, \u00e8 molto disomogeneo, l'intonazione \u00e8 precaria e ci sono diversi problemi con la catenacciatura. Per cercare di risolvere questi inconvenienti, i superiori della chiesa si sono rivolti all'organaro Kristian Wegscheider, il quale, nel 2012, ha iniziato un nuovo restauro.\nCaratteristiche tecniche.\nLa trasmissione \u00e8 interamente meccanica, l'aria \u00e8 fornita da sei mantici a cuneo, la pressione del vento \u00e8 di 68 mm in colonna d'acqua, il corista del La corrisponde a 469 Hz e il temperamento \u00e8 mesotonico modificato basato su sei quinte ridotte di 1\u20445 di comma pitagorico su Fa, Do, Sol, La, Mi e Si. La quinta Re-La e le quattro quinte rimanenti sono pure, l'intervallo Mib-Sib \u00e8 eccedente di 1\u20445 di comma pitagorico. La disposizione fonica \u00e8 la seguente:"}
{"id": "4241419", "revid": "287204", "url": "https://it.wikipedia.org/wiki?curid=4241419", "title": "Knyk", "text": "Knyk \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4241421", "revid": "116867279", "url": "https://it.wikipedia.org/wiki?curid=4241421", "title": "Maria di Hannover (1849-1904)", "text": "Biografia.\nMaria \u00e8 nata ad Hannover. Lei ebbe il titolo di principessa con il titolo di Altezza Reale nel Regno di Hannover. Nel Regno Unito, aveva il titolo di principessa con il titolo di Sua Altezza come pronipote, in linea maschile, di Re Giorgio III.\nNel 1866 il padre di Maria fu deposto come re di Hannover. Maria e sua madre rimasero ad Hannover per oltre un anno, residente a Schloss Marienburg, fino a quando non and\u00f2 in esilio in Austria nel mese di luglio 1867. Alla fine la famiglia si stabil\u00ec a Gmunden.\nProspettive di matrimonio.\nMaria visit\u00f2 l'Inghilterra con la sua famiglia nel maggio 1876, e di nuovo, dopo la morte del padre, nel giugno del 1878. Sua sorella Federica si trasfer\u00ec in Inghilterra, dove si spos\u00f2, ma Maria fece ritorno a Gmunden dove rimase sola e visse con sua madre a Schloss Cumberland (dal nome del titolo britannico ducale di suo padre). Un giornale americano sugger\u00ec che Maria avesse rifiutato due volte una proposta di matrimonio dal terzo figlio della regina Vittoria, il duca di Connaught.\nMorte.\nMaria mor\u00ec a Gmunden, all'et\u00e0 di 54 anni. Il suo funerale fu celebrato il giorno dopo la sua morte; due giorni dopo la nipote, la principessa Alessandra di Hannover e Cumberland, spos\u00f2 il granduca Federico Francesco IV di Meclemburgo-Schwerin. Maria \u00e8 sepolta nel mausoleo di famiglia a Schloss Cumberland accanto a sua madre, che gli sopravvisse tre anni."}
{"id": "4241424", "revid": "767487", "url": "https://it.wikipedia.org/wiki?curid=4241424", "title": "XtraDB", "text": "XtraDB \u00e8 un fork dello storage engine InnoDB sviluppato e mantenuto da Percona. Esso \u00e8 completamente compatibile con il progetto originale, il cui codice viene costantemente importato ad ogni nuova versione. In pi\u00f9 comprende una serie di bug fix e di funzionalit\u00e0 aggiuntive. XtraDB \u00e8 presente per default in MariaDB e in Percona Server, in luogo del progetto originale - che invece \u00e8 lo storage engine predefinito in MySQL e pu\u00f2 comunque essere compilato in tali software.\nXtraDB \u00e8 propriet\u00e0 di Percona, mentre InnoDB \u00e8 propriet\u00e0 di Oracle Corporation. La licenza, ereditata da InnoDB, \u00e8 la GNU GPL versione 2.\nPrincipali funzionalit\u00e0.\nCome per lo Storage Engine originale, i motivi principali per utilizzare XtraDB come motore di memorizzazione dei dati sono il supporto alle transazioni (SQL e XA) e il supporto alle chiavi esterne.\nUn vantaggio di XtraDB \u00e8 quello di essere pienamente compatibile con InnoDB, nonostante le funzionalit\u00e0 aggiunte.\nEcco alcune funzionalit\u00e0 specifiche di XtraDB:"}
{"id": "4241425", "revid": "287204", "url": "https://it.wikipedia.org/wiki?curid=4241425", "title": "Kochanov", "text": ""}
{"id": "4241427", "revid": "154326", "url": "https://it.wikipedia.org/wiki?curid=4241427", "title": "Principe John del Regno Unito", "text": ""}
{"id": "4241430", "revid": "287204", "url": "https://it.wikipedia.org/wiki?curid=4241430", "title": "Kojetin", "text": ""}
{"id": "4241437", "revid": "110157", "url": "https://it.wikipedia.org/wiki?curid=4241437", "title": "Kojet\u00edn (Vyso\u010dina)", "text": "Kojet\u00edn \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4241441", "revid": "298229", "url": "https://it.wikipedia.org/wiki?curid=4241441", "title": "Serie A1 2011 (canoa polo maschile)", "text": "La serie A1 2011 \u00e8 stata la seconda divisione del 19\u00ba Campionato italiano maschile di canoa polo dall'introduzione del regolamento ICF."}
{"id": "4241443", "revid": "1543377", "url": "https://it.wikipedia.org/wiki?curid=4241443", "title": "Tour de Vend\u00e9e 2012", "text": "Il Tour de Vend\u00e9e 2012, quarantunesima edizione della corsa e valida come evento del circuito UCI Europe Tour 2012 categoria 1.HC, si svolse il 14 ottobre 2012 per un percorso totale di 203,5\u00a0km. Fu vinta dall'olandese Wesley Kreder che giunse al traguardo con il tempo di 4h13'08\" alla media di 48,23\u00a0km/h.\nAl traguardo 69 ciclisti portarono a termine il percorso."}
{"id": "4241450", "revid": "1684799", "url": "https://it.wikipedia.org/wiki?curid=4241450", "title": "Kouty (Havl\u00ed\u010dk\u016fv Brod)", "text": "Kouty \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4241451", "revid": "287204", "url": "https://it.wikipedia.org/wiki?curid=4241451", "title": "159776 Eduardor\u00f6hl", "text": "159776 Eduardor\u00f6hl \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,5749448\u00a0UA e da un'eccentricit\u00e0 di 0,2098425, inclinata di 14,03035\u00b0 rispetto all'eclittica.\nL'asteroide \u00e8 dedicato a Eduardo R\u00f6hl, scienziato venezuelano umanista e imprenditore; noto anche per le sue ricerche in climatologia, meteorologia, ornitologia, astronomia, storia e geografia."}
{"id": "4241452", "revid": "1442080", "url": "https://it.wikipedia.org/wiki?curid=4241452", "title": "Federica di Hannover (1848-1926)", "text": "Dopo il suo matrimonio, ha vissuto per lo pi\u00f9 in Inghilterra, dove era un membro di spicco della societ\u00e0.\nBiografia.\nNacque il 9 gennaio 1848 a Hannover, figlia maggiore del re Giorgio V di Hannover e di sua moglie, la principessa Maria di Sassonia-Altenburg. Ebbe il titolo di principessa con il trattamento di \"sua altezza reale\" a Hannover. Nel Regno Unito ebbe il titolo di principessa con il trattamento di sua Altezza essendo pronipote di re Giorgio III.\nNel gennaio del 1866, il primo ministro di Prussia Otto von Bismarck avvi\u00f2 trattative con Hannover, rappresentato dal conte Platen-Hallermund, per un possibile matrimonio tra Federica e il principe Alberto di Prussia. Questo progetto non si realizz\u00f2 e la tensione tra Hannover e Prussia crebbe, avendo come risultato la guerra austro-prussiana (14 giugno - 23 agosto 1866).\nNel 1866, il padre di Federica fu deposto come re di Hannover. Alla fine la famiglia si stabil\u00ec a Gmunden in Austria, dove possedeva schloss Cumberland (che dava il nome per il titolo ducale britannico). Federica visit\u00f2 l'Inghilterra con la sua famiglia nel maggio 1876, e di nuovo, dopo la morte del padre, nel giugno del 1878.\nMatrimonio.\nFederica venne corteggiata da suo cugino di secondo grado, il principe Leopoldo, duca di Albany (con il quale poi rest\u00f2 amica per tutta la vita), e da Alessandro d'Orange-Nassau. Federica, tuttavia, era innamorata del barone Alfonso von Pawel-Rammingen (1843-1932), figlio di un funzionario del governo del ducato di Sassonia-Coburgo-Gotha. Alfonso aveva servito come scudiero al padre di Federica ed era stato naturalizzato come cittadino britannico il 19 marzo 1880 e, il 24 aprile 1880 si sposarono. Il matrimonio ebbe luogo nel Castello di Windsor, presieduto dal vescovo di Oxford. La sorella di Alfonso, Anna, era sposata con il barone Oswald von Coburg, figlio di un figlio illegittimo del principe Ernesto Federico di Sassonia-Coburgo-Saalfeld (terzo figlio di Ernesto Federico, duca di Sassonia-Coburgo-Saalfeld).\nDopo il loro matrimonio, vissero in un appartamento al palazzo di Hampton Court. L'appartamento era nella parte sud-ovest dell'ala ovest del palazzo nella suite precedentemente chiamata \"alloggi Housekeeper signora\". Federica e Alfonso ebbero una figlia, nata e morta a Hampton Court Palace, Vittoria Georgina Beatrice Maud Anna (7 marzo 1881 - 27 marzo 1881). Fu sepolta nella cappella dell'Albert Memorial di San Giorgio al castello di Windsor. \nFederica e Alfonso furono spesso ospiti al castello di Windsor e a Osborne House.\nUltimi anni e morte.\nInsieme al marito continu\u00f2 a vivere una parte dell'anno in Inghilterra, ma in seguito passarono la maggior parte del tempo a Biarritz, in Francia , dove avevano in precedenza espatriato e dove possedevano villa Mouriscot.\nFederica mor\u00ec nel 1926 a Biarritz. Fu sepolta nella cripta reale della cappella di San Giorgio al castello di Windsor."}
{"id": "4241453", "revid": "287204", "url": "https://it.wikipedia.org/wiki?curid=4241453", "title": "159776 Eduardorohl", "text": ""}
{"id": "4241461", "revid": "767487", "url": "https://it.wikipedia.org/wiki?curid=4241461", "title": "Kozlov (Havl\u00ed\u010dk\u016fv Brod)", "text": "Kozlov \u00e8 un comune della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "4241506", "revid": "1501558", "url": "https://it.wikipedia.org/wiki?curid=4241506", "title": "Mark of the Ninja", "text": "Mark of the Ninja \u00e8 un videogioco d'azione a scorrimento orizzontale sviluppato dalla Klei Entertainment e pubblicato dalla Microsoft Studios. \u00c8 stato annunciato il 28 febbraio 2012 ed in seguito pubblicato per Xbox 360 via Xbox Live Arcade il 7 settembre 2012, e poi per Microsoft Windows il 16 ottobre dello stesso anno. L'anno dopo, il gioco \u00e8 uscito per Linux e Mac OS X. Nel 2018, il gioco \u00e8 uscito anche per Nintendo Switch, PlayStation 4 e Xbox One.\nTrama.\nLa storia inizia con l'irruzione da parte di forze armate nel dojo del clan ninja Hisomu, celatosi fino ad oggi al mondo moderno. Il protagonista, un ninja senza nome, che sta riposando dopo aver ricevuto un tatuaggio Irezumi, viene svegliato da una ninja di nome Ora, e interviene per salvare il suo maestro Azai e altri membri del clan dagli assalitori, che per\u00f2 hanno accusato Azai di furto. Azai racconta al protagonista del potere del suo tatuaggio e la leggenda che lo riguarda, spiegando che l\u2019inchiostro usato deriva da uno speciale fiore del deserto e che, una volta assorbito dal corpo, affina enormemente sensi e riflessi, condannando per\u00f2 il portatore ad una lenta caduta verso la pazzia. In un lontano passato, il primo ninja Hisomu che ricevette tale marchio divenne incredibilmente pericoloso, e sempre pi\u00f9 squilibrato, portando ad un lungo regno del terrore che termin\u00f2 solo con la sua dipartita. Di conseguenza, per ricevere il marchio, un ninja deve giurare di commettere seppuku una volta che la pazzia inizia a presentarsi.\nDopo che il protagonista riceve il suo secondo tatuaggio, viene incaricato insieme ad Ora di vendicarsi della compagnia militare privata responsabile dell'attacco al dojo, ossia una societ\u00e0 chiamata Hessian, guidata da un plutocrate senza scrupoli proveniente dall'Europa orientale chiamato Conte Karajan. Nel frattempo, l'artista horishi Dosan si dichiara preoccupato riguardo della qualit\u00e0 dell'inchiostro usato e promette di indagare e capire perch\u00e9 Azai non gli abbia fornito delle nuove scorte. Il protagonista riesce ad infiltrarsi nel quartier generale della divisione regionale asiatica della Hessian e a assassinare il Caporale Kelly, il membro della compagnia che aveva guidato l'attacco al dojo, e usa un dispositivo di tracciamento GPS per seguire Karajan al suo castello nell'Europa Orientale e ucciderlo. Al loro ritorno a casa per\u00f2, il protagonista e Ora vengono a conoscenza che il loro clan ha rubato una gran quantit\u00e0 di equipaggiamento militare con tecnologie avanzate dalla Hessian, facendo capire ai due che il piano di Azai era di derubare Karajan e rimpiazzare l\u2019antico addestramento chiamato \"Cammino Hisomu\", con un approccio pi\u00f9 moderno e tecnologico allo spionaggio. Invece di commettere seppuku, il protagonista fugge con Ora per trovare Dosan, il quale informa i due con un messaggio spiegando che \u00e8 partito alla ricerca del misterioso fiore del deserto.\nSeguendo le sue tracce, il protagonista e Ora scoprono che Dosan \u00e8 stato catturato da alcuni criminali, i quali lo tengono in ostaggio in una citt\u00e0 medio-orientale devastata dalla guerra per farsi tatuare con le rimanenti scorte di inchiostro. Una volta liberato, Dosan spiega che il fiore dai cui petali si ricava l\u2019inchiostro sumi si \u00e8 estinto, e sembra che lo fosse gi\u00e0 nel momento in cui arrivarono le ultime scorte di inchiostro al clan Hisomu. Come rivelato da alcune pergamene nascoste che ripercorrono la storia del clan, Azai stesso fall\u00ec nel difendere i fiori quando la regione nativa della pianta venne occupata dai criminali. Azai, disonorato ma guidato dalla volont\u00e0 di far sopravvivere il clan ora che la sua fonte di potere era perduta, nascose il suo fallimento e progett\u00f2 il furto alla Hessian per rifornire il clan con equipaggiamenti militari all\u2019avanguardia, e ordin\u00f2 poi che il restante inchiostro fosse usato per marchiare un ultimo ninja, la cui forza avrebbe permesso di derubare la compagnia militare e salvare cos\u00ec il clan a spese della Hessian. A questo punto Dosan usa il rimanente inchiostro per completare il tatuaggio del protagonista, ma i tre subiscono un'imboscata per mano un ninja high-tech mandato da Azai, che riesce a sparare e uccidere Dosan nel momento in cui lui e il protagonista si danno alla fuga.\nRimasto senza il suo equipaggiamento, abbandonato durante la precipitosa ritirata, il protagonista, affetto da allucinazioni, usa i suoi riflessi sovrumani, derivanti dall\u2019ultimo marchio ricevuto, per scampare dalla morte ai danni sia dei criminali sia degli inviati Hisomu, riuscendo a tornare in Giappone con Ora, che consiglia al protagonista di uccidere Azai colpevole di essersi disonorato per non aver mantenuto l'antica tradizione del clan. Usando le sue abilit\u00e0 ormai soprannaturali, il protagonista riesce a superare le nuove difese tecnologiche del dojo Hisomu, e raggiungere Azai nel suo giardino. Al sopraggiungere di Ora, che intima al protagonista di uccidere il suo vecchio maestro, Azai stesso sostiene di non essere in grado di vedere la compagna ninja, suggerendo che ella stessa sia un sintomo dell\u2019imminente pazzia che prender\u00e0 il sopravvento della mente del protagonista, insistendo che quest'ultimo onori la sua promessa di uccidersi prima di perdere la ragione. Improvvisamente preda di insicurezza, il protagonista viene rassicurato da Ora che Azai sta mentendo per ingannarlo, e lo esorta a portare a termine la sua missione ed epurare il clan Hisomu dal disonore arrecato dalle azioni di Azai. Recuperata la spada rituale, il protagonista sperimenta un breve attacco psicotico, nel quale rivive simbolicamente gli eventi successivi al ricevimento del Marchio. Si ritrova infine in un giardino, di fronte ad entrambi Ora e Azai, quest'ultimo che si inchina e posa la sua spada di fronte a s\u00e9, aspettando la scelta del protagonista.\nSe il giocatore sceglie di uccidere Azai, segue un altro episodio psicotico, nel quale il ninja uccide il suo maestro e diventa il tiranno Hisomu della leggenda, fondendosi silenziosamente alle tenebre con un veloce colpo di spada. Se il giocatore decide invece di uccidere Ora, il ninja si sventra con la spada rituale e Ora si dissolve nel nulla, lasciando esalare al protagonista il suo ultimo respiro morendo.\nModalit\u00e0 di gioco.\n\"Mark of the Ninja\" \u00e8 un videogioco stealth-platform 2D nel quale il personaggio controllato dal giocatore deve attraversare una serie di ambienti cercando di non essere visto dalle guardie presenti nei livelli. Questi infatti presentano aree illuminate e aree buie nelle quali il personaggio \u00e8 visibile ai nemici nelle prime e invisibile nelle seconde, anche se passare entro una certa distanza da un nemico fa s\u00ec che il giocatore venga individuato indipendentemente dall'illuminazione. Anche diversi suoni, come ad esempio la corsa del personaggio, possono rivelare la posizione del personaggio e vengono rappresentati visivamente da un cerchio in rapida espansione dal punto di emissione del suono. Nel videogioco inoltre, viene impiegata una meccanica di campo visivo insolita per un videogioco platform, in quanto i nemici invisibili al personaggio sono anche invisibili al giocatore, sebbene i loro suoni siano rappresentati sullo schermo allo stesso modo di quelli del personaggio del giocatore.\nAvvicinandosi ai nemici senza essere scoperto, il personaggio \u00e8 in grado di eseguire un'uccisione con un unico colpo. Per facilitarsi il compito, il giocatore pu\u00f2 distruggere le fonti di luce, nascondersi dietro oggetti, passare attraverso grate e pertugi inaccessibili ai nemici. Se si viene rilevati dai nemici, \u00e8 necessario fuggire e rimanere nascosti per un determinato periodo di tempo, dopo il quale i nemici torneranno ai loro percorsi di pattuglia originali e sar\u00e0 possibile ucciderli di nuovo con un unico colpo. Sebbene sia possibile combattere corpo a corpo con l'obiettivo di mettere fuori combattimento un nemico, nel farlo si rischia di essere ucciso a propria volta, nonch\u00e9 di allertare nemici vicini. I nemici reagiscono ai cambiamenti nell\u2019ambiente circostante e a ci\u00f2 che accade ad altri nemici: suoneranno infatti un allarme se individuano inequivocabilmente il personaggio del giocatore o trovano un corpo in modo da avvisare tutti i nemici nell'area e impedire loro di tornare alle loro ronde di pattuglia precedenti; se sentono un suono o intravedono il personaggio del giocatore diventano sospettosi, mostrando un punto interrogativo sulla loro testa, cercando attivamente il personaggio del giocatore fino a quando si convincono che non sia effettivamente presente. Il giocatore pu\u00f2 anche decidere di spaventarli attraverso tattiche terroristiche uccidendo e mostrando i corpi ai nemici in modo terrificante, come lasciare un nemico strangolato che ciondola da un trespolo o lanciare un cadavere contro un nemico vivo ignaro, il quale, mostrando un punto esclamativo sopra la testa, urler\u00e0, inciamper\u00e0 o sparer\u00e0 freneticamente a tutto ci\u00f2 che li spaventa o sorprende.\nIl giocatore riceve punti nell\u2019eseguire una variet\u00e0 di azioni come uccisioni silenziose, passare inosservato, impedire la scoperta di corpi, terrorizzare gli avversari per creare scompiglio e raggiungere obiettivi opzionali come il recupero di manufatti e una serie di haiku che raccontano la storia del clan ninja. Questo punteggio viene ridotto quando viene fatto scattare un allarme dalle guardie nemiche. A seconda delle prestazioni del giocatore nei livelli, si guadagna onore e si completano i sigilli che vengono utilizzati per acquistare o potenziare abilit\u00e0 e armi e sbloccare anche costumi alternativi. I giocatori ottengono onore raggiungendo un punteggio specifico in ogni fase, raccogliendo i rotoli segreti e completando gli obiettivi speciali presenti in ogni fase. Alcuni rotoli sono ottenuti attraverso sfide segrete, in cui il giocatore viene trasportato in una stanza speciale per risolvere un puzzle."}
{"id": "4241507", "revid": "1318658", "url": "https://it.wikipedia.org/wiki?curid=4241507", "title": "Ta\u00e7a de Portugal 1973-1974", "text": "La Ta\u00e7a de Portugal 1973-1974 fu la 34\u00aa edizione della Coppa di Portogallo. La squadra vincitrice fu per la nona volta lo Sporting che nel derby di Lisbona della finale sconfisse i rivali cittadini del Benfica per 2-1.\nSquadre partecipanti.\nIn questa edizione erano presenti:"}
{"id": "4241511", "revid": "729019", "url": "https://it.wikipedia.org/wiki?curid=4241511", "title": "Aeroporto di Biggin Hill", "text": "L'Aeroporto di Biggin Hill (IATA: BQH, ICAO: EGKB) o Aeroporto di Londra-Biggin Hill, \u00e8 un aeroporto civile situato a Biggin Hill, nel Borough di Bromley a Londra, a 12 nm (22 km; 14 mi) a sud-sud-est della Central London. L'aeroporto era precedentemente conosciuto come base della Royal Air Force RAF Biggin Hill, ed una piccola parte dello scalo ha ancora questa designazione.\nBiggin Hill \u00e8 principalmente conosciuto per il suo ruolo durante la Battaglia d'Inghilterra nella seconda guerra mondiale, rappresentando una delle principali basi per i caccia che difendevano Londra ed il sud-est dell'Inghilterra dagli attacchi dei bombardieri nemici.\nOggi l'aeroporto ha una licenza ordinaria della Civil Aviation Authority che permette voli per trasporto di passeggeri o per addestramento al volo. \u00c8 specializzato in aviazione generale, e gestisce voli privati e grandi business jet. Al momento non vengono operati collegamenti di linea."}
{"id": "4241517", "revid": "767487", "url": "https://it.wikipedia.org/wiki?curid=4241517", "title": "Lucio Dalla - Gli anni sessanta", "text": "Lucio Dalla - Gli anni sessanta \u00e8 una raccolta di Lucio Dalla, pubblicata nel 2002. La compilation rappresenta la prima antologia di brani del cantante riguardante esclusivamente il periodo degli anni sessanta. Presenti nella lista le due canzoni presentate ai rispettivi Festival di Sanremo 1966 e 1967, \"Paff...bum!\" e \"Bisogna saper perdere\". Inoltre nell'album \u00e8 presente la canzone del suo primo 45 giri, \"Lei (non \u00e8 per me)\" e la cover \"Questa sera come sempre\", dall'originale \"Crying Time\", dell'artista Buck Owens e portata al successo anni prima da Ray Charles. La caratteristica copertina raffigura un giovane Lucio Dalla vestito da giocatore di baseball, nell'atto di lanciare la palla."}
{"id": "4241522", "revid": "1305772", "url": "https://it.wikipedia.org/wiki?curid=4241522", "title": "Ikki (videogioco)", "text": " \u00e8 un videogioco arcade sviluppato da Sunsoft e pubblicato da Namco nel 1985. Lo stesso anno venne convertito per Famicom. Del gioco esistono numerosi porting, effettuati per Microsoft Windows e PlayStation, distribuiti in compilation di videogiochi. Negli anni 2000 \u00e8 stato pubblicato per telefono cellulare sotto il titolo \"Ikki Mobile\" ed \u00e8 stato distribuito digitalmente tramite PlayStation Network e Virtual Console.\nModalit\u00e0 di gioco.\nIl gioco \u00e8 ambientato nel Medioevo giapponese, dove un villaggio di poveri contadini sta pianificando un'insurrezione per rovesciare il loro daimy\u014d (feudatario). Tuttavia solo due abitanti, e, eventualmente, , parteciperanno alla rivoluzione. I due personaggi sono controllati dai giocatori 1 e 2 rispettivamente, e dovranno affrontare un intero esercito di ninja armati di falci che possono lanciare contro di loro. Il lato destro dello schermo mostra i punti e le vite di entrambi i giocatori, e una mappa del livello. Il giocatore perde una vita se entra in contatto con un nemico o uno dei suoi proiettili.\nI nemici sono ninja neri, rossi o bombardieri, e cinghiali. I ninja rossi sono pi\u00f9 veloci, e sono difficili da colpire. Nel procedere in un livello pu\u00f2 talvolta capitare che appaia uno y\u014dkai, che impedir\u00e0 al giocatore di lanciare le falci se viene toccato; l'effetto svanisce una volta che viene toccata una statua di K\u1e63itigarbha, presente in alcuni livelli ma non in tutti. Un alto nemico che appare occasionalmente \u00e8 un'ancella, che se viene toccata impedir\u00e0 al giocatore di muoversi per un po' di tempo; anche se pu\u00f2 ancora attaccare lanciando falci, in queste condizioni diventa impossibile evitare gli attacchi nemici.\nIl livello per essere completato richiede la raccolta di otto gettoni sparpagliati per il livello; questi sono segnati sulla mappa, ma non i muri, che spesso rendono difficile raggiungerli. Un altro modo per completare il livello \u00e8 catturare il \"daikan\" (il feudatario), che pu\u00f2 casualmente comparire nel livello. Il gioco comprende otto livelli (quattro nella versione Famicom, sette in quella per cellulari), dopo i quali prosegue di nuovo dal primo. Nella versione per cellulari completare tutti i livelli due volte comporta la fine del gioco.\nOggetti.\nNella versione Famicom sono stati aggiunti nuovi oggetti. La lancia di bamb\u00f9 permette di attaccare con la lancia, ma spesso pu\u00f2 rivelarsi uno svantaggio, soprattutto contro i nemici che attaccano a distanza (aumenta tuttavia i punti ottenuti per ogni nemico sconfitto). Mangiare un daikon aumenter\u00e0 la velocit\u00e0 del personaggio, e raccogliere un makimono (rotolo di carta) dar\u00e0 una vita extra. Raccogliere la foglia sdoppier\u00e0 il personaggio e lo render\u00e0 invincibile per un po'.\nInoltre, in tutte le versioni meno che quella Famicom, appare l'oggetto senry\u014dbako (tipica cesta giapponese). Come la lancia di bamb\u00f9, \u00e8 un oggetto che pu\u00f2 facilmente ostacolare l'avanzamento nel gioco. Se raccolto questo oggetto fornisce un elevato bonus di punti, ma blocca il personaggio per diversi secondi facendogli eseguire un'animazione di una risata, che lo rende molto vulnerabile.\nLivello bonus.\nIn ogni versione del gioco \u00e8 presente un livello bonus, accessibile dopo il completamento di un livello standard se durante lo stesso si \u00e8 raccolto l'oggetto \"fumo\" (nella versione Famicom) o un onigiri (in tutte le altre). Lo scopo del livello \u00e8 prendere gli onigiri che un sennin lancia in tutte le direzioni. Il livello \u00e8 completato con 10 onigiri presi.\nSegreti.\nLa versione Famicom, a differenza delle altre, comprende solo quattro livelli, e i successivi sono solo versioni leggermente alterate di questi quattro, con una difficolt\u00e0 sempre maggiore. A differenza delle altre versioni, quella Famicom non ha un limite, e se si supera il livello 99 si affronta il livello 00, dopo il quale il gioco torna al livello 01.\nSempre nella versione Famicom, alla fine di ognuno dei primi otto livelli viene mostrata una \"lettera segreta\". Le lettere mostrate sono in ordine E, R, A, W, T, F, O, S. Anagrammate formano la parola \"SOFTWARE\". Questo codice era necessario per la campagna regalo condotta da Sunsoft durante la distribuzione iniziale del gioco.\nIl personaggio principale del gioco, Gonbe, fa un'apparizione in un altro titolo Sunsoft: \"Atlantis no Nazo\", del 1986.\n\"Ikki Mobile\".\nLa versione portatile di \"Ikki\" fu pubblicata nel luglio 2006 col nome . Questa versione si compone di sette livelli, ha una grafica migliorata sia per i livelli che per i personaggi, lo y\u014dkai non \u00e8 pi\u00f9 invincibile, e i ninja e le ancelle vengono sostituiti da kunoichi e principesse. Altra aggiunta \u00e8 un secondo effetto alla lancia di bamb\u00f9, per il quale deflette i proiettili dei nemici. La versione \"Mobile\" contiene inoltre quattro minigiochi esclusivi. Il primo \u00e8 una slot machine, dove possono essere scommettere fino a tre monete in una sola volta. Il secondo \u00e8 basato sul gioco di carte \"memory\", e richiede 10 monete per giocare. Nel terzo il giocatore pu\u00f2 puntare fino a 10 monete su una rana a scelta. Il quarto \u00e8 il livello bonus della versione Famicom, nel quale bisogna prendere 10 onigiri.\nAccoglienza.\nIl saggista Jun Miura ha coniato il termine \"kusoge\" dopo aver provato la versione Famicom di \"Ikki\".\nIl gioco comunque fu un discreto successo, risultando uno dei titoli Sunsoft pi\u00f9 venduti del tempo."}
{"id": "4241523", "revid": "1573940", "url": "https://it.wikipedia.org/wiki?curid=4241523", "title": "Myotis welwitschii", "text": "Il vespertilio di Welwitsch (Myotis welwitschii ) \u00e8 un pipistrello della famiglia dei vespertilionidi diffuso in Africa orientale e meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 112 e 132\u00a0mm, la lunghezza dell'avambraccio tra 52 e 60\u00a0mm, la lunghezza della coda tra 55 e 65\u00a0mm, la lunghezza del piede tra 9,5 e 13\u00a0mm, la lunghezza delle orecchie tra 19 e 25\u00a0mm, un'apertura alare fino a 38,3\u00a0cm e un peso fino a 19\u00a0g.\nAspetto.\nLa pelliccia \u00e8 lunga, densa e lanosa. Le parti dorsali sono arancioni, mentre le parti ventrali sono color crema. La base dei peli \u00e8 ovunque nerastra. Il muso \u00e8 largo e ricoperto densamente di piccoli peli e macchioline nerastre, il labbro superiore \u00e8 frangiato. Le orecchie sono bruno-rossastre, lunghe e con l'estremit\u00e0 arrotondata. Il trago \u00e8 lungo, appuntito e con un piccolo lobo rotondo alla base. Le ali sono arancioni, con le membrane tra le dita nere e attaccate posteriormente alla base delle dita dei piedi, i quali sono stretti. La coda \u00e8 lunga ed inclusa completamente nell'ampio uropatagio, il quale \u00e8 arancione, con il margine libero marcato di nero e ricoperto di piccole macchioline nere. Il calcar \u00e8 lungo e con un piccolo lobo di rinforzo all'estremit\u00e0. Il cariotipo \u00e8 2n=44 FNa=50.\nEcolocazione.\nEmette ultrasuoni a basso ciclo di lavoro, sotto forma di impulsi di breve durata a banda larga e frequenza modulata finale a 9-33 kHz e massima energia a 35-55 kHz.\nBiologia.\nComportamento.\nSi rifugia solitariamente o in coppie negli edifici, nelle boscaglie, nelle cavit\u00e0 degli alberi e tra il denso fogliame. Talvolta si trova anche nelle grotte profonde. Il suo volo \u00e8 lento e altamente manovrato.\nAlimentazione.\nSi nutre di insetti, particolarmente di coleotteri ed emitteri, catturati in volo.\nDistribuzione e habitat.\nQuesta specie \u00e8 diffusa nell'Africa orientale dall'Etiopia occidentale, Sudan del Sud sud-orientale fino al Kenya occidentale, Uganda, Tanzania, Ruanda, Burundi e in quella meridionale, dalla Repubblica Democratica del Congo meridionale, allo Zambia, Zimbabwe, Mozambico, Malawi, Angola centro-orientale, Swaziland, Lesotho e Sudafrica nord-orientale. Sono stati catturati esemplari anche nella Guinea sud-orientale.\nVive in diversi tipi di habitat, dalle foreste secche tropicali, foreste montane e umide, savane secche e umide, arbusteti e praterie d'altura fino a 2.200 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.welwitschii\" come specie a rischio minimo (LC)."}
{"id": "4241525", "revid": "767487", "url": "https://it.wikipedia.org/wiki?curid=4241525", "title": "Mario Governa", "text": "Carriera.\nIn carriera ha vestito le maglie dell'Olimpia Milano e dell'Auxilium Torino. Con i lombardi ha vinto 3 scudetti, 2 Coppa Campioni e una Coppa Kora\u0107."}
{"id": "4241526", "revid": "363629", "url": "https://it.wikipedia.org/wiki?curid=4241526", "title": "Iniezione di deposito", "text": "In medicina si parla di iniezione di deposito o semplicemente depot quando il meccanismo di assorbimento di un farmaco ne prevede l'accumulo nei tessuti ed il graduale rilascio del principio attivo nel tempo.\nIl farmaco viene somministrato disciolto in particolari veicoli oleosi per via parenterale tramite iniezioni intramuscolari o sottocutanee. Normalmente le iniezioni vengono effettuate a distanza di uno o pi\u00f9 mesi l'una dall'altra, posologia che tendenzialmente assicura un'elevata compliance da parte del paziente sottoposto alla terapia."}
{"id": "4241530", "revid": "27723", "url": "https://it.wikipedia.org/wiki?curid=4241530", "title": "Stazione di Castelguelfo", "text": "La stazione di Castelguelfo \u00e8 una stazione ferroviaria posta sulla linea Milano-Bologna, a servizio della localit\u00e0 di Castelguelfo, frazione del comune di Fontevivo, in provincia di Parma.\nStoria.\nLa stazione venne attivata nel 1859, all'attivazione della tratta da Piacenza a Bologna.\nNel 1907 le FS decisero di ampliare il servizio merci della stazione.\nStrutture e impianti.\nL'impianto, gestito da RFI presenta un fabbricato viaggiatori con due banchine per i primi tre binari, uno scalo merci e 10 binari, 4 serventi lo scalo merci, collegato con dei raccordi ad un impianto industriale, e 3 per il trasporto passeggeri e i restanti tre di scalo e di accantono del materiale rotabile.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 9 persone (6 saliti + 2 discesi).\nServizi.\nRFI classifica la stazione nella categoria \"bronze\"."}
{"id": "4241537", "revid": "767487", "url": "https://it.wikipedia.org/wiki?curid=4241537", "title": "Die Abenteuer eines Zehnmarkscheines", "text": "Die Abenteuer eines Zehnmarkscheines \u00e8 un film muto del 1926 diretto da Berthold Viertel. In Germania, fu titolato anche con il titolo lungo \"K. 13513 - Die Abenteuer eines Zehnmarkscheins\", che si riferisce al numero progressivo stampato su un biglietto di banca.\nIl film di Viertel, sceneggiato da B\u00e9la Bal\u00e1zs e prodotto da Karl Freund, fa parte di un movimento artistico nato nella Germania del primo dopoguerra, la Nuova oggettivit\u00e0 (in tedesco \"Neue Sachlichkeit\"), che coinvolse soprattutto la pittura ma anche le altri arti, tra le quali il cinema, dove venne detta anche \"Nuovo realismo\".\nTrama.\nAnna, dopo la sua prima settimana di lavoro, riceve il primo stipendio, una banconota da dieci marchi segnata con il numero K 13513. Andreas segna il biglietto con una croce e Anna lo consegna a sua madre che lo nasconde tra le pagine della bibbia. Robert, il fratello di Anna, ruba alla madre e si compera con il denaro un coltello che lo far\u00e0 diventare un assassino.\nLa madre, sconvolta, tenta di suicidarsi e Anna perde il lavoro. A causa delle sue precarie condizioni finanziarie, la ragazza chiede aiuto al suo direttore, Haniel, ma ben presto si rende conto delle vere intenzioni dell'uomo nei suoi confronti. Fugge via e corre da Andreas che, per recuperare i mobili di casa che sono stati sequestrati, ha venduto la bicicletta.\nProduzione.\nIl film fu prodotto dalla Deutsche Vereins-Film AG (Defa-Deutsche Fox) e dalla (Fox Europa Film Produktion) (Berlin). Venne girato nell'agosto e nel settembre 1926.\nDistribuzione.\nDistribuito dalla Deutsche Vereins-Film AG (Defa-Deutsche Fox), usc\u00ec nelle sale cinematografiche tedesche dopo essere stato presentato in prima al Kurf\u00fcrstendamm di Berlino il 28 ottobre 1926.\nConsiderato durante il nazismo \"arte degenerata\", non si conoscono copie ancora esistenti della pellicola."}
{"id": "4241538", "revid": "709406", "url": "https://it.wikipedia.org/wiki?curid=4241538", "title": "Depot", "text": ""}
