{"id": "4318054", "revid": "144796", "url": "https://it.wikipedia.org/wiki?curid=4318054", "title": "Castello visconteo (Cusago)", "text": "Il Castello visconteo di Cusago era una residenza di caccia dei duchi di Milano situata nel comune di Cusago, alle porte della capitale lombarda. La struttura venne costruita nel XIV secolo da Bernab\u00f2 Visconti, subendo per\u00f2 modifiche consistenti nel Rinascimento e cadendo poi in stato di abbandono negli ultimi anni.\nStoria.\nL'origine del castello.\nIl castello fu costruito per volere di Bernab\u00f2 Visconti tra gli 1360 e il 1369, erigendolo sopra quanto rimaneva di una fortificazione longobarda. La struttura venne eretta per fungere da residenza di caccia durante le battute nella riserva viscontea che si estendeva nella campagna a sud di Milano fra la citt\u00e0 e Vigevano, al punto che al 22 maggio 1380 troviamo gi\u00e0 un tale Rolando Gatto nominato custode delle campagne e delle cacce di Cusago, divertimenti a cui contribu\u00ec anche Francesco I Gonzaga che due anni pi\u00f9 tardi, forse dopo aver visitato il castello, invi\u00f2 alcuni falconi utilizzati appunto per l'attivit\u00e0 venatoria. Bernab\u00f2 dimostr\u00f2 di amare particolarmente la residenza di Cusago al punto da inviare dalla localit\u00e0 numerose missive sino agli ultimi giorni della sua reggenza del trono quando poi venne di fatto detronizzato dal suo successore, Gian Galeazzo Visconti.\nIl nuovo signore di Milano si adoper\u00f2 da subito a favore della riserva di caccia di Cusago cui il castello fungeva da base operativa e gi\u00e0 dal 1386 viet\u00f2 la caccia in tutta l'area della sua tenuta al fine di conservare le proprie riserve di selvaggina in loco. Il castello era posto a sufficiente distanza da Milano per poter essere considerato una residenza di campagna, eppure distava poche ore di viaggio dal capoluogo per essere considerato sufficientemente vicino alla corte milanese: per questi motivi nel 1398 al castello di Cusago si rifugi\u00f2 Caterina Visconti, moglie del duca, nel tentativo di sfuggire alla peste che dilagava in tutta la Lombardia.\nLa gloriosa epoca di Filippo Maria Visconti.\nFu in tempi successivi Filippo Maria Visconti ad ingentilire l'iniziale fortilizio medievale con la costruzione delle sale di rappresentanza interne e l'escavazione del Naviglietto, una diramazione del Naviglio Grande fatta scavare partendo da Gaggiano per raggiungere pi\u00f9 agevolmente la struttura. \u00c8 inoltre lo stesso Filippo Maria a realizzare la famosa \"steccata\" ovvero una prima recinzione in loco dell'area di caccia ducale ed a costruire la \"strada particolare del principe\", un tratto viario utilizzabile come via veloce esclusivamente dal duca e dalla sua corte per giungere al castello. Durante il regno di Filippo Maria, a Cusago (come gi\u00e0 ad Abbiategrasso) venne ospitata anche la sua amante Agnese del Maino.\nCon l'avvento della Repubblica Ambrosiana il castello di Cusago, come del resto molte delle ex residenze ducali viscontee, vennero utilizzate per il popolo e per i poveri e nello specifico il fortilizio in oggetto venne sfruttato anche come lazzaretto, trasferito in seguito alla cascina Palazzina, non distante dallo stesso edificio, e poi chiuso definitivamente.\nIl secondo splendore con Ludovico il Moro.\nLa sua funzione di villa di campagna signorile per caccia, feste e luogo d'incontro con amanti venne ripristinata da Ludovico il Moro che ebbe una vera e propria predilezione per il castello di Cusago, paragonabile a quella dell'ultimo dei Visconti. Fu proprio sotto il regno del Moro che il poeta di corte Gian Alberto Bossi cant\u00f2 le bellezze del borgo nel poemetto in latino \"Silva de amoenitate Cusagii qua quidem villam Lodovicus cognomento Maurus erexit\" (\"L'ameno bosco di Cusago, villa eretta da Ludovico il Moro\"). Qui il duca ospit\u00f2 per ben due volte nel 1496 l'imperatore Massimiliano I e frequenti furono anche le visite della consorte del Moro, Beatrice d'Este al castello, al quale amava soggiornare. Fu probabilmente agli interventi operati dal Moro che si pu\u00f2 ricondurre un ulteriore ingentilimento generale della struttura del castello con l'erezione, tra le altre, della loggia angolare ancora oggi visibile. Altri bassorilievi scolpiti in marmo e pitture murarie ad affresco risalenti alla medesima epoca e largamente descritte dal Bossi nel suo carme, sono andati in seguito irrimediabilmente perduti.\nLa propriet\u00e0 poi pass\u00f2 a Lucia Marliani, un'amante del fratello defunto di Ludovico, Galeazzo Maria Sforza, ed alla di lei morte il castello torn\u00f2 a i duchi di Milano che per\u00f2 se ne disinteressarono, complici le complicate vicende storiche che travagliarono il ducato in quegli anni, compresa la rovinosa dominazione francese.\nLa propriet\u00e0 ai marchesi Stampa di Soncino.\nNel 1525, per saldare i propri debiti e recuperare del denaro, il duca Francesco II Sforza decise di vendere il castello di Cusago al conte Massimiliano Stampa (creato poi anche marchese di Soncino), il quale nel 1535 colse l'occasione delle nozze ducali per ospitare nella propria residenza di Cusago la principessa Cristina di Danimarca, giunta viaggiando dalla terra nativa, verso il ducato di Milano ove maritarsi col duca Francesco II. La famiglia Stampa non apport\u00f2 sostanziali modifiche alla struttura del castello (se si esclude il rialzamento della torre d'ingresso con l'ingentilimento del campanile attualmente visibile), ma anzi esso rimase perlopi\u00f9 residenza di campagna sino alla morte di Anna Moroni, moglie di Massimiliano, per poi acquisire sempre pi\u00f9 la qualifica di palazzo di controllo delle propriet\u00e0 di famiglia in loco. Fu probabilmente con il passaggio del possedimento al primo proprietario della famiglia Stampa, dopo l'annessione del ducato ai possedimenti imperiali, che gi\u00e0 vennero rimosse parte delle insegne ducali che adornavano alcuni capitelli interni ed il fronte del palazzo, sul quale venne posta anche una grande targa marmorea ancora oggi presente e che riporta il nome di Massimiliano Stampa.\nSempre come possedimento della famiglia Stampa, con la diffusione della bachicoltura nel Settecento, parte delle sale inferiori del castello vennero riservate a questa attivit\u00e0 e come centro di raccolta per i beni derivati dall'agricoltura e dalla lavorazione dei terreni circostanti.\nLe ultime vicende del castello.\nNel 1973 il castello, ormai da tempo in decadenza e trasformato in una grande cascina agricola abitata da circa trenta famiglie, assieme ai terreni circostanti (246 ettari in tutto), venne venduto in blocco dalla marchesa Anna Maria Casati Stampa di Soncino (unica figlia ed erede del tragicamente defunto marchese Camillo) alla Coriasco Immobiliare, nella cui orbita gravitavano sia l'imprenditore Silvio Berlusconi che l'avvocato Cesare Previti, all'epoca tutore della giovane nobile. Qualche anno dopo, la Coriasco Immobiliare vendette i terreni ed il castello ai Cantieri Riuniti Milanesi, acquisiti dallo stesso Berlusconi, che di l\u00ec a breve fond\u00f2 anche l'immobiliare Edilnord, affidata al fratello Paolo, che gestir\u00e0 anche il castello ed i terreni circostanti. Il 15 novembre 1989 venne firmata la convenzione urbanistica tra il comune di Cusago e l'azienda immobiliare e si avvi\u00f2 cos\u00ec l costruzione del quartiere \"Milano Visconti\" su parte dei terreni di propriet\u00e0 ex Casati. Il castello, la parte pi\u00f9 complessa da gestire e difficilmente recuperabile se non con un ingente esborso di denaro, venne successivamente venduto ad una societ\u00e0 formata da un gruppo di imprenditori e denominata \"Il Castello di Cusago s.r.l\" nel 2003 con l'ipotesi di farne una scuola florovivaistica legata al Parco agricolo Sud Milano, progetto poi sfumato. Si tent\u00f2 successivamente nel 2008 la vendita ad un'altra societ\u00e0 immobiliare, la \"Kreiamo s.r.l\", ma anche questa trattativa non and\u00f2 in porto per vicende giudiziarie in cui la Kreiamo fu coinvolta.\nNel febbraio 2016, il Comune ha comunicato la vendita del castello alla societ\u00e0 Finscott Immobiliare di Vincenzo Emilio Scotti che ne ha iniziato in seguito i restauri.\nStruttura.\nIl castello ha il portone d'ingresso volto ad est, un tempo arricchito da bassorilievi, poi asportati da Massimiliano Stampa per il suo palazzo di Milano dove ancora oggi si trovano. In corrispondenza dell'ingresso vi \u00e8 una torre merlata, sopra cui vi \u00e8 una torricella, sempre dell'epoca dello Stampa a cui si ispir\u00f2 pi\u00f9 tardi la ricostruzione della Torre del Filarete del Castello Sforzesco di Milano. I lavori realizzati dal marchese vennero commemorati da un'apposita targa monumentale posta proprio sotto la finestra centrale del torrione sovrastante l'ingresso, ancora oggi visibile.\nIl fronte del castello misura 61 metri (contro i 76 dei fianchi) e si sviluppa su due piani come tutto il resto della costruzione; \u00e8 aperto da finestre a sesto acuto al superiore e da altre ad arco ribassato all'inferiore, distribuite asimmetricamente. A meridione ed a settentrione le finestre sono sette per lato, ma nel secondo sono pi\u00f9 strette fra loro, in modo da riservare un terzo del fianco al loggiato; molte di queste finestre appaiono oggi murate o parzialmente chiuse per ricavarne altre di minori dimensioni, ma si presentano perlopi\u00f9 integre. La costruzione, gi\u00e0 di per s\u00e9 priva di strutture difensive (anche la torre sembra piuttosto un elemento di decoro o un motivo di maggior prestigio), \u00e8 ancora pi\u00f9 assimilabile ad una villa di campagna per la presenza di una graziosa loggia, smurata nell'Ottocento e poi di nuovo murata sino ai giorni nostri: essa si apre sull'estremit\u00e0 destra del fronte principale e svolta sul lato settentrionale, per complessivi tredici intercolumni, segnati da esili colonne anellate a met\u00e0, dai capitelli ornati di scudetti sui quattro lati, ma con le insegne ducali solo sulle facce esterne. Le finestre di questo loggiato, ricavato dall'angolo pi\u00f9 in ombra per ripararsi dalla calura estiva, oggi non sono pi\u00f9 visibili, ma erano originariamente decorate con motivi floreali, alternati ai graffiti romboidali delle pareti; sotto il loggiato la decorazione continuava con una grande fascia a vivaci colori, con listelli bianchi e neri e archetti allungati ascrivibile per realizzazione al periodo del Moro.\nAnche l'interno del castello \u00e8 ormai disadorno: i lati frontali del cortile misurano 38/40 metri, mentre gli altri due lati 53 metri; il lato est, corrispondente all'ingresso, \u00e8 porticato, largo oltre 5 metri con otto campate, di cui la quinta corrispondente al portone. I capitelli sono a fronte equina e furono privati delle insegne araldiche nel corso dei secoli; sono superstiti invece gli eleganti capitelli pensili, da cui partono le volte, con medaglioni raffiguranti alcuni imperatori romani. Le finestre che danno sul cortile sono uguali per forma e dimensione a quelle esterne, tutte con tracce della tipica colorazione bicromatica (rosso e bianco). Ogni lato ne ha un numero diverso, che \u00e8 crescente in senso orario: sul lato sud cinque, ad ovest sei, a nord sette ed otto a est. Tutte le fronti verso il cortile sono ricoperte quasi integralmente dalla decorazione a graffito romboidale, superstite anche su vaste superfici delle fronti esterne. Nessuna traccia, allo stato attuale, dell'oratorio ubicato al piano superiore della costruzione, mentre l'oratorio di Sant'Antonio, posto presso la chiesa parrocchiale, venne abbattuto nel Settecento."}
{"id": "4318056", "revid": "547034", "url": "https://it.wikipedia.org/wiki?curid=4318056", "title": "Lia Celi", "text": "Biografia.\nHa vissuto a Pordenone, Rimini, Bologna: \u00e8 stata autrice di testi satirici per Cuore, Smemoranda, Avvenimenti. Come autrice televisiva e radiofonica ha collaborato ai testi di Pippo Chennedy Show e La Barcaccia. Gestisce un blog su internet.\nDal 6 maggio 2013 conduce \"Celi, mio marito!\" su Rai 3.\n\u00c8 stata sposata con Roberto Grassilli ed \u00e8 madre di quattro figli."}
{"id": "4318057", "revid": "287204", "url": "https://it.wikipedia.org/wiki?curid=4318057", "title": "Incidente di Antiochia", "text": ""}
{"id": "4318059", "revid": "717966", "url": "https://it.wikipedia.org/wiki?curid=4318059", "title": "Controversia sulla circoncisione", "text": ""}
{"id": "4318063", "revid": "443474", "url": "https://it.wikipedia.org/wiki?curid=4318063", "title": "A Broken Frame Tour", "text": ""}
{"id": "4318067", "revid": "72396", "url": "https://it.wikipedia.org/wiki?curid=4318067", "title": "Serie B2 (pallavolo maschile)", "text": "La Serie B2 \u00e8 stata fino alla stagione 2015-16 la quarta categoria della pallavolo maschile italiana.\nRegolamento.\nEra un campionato nazionale al quale partecipavano 126 squadre, suddivise secondo criteri di vicinanza geografica in nove gironi da quattordici squadre ciascuno.\nLa Serie B2 si articolava in due fasi:"}
{"id": "4318069", "revid": "443474", "url": "https://it.wikipedia.org/wiki?curid=4318069", "title": "World Violation Tour", "text": ""}
{"id": "4318073", "revid": "443474", "url": "https://it.wikipedia.org/wiki?curid=4318073", "title": "The Exotic Tour/Summer Tour '94", "text": ""}
{"id": "4318085", "revid": "54549014", "url": "https://it.wikipedia.org/wiki?curid=4318085", "title": "Raf (cantante)", "text": ""}
{"id": "4318102", "revid": "889336", "url": "https://it.wikipedia.org/wiki?curid=4318102", "title": "Morte di Michael Jackson", "text": "Michael Jackson \u00e8 morto il 25 giugno 2009 a Los Angeles, alle 14:26 ora americana presso l'ospedale \"UCLA Medical Center\". Vi fu trasportato in ambulanza dopo che perse conoscenza nella casa al \"100 North Carolwood Drive\" di Hombly Hills, un esclusivo quartiere collinare di Los Angeles. \nJackson si trovava in citt\u00e0 dal dicembre 2008 per partecipare alle prove del \"This Is It\", ovvero la serie di quelli che sarebbero dovuti essere i suoi concerti d'addio organizzati dalla AEG Live e che avrebbero dovuto svolgersi a Londra presso l'O2 Arena nel luglio successivo. \nLe prove a cui prendeva parte si svolgevano presso lo Staples Center; pertanto Jackson soggiorn\u00f2 nella casa di Hombly Hills messa a disposizione dalla AEG Live, per un affitto mensile di 100.000 dollari..\nJackson, che soffriva di insonnia cronica ormai da anni, alle ore 10:40 del 25 giugno, dopo un'ennesima notte insonne e l'assunzione di alcuni sedativi, venne messo sotto anestesia con un potente farmaco da Conrad Murray, un medico personale ingaggiato dalla AEG Live perch\u00e9 si occupasse del cantante durante le prove e il tour previsto. Tuttavia, una decina di minuti dopo, Jackson ebbe una crisi respiratoria e, dopo alcuni inutili tentativi di rianimazione da parte del medico, furono chiamati i soccorsi e Jackson fu portato d'urgenza in ospedale, dove per\u00f2 vi giunse gi\u00e0 in coma; dopo altri 42 minuti di tentativi per rianimarlo da parte del personale medico, Michael Jackson venne dichiarato morto. A seguito dell'autopsia, i risultati tossicologici indicarono che la causa della morte era da attribuire ad un'intossicazione acuta da Propofol, un potente anestetico, in concomitanza all'azione di alcune benzodiazepine.\nConrad Murray, il medico che somministr\u00f2 tali farmaci al cantante per permettergli di dormire, fu processato e condannato a 4 anni di reclusione per omicidio colposo, il massimo della pena in California, per questo tipo di reato.\nAntefatti.\nNel 2008 Jackson, malgrado la sua ingente ricchezza e un patrimonio stimato ad oltre un miliardo di dollari, dovette fronteggiare una grave crisi finanziaria causata da debiti accumulati per circa 500 milioni di dollari: fu quindi costretto a vendere il Neverland Ranch, la sua tenuta da 2.700 ettari a Los Olivos. La societ\u00e0 immobiliare che l'acquist\u00f2 fu la Colony Capital, di cui lo stesso Jackson divenne azionista di minoranza. Come testimoni\u00f2 Randy Phillips al processo Murray, questa stessa societ\u00e0 successivamente lo persuase a organizzare quello che poi divent\u00f2 il progetto del suo addio alla scena, probabilmente per recuperare la rilevante somma sborsata per l'acquisto del Neverland Ranch. Fu cos\u00ec che Phillips contatt\u00f2 Tohme Tohme, all'epoca manager della pop star, un uomo d'affari dai trascorsi poco chiari che non godeva della simpatia di Michael Jackson.\nA maggio 2009 Jackson, infastidito dalla sua insistenza, invi\u00f2 una lettera di licenziamento Tohme Tohme ; tuttavia il manager comparir\u00e0 nei titoli del film \"This Is It\" come \"personal advisor\" apparendo anche alle spalle del fratello di Michael, Jermaine, quando quest'ultimo annuncer\u00e0 alla stampa la scomparsa di Michael Jackson.\nI concerti programmati per l' addio alle scene inizialmente dovevano essere soltanto dieci ma, dopo le enormi richieste di biglietti che fecero collassare il sito delle prevendite, divennero improvvisamente cinquanta: Jackson confid\u00f2 ad alcuni collaboratori di non aver mai concordato tutte quelle date e di essere preoccupato per il sempre pi\u00f9 gravoso impegno che si andava profilando..\nPaul Gongaware, dirigente di AEG Live, durante l'interrogatorio del vice procuratore Deborah Brazil, esit\u00f2 quando gli fu chiesto chi avesse firmato il contratto all'O2 Arena di Londra, dichiarando inizialmente che era stata solo la AEG Live e che i concerti sarebbero stati 31, smentendo l'esistenza di un contratto che invece prevedeva cinquanta date.\nQuando le date dei primi concerti vennero inspiegabilmente posticipate cominciarono a trapelare voci riguardo al fatto che Jackson non avesse concordato tutti quegli show e che non godeva di ottima salute. Randy Phillips e il regista dello show Kenny Ortega si affrettarono a fugare eventuali dubbi pubblicamente, nel periodo immediatamente antecedente alla morte, dichiarando che invece le condizioni psicofisiche del cantante erano ottime. In realt\u00e0 gi\u00e0 sapevano che Jackson non stava benissimo, come dimostrato in aula dallo scambio di e-mail intercorso tra i due, nonch\u00e8 da scambi di e-mail tra i funzionari della stessa AEG Live.\nAnche il Dott. Allan Metzger, medico personale della star da molti anni, fu convocato al banco dei testimoni: parl\u00f2 dei timori del cantante, specie riguardo al fatto che temeva che le sue condizioni di salute non gli avrebbero permesso di sostenere un numero cos\u00ec elevato di show e che da tempo soffriva d'insonnia, soprattutto durante i tour.\nUlteriori scambi di e-mail tra Murray e l'AEG Live rivelarono che i dirigenti della societ\u00e0 di promozione musicale erano a conoscenza dei drastici e rischiosi trattamenti che i medici praticavano da svariati mesi su Jackson.\nIn un'ulteriore e-mail spedita a un altro dirigente di AEG, Randy Phillips scrisse anche che Jackson non avrebbe pi\u00f9 potuto sottrarsi all'accordo altrimenti sarebbe stato travolto da un vero e proprio disastro finanziario; questo perch\u00e9 il contratto tra la AEG Live e Michael Jackson era molto impegnativo e, per garantire la sua presenza a tutte le date che si sarebbero rese necessarie, le penali erano talmente esose da far credere che l'unico scopo del contratto potesse essere distruggere finanziariamente la celebre pop star.\nSempre da missive inviate via web, presentate poi in aula al processo Murray, \u00e8 emerso anche un particolare inquietante, ovvero che la societ\u00e0 assicurativa inglese Lloyd's pretendeva un'ulteriore visita medica a Londra da un secondo specialista prima di estendere la polizza sulle date aggiunte, di cui per\u00f2 la AEG aveva gi\u00e0 venduto i biglietti. Inoltre \u00e8 emerso che due firme di Jackson sembrarono essere diverse.\nTuttavia le condizioni di salute di Micheal Jackson non migliorarono e, a peggiorare la situazione, fu sottoposto a una grande pressione emotiva.\nCome scrisse lo stesso Randy Phillips in una e-mail, l'improvvisa morte della star fu tuttavia una benedizione per l'AEG, considerati anche gli altrettanto ingenti profitti che ne sono succeduti e in seguito ai quali quest'ultimo \u00e8 stato riconfermato presidente della AEG Live. Vennero attuate, infatti, varie strategie di recupero e di guadagno: biglietti commemorativi in cambio di rimborsi, la proiezione in tutte le sale cinematografiche del mondo del film \"\"This Is It\" di cui l'AEG vendette prontamente i diritti alla Sony Entertainment, la commercializzazione dei DVD, i CD della colonna sonora, la vendita di oggetti di merchandising e aste dello stesso materiale.\nPer quanto riguarda il film \"This is it\"\", durante la prima udienza udienze emerse che, Kenny Ortega aveva mentito sul banco dei testimoni, dichiarando che le telecamere che avevano ripreso le prove dei concerti erano soltanto due, per sottolineare il fatto che dovevano essere riprese private destinate esclusivamente all'archivio personale del cantante. Ma successivamente, nell'udienza del 16 giugno 2011, risult\u00f2 che le telecamere erano di pi\u00f9, come se si dovesse girare effettivamente un film.\nL'AEG Live avrebbe voluto persino guadagnare sul Memorial di Michael Jackson, ma vista l'imposizione della stessa famiglia, dovette desistere. La societ\u00e0 promotrice pensava di riscuotere anche la polizza assicurativa che copriva le prime dieci date dei concerti e che includeva l'eventuale morte di Jackson per overdose da farmaci, ma ci\u00f2 non avvenne poich\u00e9 il Propofol non \u00e8 un farmaco ad uso personale bens\u00ec un potente anestetico da somministrare esclusivamente in ambito ospedaliero. Inoltre a sfavore della AEG Live risult\u00f2 anche la testimonianza di un funzionario della Lloyd's che dichiar\u00f2 di aver ricevuto dal Dr. Murray l'assicurazione della perfetta forma fisica del cantante, nonostante, secondo l'orario della chiamata, fosse gi\u00e0 morto. Alla luce di tutto questo la compagnia di assicurazione Lloyd's si rifiut\u00f2 di pagare ogni indennizzo e a giugno 2011 deposit\u00f2 anche una citazione in tribunale. \nQuando infatti furono rese note le e-mail che si scambiavano i dirigenti della AEG Live, i quali comprovavano che essi erano a conoscenza delle condizioni psicofisiche non affatto buone di Michael Jackson, l'AEG rinunci\u00f2 definitivamente alla causa.\nIl decesso.\nIl 24 giugno 2009 Michael Jackson termin\u00f2 la consueta giornata di prove per i concerti allo Staples Center intorno alla mezzanotte. Le ultime canzoni che Jackson prov\u00f2 quella notte e di conseguenza le ultime interpretate dal cantante nella sua vita, furono \"Thriller\" ed \"Earth Song\", dopo di che rientr\u00f2 con il suo seguito alla villa di Hombly Hills.\nStando alle dichiarazioni di Conrad Murray, medico assunto dalla AEG Live, quella notte egli somministr\u00f2 in pi\u00f9 riprese alcune benzodiazepine al cantante; tuttavia quest'ultimo non riusciva ad addormentarsi, cos\u00ec il dottore alle ore 10.40 del mattino del 25 giugno gli mise la maschera dell'ossigeno e gli somministr\u00f2 per via endovenosa l'anestetico Propofol, un potente farmaco che \u00e8 utilizzato esclusivamente in ambito ospedaliero per indurre l'anestesia ma che non d\u00e0 dipendenza. Dopo che Jackson si calm\u00f2 e prese sonno verso le ore 10.50, Murray l'avrebbe lasciato da solo per due minuti per andare in bagno, nonostante il paziente non fosse attaccato a una flebo, che \u00e8 obbligatoria per regolare la somministrazione di tali farmaci. Ritornato nella stanza verso le ore 10.52, Murray si accorse subito che, malgrado indossasse la maschera dell'ossigeno, Jackson non respirava pi\u00f9. Colto dal panico incominci\u00f2 a praticare maldestramente la rianimazione cardiopolmonare ma, eseguendo il massaggio cardiaco sul letto, non produsse alcun effetto, in quanto esso deve essere praticato su una superficie rigida; in seguito adagi\u00f2 il corpo sul pavimento ai piedi del letto e continu\u00f2 a praticare il massaggio cardiaco ma senza successo. Nel frattempo, come verr\u00e0 dichiarato da alcune guardie del corpo di Jackson nel successivo processo, il medico, invece di chiedere loro di chiamare subito i soccorsi, diede alle guardie indicazioni affinch\u00e9 queste nascondessero ogni traccia di medicinali sparsi nella camera, incluse le fiale di Propofol.\nQuasi un'ora e mezza dopo, verso le 12:21, una delle guardie del corpo di Jackson chiam\u00f2 finalmente un'ambulanza che accorse prontamente dopo circa 8 minuti ma, quando i soccorsi arrivarono, Jackson era gi\u00e0 in coma e venne trasportato d'urgenza all'ospedale \"UCLA Medical Center\" di Los Angeles. Qui i medici fecero tutto il possibile per rianimare Jackson, ma purtroppo ogni tentativo fu vano e il \"Re del Pop\" fu dichiarato morto alle ore 14:26 di Los Angeles all'et\u00e0 di cinquant'anni.\nL'autopsia.\nIl 25 giugno stesso, il corpo di Jackson fu successivamente trasportato in elicottero presso l'ufficio del Coroner di Los Angeles, dove il giorno seguente fu eseguita l'autopsia e dove il medico legale conferm\u00f2 la causa del decesso, ovvero un'intossicazione acuta dovuta a un'assunzione di una quantit\u00e0 eccessiva dell'anestetico \"Propofol\": la morte fu classificata come omicidio colposo. Il referto autoptico descrisse Michael Jackson come un cinquantenne \"sano\". Il cantante aveva segni di una lieve artrite e lievi danni ai polmoni, che potrebbero averlo lasciato a corto di fiato. Ma il rapporto sottolineava che nessuno di questi problemi avrebbe messo in pericolo di vita il cantante. Oltre alla conferma sulle operazioni di chirurgia estetica, il referto confermava che Jackson era in forma e ben nutrito. Per un'altezza di 175\u00a0cm, il peso del cantante era di 62 Kg e rientrava nella gamma definita \"accettabile\" dai medici. Il dott. Zeev Kain, un medico dell'Universit\u00e0 della California che ha esaminato il rapporto per l'Associated Press ha dichiarato: \"la sua salute generale andava bene\" definendo i risultati \"nei limiti normali\". Il cantante aveva anche una depigmentazione della pelle intorno al viso, al torace, all'addome e alle braccia, confermando che aveva sofferto di vitiligine. Il rapporto dell'autopsia riportava anche gli sforzi medici per rianimare Jackson; i paramedici avevano rotto le costole del cantante durante la RCP, e una macchina chiamata pompa a palloncino era stata inserita nel suo petto mentre tentavano di riavviare il suo cuore. Inoltre \u00e8 stato riportato che \"Il suo cuore era forte senza segni di accumulo di colesterolo\"; anche gli altri organi principali di Jackson erano normali. Il Dott. Christopher Rogers, sentito in un successivo processo, dichiar\u00f2 che \"non c'era alcuna indicazione dall'autopsia che ci fosse qualcosa di anatomicamente sbagliato in lui che avrebbe portato alla morte prematura\" aggiungendo che non aveva alcun segno di dipendenza da droghe da strada, come segni di ago o altre malattie.\nLe conseguenze.\nLe reazioni del web.\nIl giorno della morte di Jackson, tutti i siti web a lui dedicati, ma anche tutti i social network del tempo come Facebook e Twitter, fecero notare ai propri utenti un'enorme lentezza, dovuta proprio a tutti i messaggi lasciati per Jackson, oltre alla creazione di continui gruppi che parlavano dell'artista e delle sue opere. La sola stima dei tweet fu di oltre 5.000 messaggi ogni minuto; molti siti andarono addirittura in crash.\nSia TMZ che il Los Angeles Times, i siti web che furono i primi a confermare la notizia della morte, hanno subito blocchi e interruzioni. Anche Google sub\u00ec un blocco a causa della notizia che si diffuse troppo rapidamente in rete a tal punto da far pensare che la ricerca di \"\"Michael Jackson\" da parte di milioni di persone fosse un attacco da parte di hackers e pertanto vennero bloccate le ricerche legate a Jackson per circa 30 minuti. \nTwitter ha riportato un crash, come anche Wikipedia, poich\u00e9 pi\u00f9 di un milione di persone visit\u00f2 la biografia di Jackson nel giro di un'ora, e fu stabilito il record di maggior numero di visitatori per qualsiasi articolo nella storia di Wikipedia. \nAnche AOL Instant Messenger and\u00f2 in tilt per circa 40 minuti, dichiarando successivamente \"un momento fondamentale nella storia di Internet\", aggiungendo: \"Non abbiamo mai visto nulla di simile in termini di portata o profondit\u00e0\"\". La morte di Jackson \u00e8 stata infatti definita come un evento storico per internet, poich\u00e9 mai prima di quel momento, tante persone visitarono le stesse pagine nello stesso momento.\nLe vendite degli album.\nL'improvvisa morte dell'artista caus\u00f2 un impeto di interesse senza precedenti per la sua eredit\u00e0 musicale e le sue vendite postume frantumarono ogni record. Nella prima settimana successiva alla morte gli album di Jackson occupavano le prime nove posizioni sulla classifica di Billboard \"Top Pop Catalog Albums\". Inoltre, per la prima volta in assoluto, tutte le prime 10 posizioni della classifica di Billboard \"Catalog Album Chart\" furono occupate da un solo artista dato che Jackson occupava ogni posizione. Nella classifica \"Top Digital Albums\", egli occup\u00f2 un record di sei posizioni tra i primi 10, compresi i primi quattro. Jackson ha inoltre infranto un altro record piazzando 25 sue canzoni (21 successi da solista e quattro con i suoi fratelli) su 75 totali nella classifica \"Hot Digital Songs\". Le sole vendite della canzone \"Thriller\" incrementarono del 3.551%. Gli album di Michael Jackson conquistarono le prime 15 posizioni nei primi 50 download di album di Amazon.com. Lo stesso accadde su iTunes, dove gli album dell'artista occuparono sette delle prime dieci posizioni del sito. Sul rivenditore europeo di musica online Play.com le vendite dei 10 album pi\u00f9 popolari di Jackson aumentarono del 7.860%. Con quasi 9 milioni di album venduti nei soli Stati Uniti e oltre 30 milioni nel mondo, nel solo 2009, Jackson divent\u00f2 l'artista pi\u00f9 venduto dell'anno.\nLe veglie dei fans.\nIn tutto il mondo si svolsero veglie spontanee di fans come nella Hollywood Walk of Fame, dove la stella di Jackson venne in poche ore circondata da fiori, candele e messaggi di centinaia di fans. Centinaia di altri messaggi, fiori e candele vennero depositate dai suoi fans anche fuori dalle storiche abitazioni di Jackson a Gary e della sua casa natale; a Los Olivos fuori dai cancelli del Neverland Ranch, sua residenza storica; fuori dalla villa di Encino, dove Jackson aveva abitato con la sua famiglia tra la fine degli anni '70 e i primi anni '80; fuori dalla villa di Las Vegas, sua residenza per qualche anno; e infine fuori dalla villa di Hombly Hills, sua ultima dimora a Los Angeles. Altre veglie spontanee si ebbero ad Harlem fuori dallo storico Apollo Theater, dove Jackson aveva debuttato coi Jackson 5, a Parigi fuori dalla cattedrale di Notre Dame e sotto la Torre Eiffel, in Russia e in Cina fuori dalle ambasciate americane e anche in Italia dove le principali veglie si tennero a Milano in Piazza Castello, a Roma a Piazza Navona e a Napoli in Piazza Dante.\nLe reazioni e i messaggi dei VIP.\nMoltissimi i personaggi del mondo dello spettacolo che hanno reso tributo a Jackson con messaggi e dichiarazioni, tra questi:\nL'ex moglie del cantante, e figlia di Elvis Presley, Lisa Marie Presley, ha dichiarato in una lunga lettera sul suo MySpace: \"Qualsiasi esperienza insana o qualsiasi parola abbia mai provato nei suoi confronti nel passato \u00e8 appena morta dentro di me insieme con lui. Era una persona straordinaria e sono fortunata di essermi potuta avvicinare a lui tanto quanto ho fatto, e di avere avuto le tante esperienze e gli anni insieme con lui. Spero disperatamente che possa essere sollevato dal suo dolore, dalla pressione e dal tumulto. Merita di essere libero da tutto quello e spero che sia, o sar\u00e0, in un posto migliore.\"\nQuincy Jones, che aveva lavorato come produttore sugli album di Jackson \"Off the Wall\", \"Thriller\" e \"Bad\", ha dichiarato a MSNBC: \"Sono assolutamente devastato da questa tragica e inaspettata notizia. Michael Jackson aveva tutto - talento, grazia, professionalit\u00e0 e dedizione. Ho perso il mio fratellino oggi e parte della mia anima \u00e8 andata con lui\".\nElizabeth Taylor, attrice britannica e grande amica di Jackson, ha dichiarato sul suo Twitter: \"\"Il mio cuore, la mia mente, sono in frantumi. Ho amato Michael con tutta l\u2019anima e non riesco a immaginare la mia vita senza di lui. Avevamo cos\u00ec tanto in comune e ci siamo divertiti tanto assieme. Vivr\u00e0 per sempre nel mio cuore ma non sar\u00e0 mai abbastanza. La mia vita sar\u00e0 cos\u00ec vuota. Nessuno ha mai capito quanto ci siamo amati. L\u2019amore pi\u00f9 puro e generoso che abbia mai conosciuto. Oh, Dio se mi mancher\u00e0! E ora mi trovo qui a stringere tra le mani una sua foto che Michael mi aveva regalato con una dedica, che recita: \"Per il mio vero amore, Elizabeth, ti amo per sempre.\" e io amer\u00f2 LUI per sempre\"\u201c.\nDiana Ross, cantante statunitense e altra sua grande amica, ha dichiarato inizialmente: \"Non riesco a smettere di piangere, questo \u00e8 tutto troppo improvviso e scioccante, non riesco a immaginarlo, mi fa male il cuore, sono in preghiera per i suoi figli e la sua famiglia\". E in seguito, in una lettera alla famiglia: \"\"Michael era un mio amore personale, una parte preziosa del mio mondo, parte del tessuto della mia vita in un modo in cui non riesco a trovare le parole per esprimere. Michael voleva che io fossi l\u00ec per i suoi figli, e ci sar\u00f2 se loro avessero bisogno di me. Invio il mio amore e le mie condoglianze alla famiglia Jackson\".\nPaul McCartney ha dichiarato a Reuters: \"\u00c8 cos\u00ec triste e scioccante. Mi sento privilegiato ad aver frequentato e lavorato con Michael. Era un eterno ragazzo di grande talento con un'anima gentile. La sua musica sar\u00e0 ricordata per sempre\".\"\nSteven Spielberg ha dichiarato a Entertainment Weekly: \"Proprio come non ci sar\u00e0 mai un altro Fred Astaire o Chuck Berry o Elvis Presley, non ci sar\u00e0 mai nessuno paragonabile a Michael Jackson. Il suo talento, la sua meraviglia e il suo mistero lo rendono leggenda\".\nMartin Scorsese ha dichiarato a MTV.com: \"\u00c8 stato meraviglioso lavorare con lui, un professionista assoluto in ogni momento, e - non c'\u00e8 bisogno di ribadirlo - un vero artista. Ci vorr\u00e0 un po' di tempo prima di abituarmi all'idea che non \u00e8 pi\u00f9 con noi\".\nMadonna ha dichiarato: \"\"Non riesco a smettere di piangere per la triste notizia. Ho sempre ammirato Michael Jackson - il mondo ha perso uno dei suoi grandi ma la sua musica vivr\u00e0 per sempre. Il mio cuore va ai suoi tre figli e agli altri membri della sua famiglia. Che Dio vi benedica\".\" e in seguito ha reso tributo all'artista durante il suo tour e con un lungo discorso agli MTV Video Music Awards 2009.\nJustin Timberlake ha dichiarato: \"Non riesco a trovare le parole in questo momento per esprimere quanto profondamente mi rattrista la morte di Michael: abbiamo perso un genio e un vero ambasciatore non solo della musica pop, ma di tutta la musica. \u00c8 stato fonte di ispirazione per pi\u00f9 generazioni e conserver\u00f2 sempre i momenti che ho condiviso con lui sul palco e tutte le cose che ho imparato sulla musica da lui e il tempo trascorso insieme. Il mio cuore va alla sua famiglia e ai suoi cari\".\nSlash ha dichiarato: \"Davvero tristi notizie su Michael: era un talento venuto dall'alto\".\nCher ha dichiarato: \"Sto avendo un milione di reazioni diverse che non mi aspettavo di sentire, era un grande cantante - Dio ti d\u00e0 certi doni e questo bambino era solo un bambino straordinario toccato da questa abilit\u00e0. Riusciva a cantare come nessun altro ed \u00e8 stato in grado di connettersi con le persone\".\nCeline Dion ha dichiarato: \"Sono scioccata, sono sopraffatta da questa tragedia. Michael Jackson \u00e8 stato un idolo per me per tutta la mia vita. Non era solo una persona di talento ma era unico - un genio, \u00e8 una tale perdita: sembra come quando mor\u00ec Kennedy, quando mor\u00ec Elvis. La mia solidariet\u00e0 va alla famiglia: \u00e8 una grande perdita\".\nMolte anche le dichiarazioni di uomini politici, tra i quali:\nIl presidente degli Stati Uniti, Barack Obama, ha commentato pubblicamente la morte di Michael Jackson, dichiarando all'Associated Press: \"\"Sono cresciuto con la sua musica. Passer\u00e0 alla storia come uno dei nostri pi\u00f9 grandi intrattenitori. Sono contento di vedere che viene ricordato principalmente per la grande gioia che ha portato a molte persone attraverso i suoi doni straordinari come intrattenitore\". Obama ha inoltre inviato personalmente una lettera di condoglianze alla famiglia Jackson, il cui contenuto non \u00e8 stato rivelato.\nL'ex presidente del Sud Africa, Nelson Mandela, in una lettera inviata alla famiglia Jackson, ha dichiarato: \"Ci siamo affezionati a lui e lui \u00e8 diventato un membro stretto della nostra famiglia. Abbiamo avuto una grande ammirazione per il suo talento che \u00e8 stato in grado di trionfare sulla tragedia in molte occasioni della sua vita. Michael era un gigante e una leggenda nell'industria musicale e piangiamo con milioni di fan in tutto il mondo. Piangiamo anche con la sua famiglia e i suoi amici per la perdita di un caro amico. Ci mancher\u00e0 e i ricordi che abbiamo di lui ci saranno cari a lungo\".\nL'allora governatore della California e attore Arnold Schwarzenegger ha dichiarato: \"Oggi il mondo ha perso una delle figure pi\u00f9 influenti e iconiche dell'industria musicale: dalle sue performance con i Jackson 5, alla premiere del \"moonwalk\" e \"Thriller\", Michael era un fenomeno pop che non smetteva mai di spingere l'involucro della creativit\u00e0. Michael \u00e8 stato indubbiamente un grande intrattenitore e la sua popolarit\u00e0 ha attraversato generazioni e il mondo. Maria e io ci uniamo a tutti i californiani nell'esprimere il nostro shock e tristezza per la sua morte e il nostro cuore va alla famiglia Jackson, ai figli di Michael e ai suoi fan in tutto il mondo\"\".\nIl presidente Hugo Ch\u00e1vez, in Venezuela, ha definito la morte della star una \"\"notizia triste\", anche se ha criticato i media per avergli prestato cos\u00ec tanta attenzione. L'ex presidente della Corea del Sud, Kim Dae-jung, che aveva incontrato Jackson, ha dichiarato: \"Abbiamo perso un eroe del mondo\"\".\nL'ex first lady filippina, Imelda Marcos, ha dichiarato che ha pianto sentendo la notizia e ha inoltre dichiarato: \"Michael Jackson ha arricchito le nostre vite, ci ha reso felici, le accuse, la persecuzione gli hanno causato tanta angoscia finanziaria e mentale. \u00c8 stato assolto in tribunale, ma la battaglia gli ha tolto la vita. C'\u00e8 probabilmente una lezione qui per tutti noi\".\nIl testamento e messa in dubbio dell'autenticit\u00e0.\nSecondo l'ultimo testamento, redatto nel 2002, Jackson affid\u00f2 i suoi tre figli alla madre, Katherine Esther Jackson, allora settantanovenne e, a quanto emerse dal documento presentato in tribunale a Los Angeles, l'artista nomin\u00f2 la collega e amica Diana Ross come tutrice, qualora sua madre non fosse in grado di prendersi cura dei tre ragazzi mentre nomin\u00f2 come co-esecutori testamentari il suo ex avvocato John Branca, l'amico di famiglia e produttore John McClain e il contabile Barry Siegel. Quest'ultimo rifiut\u00f2 la carica lasciando le redini di quella che sarebbe diventata \"The Estate of Michael Jackson\" in mano a Branca e McClain.\nAlcuni familiari dell'artista hanno messo in dubbio l'autenticit\u00e0 del testamento, definendolo un \"fake\", un falso e fraudolento: fecero notare che lo stesso giorno in cui il testamento risulta firmato da Jackson a Los Angeles, lui si trovava in realt\u00e0 a New York a una conferenza stampa contro il razzismo nelle case discografiche presenziata dal Reverendo Al Sharpton; questi conferm\u00f2 che Jackson si trovava con lui in tale occasione. Anche vari filmati e fotografie di Jackson alla conferenza lo evidenziano. I fratelli di Jackson hanno dichiarato che il cantante si trovava a New York il 7 luglio, giorno in cui l'ultimo testamento era datato e segnato come firmato a Los Angeles. Altri hanno confermato che il Re del Pop si trovava nella Grande Mela quel giorno. Ma secondo la legge della California, questo non \u00e8 qualcosa che renderebbe invalido il testamento, poich\u00e9 \u00e8 possibile che il documento fosse semplicemente errato. Il testamento \u00e8 stato ufficializzato nel 2009 e la sezione 8270 del codice probatorio della California prevede un periodo di 120 giorni per presentare una petizione al tribunale per revocare l'omologazione dell'ultima volont\u00e0. Quel periodo \u00e8 per\u00f2 passato senza che i familiari si opponessero.\nIl memorial pubblico e il funerale privato.\nUna commemorazione pubblica, detta \"memorial service\", si svolse il 7 luglio 2009 presso lo Staples Center di Los Angeles, dove la pop star aveva provato per i concerti londinesi fino alla sera precedente la sua morte.\nTra i cantanti che si esibirono o presero parte vi furono Smokey Robinson, che lesse una lettera di condoglianze firmata da Nelson Mandela e una lettera di condoglianze di Diana Ross, Lionel Richie che si esib\u00ec in \"Jesus Is Love\", Stevie Wonder in \"I Never Dreamed You'd Leave in Summer\" e in \"They Won't Go When I Go\", Mariah Carey in \"I'll Be There\", Jennifer Hudson in \"Will You Be There\", John Mayer in una versione strumentale di \"Human Nature\", Usher in \"Gone Too Soon\" e Jermaine Jackson in \"Smile\", la canzone preferita di suo fratello, Michael. \nAltri personaggi dello spettacolo e della politica tennero invece dei discorsi: i figli di Martin Luther King, Martin Luther King III e Bernice A. King circa l'importanza di Jackson nel rompere le barriere razziali, le star dell'NBA Magic Johnson e Kobe Bryant che raccontarono aneddoti sul loro incontro con Jackson, l'attrice Brooke Shields che raccont\u00f2 dell'amicizia con Jackson e lesse un passaggio da uno dei libri preferiti dall'artista, \"Il piccolo principe\", il Reverendo Al Sharpton che riferendosi ai figli di Jackson disse loro \"\"voglio che sappiate che non c'era niente di strano in vostro padre. \u00c8 stato strano il modo in cui vostro padre \u00e8 stato trattato. Ma lo ha affrontato comunque\" e il presidente della Motown Berry Gordy, che defin\u00ec Jackson \"Il pi\u00f9 grande intrattenitore che sia mai vissuto\" mentre la figlia di Michael Jackson, Paris, defin\u00ec suo padre \"Il miglior padre che voi possiate mai immaginare\"\".\nTra gli invitati che diedero invece forfait vi furono l'ex moglie di Jackson e madre di due dei suoi tre figli, Debbie Rowe, che dichiar\u00f2 di non presenziare al memorial perch\u00e9 sperava di non essere una distrazione per i media. Anche Elizabeth Taylor, Diana Ross, Liza Minelli e Quincy Jones, tra i pi\u00f9 cari amici di Jackson, rifiutarono l'invito perch\u00e9 si dissero \"devastati\" dalla perdita e dichiararono che volevano vivere il loro lutto in forma privata. Alla cerimonia presenzi\u00f2 tutta la famiglia Jackson, inclusi i tre figli di Michael Jackson, che per la prima volta vennero mostrati in pubblico senza maschere. La cerimonia fu trasmessa in diretta in tutto il mondo e in streaming sul web: si stima sia stata vista dai circa 2,5 ai 3 miliardi di persone, divenendo l'evento mediatico pi\u00f9 seguito della storia.\nIl 3 settembre 2009 si svolse una commemorazione in forma privata al Forest Lawn Memorial Park di Glendale, dove la salma di Michael Jackson \u00e8 stata tumulata all'interno di una bara modello \"promethean\" placcata in oro con interni in velluto blu e rifiniture a specchio lucidate a mano, che in seguito venne deposta in un grande sarcofago in marmo e ricoperta da una colata di cemento armato, per evitare che la salma possa essere trafugata. La tomba si trova nella cappella mortuaria del Great Mausoleum, all'interno della Holly Terrace, struttura ispirata al Cimitero Monumentale di Staglieno di Genova, ed \u00e8 circondata da vetrate colorate rappresentanti l'Ascensione di Ges\u00f9. La tomba \u00e8 tenuta sotto stretta sorveglianza ed accessibile solo ai familiari e agli amici pi\u00f9 cari mentre i fan dell'artista e i curiosi possono lasciare i loro tributi solo all'entrata.\nRiconoscimenti e tributi.\nDopo la morte dell'artista vi furono molti tributi da parte di personaggi del mondo dello spettacolo e vennero inaugurate anche alcune statue e placche per commemorare la scomparsa di Jackson.\nCanzoni e concerti tributo.\nIl 18 luglio 2009 il rapper The Game ha realizzato una canzone in memoria di Jackson, intitolata \"Better on the Other Side\", prodotta da DJ Khalil e con le voci di P. Diddy, Chris Brown, Polow da Don, Mario Winans, Usher e Boyz II Men.\nIl 28 luglio 2009 la sorella di Jackson, La Toya, ha pubblicato la canzone \"Home\", un singolo di beneficenza in onore di suo fratello. Tutti i proventi sono stati donati a una delle organizzazioni benefiche preferite di Michael.\nL'8 marzo 2010 il cantante inglese Robbie Williams pubblica il brano \"Morning Sun\", scritto dopo la morte di Jackson e ispirato dalla tragedia.\nMolti furono gli artisti che stravolsero le scalette dei loro tour per aggiungere canzoni di Jackson: il 30 giugno 2009 gli U2, durante il tour U2 360\u00b0 a Barcellona, dedicarono la canzone \"Angel of Harlem\" a Jackson; Bono ha cantato i versi di \"Man In The Mirror\" e \"Don't Stop 'til You Get Enough\" alla fine della canzone; al Sonisphere Festival del 4 luglio i Metallica hanno eseguito \"Beat It\"; Madonna durante lo Steaky &amp; Sweet Tour aggiunse un medley di canzoni di Jackson mentre un suo ballerino appariva sul palco vestito come Jackson in \"Billie Jean\"; Diana Ross interpret\u00f2 invece \"You Are Not Alone\" nel suo tour; Beyonc\u00e9 dedic\u00f2 la canzone \"Halo\" a Michael Jackson, cambiandone il testo, durante il suo tour nel luglio 2009.\nIl primo importante tributo musicale si tenne alla cerimonia di premiazione annuale dei BET Awards 2009: trasmessa tre giorni dopo la morte di Jackson, il 28 giugno 2009, vide degli artisti esibirsi su alcune delle canzoni di Jackson. Joe Jackson e Al Sharpton erano tra il pubblico, e Janet Jackson ha parlato brevemente a nome della famiglia. Il 13 settembre 2009 invece agli MTV Video Music Awards 2009, la serata venne aperta da un discorso di Madonna che onorava l'artista scomparso, subito dopo seguita da delle performance di alcuni ballerini che, vestiti come Jackson, ballavano all'unisono con le immagini trasmesse dagli schermi giganti. Alla fine della performance, Janet Jackson, sorella di Michael, apparve sul palco infrangendo uno specchio ed esibendosi con \"Scream\" assieme ad alcuni coreografi che avevano lavorato come ballerini per il fratello.\nUn'immagine di Michael Jackson \u00e8 stata mostrata nel segmento \"In Memoriam\" della 82\u00aa Edizione della cerimonia degli Academy Awards.\nUn altro importante tributo si tenne il 31 gennaio 2010 ai Grammy Awards 2010 dove Carrie Underwood, Jennifer Hudson, C\u00e9line Dion, Smokey Robinson e Usher si esibirono in \"Earth Song\" accompagnati sullo sfondo da delle immagini in 3D che Jackson aveva creato per accompagnare la canzone durante i concerti \"This Is It\" che non ebbero mai luogo. Alla serata Jackson ricevette un premio postumo consegnato da Lionel Richie ai suoi figli Prince e Paris.\nIl concerto tributo principale, chiamato \"Michael Forever\", si tenne l'8 ottobre 2011 invece al Millennium Stadium a Cardiff, la capitale del Galles, con la partecipazione di quasi tutta la famiglia Jackson e l'esibizione di diversi artisti tra i quali Christina Aguilera, Beyonc\u00e9, 3T, Alien Ant Farm, Cee Lo Green, Craig David, Ne-Yo, Jamie Foxx, Gladys Knight, La Toya Jackson, Leona Lewis e Smokey Robinson.\nStatue e monumenti.\nCi furono alcune citt\u00e0 che dedicarono anche una statua a Jackson; l'indomani della sua morte, il sindaco di Rio de Janeiro annunci\u00f2 che la citt\u00e0 avrebbe eretto una statua in suo onore nella favela di Santa Marta. Jackson ha visitato la comunit\u00e0 nel 1996 dove ha filmato un video musicale per \"They Don't Care About Us\". Il sindaco ha dichiarato che Jackson ha contribuito a trasformare la comunit\u00e0 in \"un modello per lo sviluppo sociale\".\nIl 25 giugno 2010, il primo anniversario della morte di Jackson, venne eretto un monumento in granito fuori dalla sua casa natale di Gary, Indiana. Il monumento, del peso di 500 libbre, alto 8 piedi, largo 5 piedi e 1,25 piedi di spessore, \u00e8 realizzato in granito nero di qualit\u00e0 superiore estratto dalle cave di propriet\u00e0 di Stone Plans e realizzato utilizzando una sofisticata tecnologia di incisione laser. Sul frontale vi \u00e8 una silhouette di Michael Jackson in una classica posa sulle punte sullo sfondo di una luna piena. Sul retro del monumento vi \u00e8 invece un collage di immagini che lo ritraggono dalla sua infanzia verso la celebrit\u00e0. Questo tributo commemorativo unico \u00e8 il culmine di un intenso lavoro di squadra creativo di 48 ore che ha coinvolto oltre 350 ore di lavoro. Il monumento \u00e8 misteriosamente sparito nel dicembre 2018, pare perch\u00e9 fatto rimuovere dalla sorella di Michael Jackson, Janet, per girarci un videoclip.\nBen tre statue vennero erette in suo onore in Cina: rispettivamente a Pechino (Beijing), a Canton (Guangzhou) inaugurata nel 2011 e realizzata con le donazioni dei fan cinesi, e un\u2019ulteriore a Hong Kong, commissionata dal cantante Alex To, che conobbe Michael Jackson nel 1987 proprio a Hong Kong, e che si trova nel quartiere occidentale di Tuen Mun nel Shan Yuan Temple.\nUna statua venne eretta anche a Ekaterinburg, Russia, il 25 giugno 2011. Mentre due delle statue utilizzate da Jackson come promozione per l'album \"\" nel 1995 vennero restaurate ed erette rispettivamente a Best nei Paesi Bassi (rimossa nel 2019 a seguito delle polemiche suscitate dal programma TV \"Leaving Neverland\"), e a Johannesburg, in Sudafrica, nel parco per bambini Santarama Miniland.\nUn'altra statua di Jackson venne commissionata dal magnate degli affari Mohamed Al-Fayed ed esposta al di fuori del campo del Fulham Football Club, di cui Al-Fayed era presidente nel 2011. Grande fan e amico di Jackson, Al-Fayed \u00e8 stato riempito di critiche quando la statua \u00e8 stata esposta, principalmente perch\u00e9, anche ai fans dell'artista, sembrava rigida e costipata. Quando il nuovo presidente del Fulham, Sahid Khan, \u00e8 entrato in carica, ha pertanto rimosso la statua che \u00e8 stata collocata al National Football Museum di Manchester nel maggio 2014.\nUn'altra statua \u00e8 stata eretta in suo onore al Landesbahnpark a Mistelbach, in Austria, inaugurata l'11 maggio 2013 e scolpita dallo scultore ceco Daniel Kartakova, e che ha sostituito un precedente busto in bronzo della superstar che non era stato ritenuto all'altezza dai suoi ammiratori.\nUna statua \u00e8 stata eretta anche in Italia al Rainbow MagicLand, a Valmontone, Roma, per il 55\u00ba anniversario della nascita di Jackson, il 29 agosto 2013.\nUn'altra statua raffigurante l'artista, realizzata inizialmente per la promozione dell'album \"HIStory\", \u00e8 stata inaugurata il 22 giugno 2019 a EuroPark Idroscalo a Milano, per celebrare il decennale dalla scomparsa del cantante.\nLe indagini.\nDurante le indagini si scopr\u00ec che dopo la somministrazione del Propofol, Murray era al telefono e stava utilizzando due cellulari: non se ne serv\u00ec per chiamare i soccorsi, bens\u00ec per effettuare varie chiamate e invii di e-mail, tra le quali una volta a tranquillizzare un funzionario della Lloyd's Insurance, l'assicurazione dei concerti londinesi, circa le condizioni di salute di Jackson; dai tabulati presentati al processo, per\u00f2, si evince che la mail fu spedita quando il cantante era gi\u00e0 morto.\nI soccorsi vennero chiamati pi\u00f9 di un'ora dopo, alle ore 12.21, dalla guardia del corpo di Jackson, Alvarez, come testimoni\u00f2 anche il paramedico che ricevette la telefonata. I paramedici del Los Angeles Fire Department giunsero alle 12.28. Il tempestivo trasferimento alla clinica dell'UCLA Medical Center, la clinica ospedaliera dell'Universit\u00e0 della California non bast\u00f2, i tentativi di rianimazione fallirono e Jackson venne dichiarato morto alle ore 14.26. L'autopsia stabil\u00ec che la morte avvenne per una somministrazione eccessiva di Propofol.. Le immagini video delle prove dei concerti che la star avrebbe dovuto tenere a Londra, svoltesi allo Staples Center, mostravano un Jackson all'apparenza in ottima forma ma in realt\u00e0 non era cos\u00ec come si deduce dal referto autoptico e dalle mail che si scambiarono il regista Kenny Ortega e il presidente della AEG Live, la societ\u00e0 promotrice dei concerti, Randy Phillips: Jackson non stava bene emotivamente e fisicamente\nGli esami tossicologici rileveranno che non vi erano sostanze nell'organismo di Jackson a parte quelle somministrate dal Dott. Murray quella notte, n\u00e8 alcool o droghe di alcun genere e nessuna pillola nel suo stomaco, contrariamente a quanto riportato dai media, i quali spesso lo dipinsero erroneamente come un farmaco-dipendente.\nAlcuni medici che hanno conosciuto la star hanno dichiarato che in realt\u00e0 lui aveva paura dei farmaci.\nIl caso non fu classificato immediatamente come \"omicidio\", la scena del crimine non fu sigillata e ci\u00f2 sollev\u00f2 preoccupazioni da parte di alcuni osservatori riguardo a possibili contaminazioni di quest'ultima. La polizia fu messa sotto accusa per questo.\nMurray durante le indagini ment\u00ec ripetutamente e si contraddisse pi\u00f9 volte, non si mostr\u00f2 mai pentito per quello che aveva fatto, arrivando persino a incolpare lo stesso Jackson della sua morte.\nLe vicende giudiziarie.\nIl processo contro Conrad Murray.\nDa elementi discussi al processo che lo vedeva imputato per omicidio colposo, si scopr\u00ec che Conrad Murray fu assunto dalla AEG Live e che all'epoca dell'assunzione era oberato di debiti.. Il rapporto tra il medico e la societ\u00e0 promotrice dei concerti \u00e8 comprovato da un contratto, discusso in aula, dal quale si evince che l'assunzione del dottore fu su richiesta di Michael Jackson ma di competenza della AEG Live. Egli tuttavia sostenne che non ricevette mai una copia dello stesso firmata da Michael Jackson per accettazione; esiste solo una copia firmata dal dottor Murray la sera prima del decesso di Jackson. In quel contratto si legge che il medico doveva \"[...] occuparsi delle necessit\u00e0 mediche dell'artista, riuscire a curarlo in caso di emergenza e provvedere ad ogni altro trattamento medico richiesto da AEG Live\".\nA proposito dei trattamenti, durante le udienze preliminari del processo emerse dalla testimonianza del farmacista Lopez, al quale si rivolgeva Murray per ordinare il Propofol e altri medicinali, che il medico richiese anche degli energizzanti, dicendogli che erano per se stesso, percui Lopez gli procur\u00f2 dell'ECA (Efedrina, Caffeina, Aspirina), ma dell'efedrina \u00e8 stata invece ritrovata nell'organismo di Jackson. Tale sostanza \u00e8 controindicata per chi soffre d'insonnia in quanto la provoca o l'accentua, e causa anche ansia, anoressia e febbre. \nMurray, probabilmente, somministrava al cantante ECA di giorno come energizzante e Propofol e benzodiazepine di notte per farlo dormire. Jackson era stato oggetto di somministrazioni di questo tipo per quasi tre mesi.\nDurante il processo il Dott. Steven Shafer, esperto di Propofol, dimostr\u00f2 scientificamente l'impossibilit\u00e0 dell'auto-somministrazione dell'anestetico da parte del cantante e dichiar\u00f2 che la semplice ingestione di tale sostanza non produce alcun effetto sull'essere umano.\nL'assistente del coroner Elissa Fleak testimoni\u00f2 che nella stanza dove il cantante \u00e8 deceduto c'era il camino acceso nonostante fosse il 25 giugno e pare che non fosse la sua stanza da letto abituale. Questo particolare pu\u00f2 far pensare che la temperatura pi\u00f9 calda della stanza abbia rallentato il processo di rigor mortis e che forse il decesso potrebbe essersi verificato alcune ore prima, durante la notte; il medico legale, il Dott. Rogers, non fu infatti in grado di stabilire con precisione l'ora del decesso che pertanto non \u00e8 riportata sul referto autoptico.\nNon fu possibile stabilire chi fosse effettivamente presente nella villa di Holmby Hills la notte del decesso in quanto i video relativi alle registrazioni delle telecamere non sono stati conservati. Il procuratore David Walgren, durante la Status Conference del 16 marzo 2011, afferm\u00f2 che l'accusa stava ancora cercando di contattare il dipartimento di polizia di Los Angeles e la societ\u00e0 del sistema di sicurezza per sapere se fossero disponibili altre registrazioni oltre a quelle che gli erano state recapitate, riguardanti l'esterno della villa e le porte di ingresso. Durante il processo Murray, dalla testimonianza del signor Alexander Suppal, uno specialista in sorveglianza della polizia di Los Angeles, risult\u00f2 che nessuno gli ordin\u00f2 di scaricare altri filmati dalle telecamere di sorveglianza della villa, oltre a quelli di pochi minuti relativi all'arrivo di Murray e poi dell'artista alla casa la notte del 25 giugno 2009. Suppal dichiar\u00f2 che fu il detective Martinez a prendere la decisione di scaricare solo quei filmati.\nIl procuratore Walgren durante il controinterrogatorio del dottor White, l'esperto di Propofol testimone per la difesa, lo port\u00f2 a dire che, considerate le quantit\u00e0 di Lorazepam e Propofol risultanti nell'organismo della star, non avrebbe senso pensare che Murray volesse continuare a sedare un Michael Jackson gi\u00e0 sedato: ci\u00f2 sarebbe spiegabile solo nel caso in cui il medico avesse voluto fargli del male volontariamente. e lo ha ribadito anche nella sua arringa finale: \"...Murray ha voluto mettere KO Michael Jackson, se si vuole credere che non fosse gi\u00e0 KO!\".\nAnche dall'ultima testimonianza del dottor Steven Shafer, esperto di Propofol per l'accusa, \u00e8 emerso che in base a studi effettuati nel 2002, le quantit\u00e0 di Propofol e benzodiazepine somministrate da Murray a Jackson erano maggiori di quelle che Shafer stesso aveva inizialmente ipotizzato. Infine nel Memorandum del procuratore leggiamo: \"Il modo in cui il crimine \u00e8 stato eseguito indica pianificazione, sofisticazione o professionismo (...) Le prove mostrano senza ombra di dubbio che l'imputato sapeva che ci\u00f2 che stava facendo era sbagliato (...) L'imputato si \u00e8 approfittato di una posizione di fiducia o confidenza per commettere il crimine...\".\nTutto ci\u00f2 gli cost\u00f2 il massimo della pena prevista per questo tipo di reato nello Stato della California: infatti il giudice Pastor decise di infliggerla in quanto defin\u00ec le pratiche che Murray esercitava su Jackson \"pazzia medica\", \"esperimenti in medicina che non possono essere tollerati\" e ritenne che l'aspetto pi\u00f9 intollerabile del comportamento di Murray in tutta questa vicenda fu la totale mancanza di senso di colpa e rimorso per quanto accaduto.\nIl processo contro la AEG Live.\nLa famiglia Jackson ha mosso in seguito una causa civile contro la AEG Live, in quanto la riteneva responsabile di frode, negligenza, inflizione di stress emotivo e cospirazione civile, elementi che avrebbero condotto, secondo i familiari di Jackson, alla morte dell'artista. Nel corso del processo i legali dei Jackson avevano descritto ai giurati la AEG come un'agenzia di entertainment fredda e calcolatrice, incurante di quanto Murray fosse disperato finanziariamente, e concludendo che avesse spinto il medico a tenere Jackson in piedi a tutti i costi per i concerti anche se il cantante era in quel periodo fragile di salute e paralizzato dalla paura. Tra i testimoni, il primogenito di Michael, Prince, aveva evocato le parole del padre durante la loro ultima conversazione: \"Mi uccideranno\". AEG aveva tentato di rivoltare i fatti asserendo che era stato Jackson ad assumere Murray e che il cantante era un tossicodipendente all'ultimo stadio che aveva gi\u00e0 chiesto anestetici per dormire durante tour precedenti. Il 2 ottobre 2013, dopo cinque mesi di dibattito e tre giorni in camera di consiglio, la giuria al processo civile contro AEG ha stabilito che i promoter della serie di concerti mai realizzata \"This is It\" hanno s\u00ec assunto Conrad Murray come medico personale del cantante, ma che Murray non era incompetente a esercitare la professione, giudicando la societ\u00e0 non responsabile della morte dell'artista. In seguito i giudici hanno respinto e negato il ricorso in appello da parte della famiglia Jackson.\nLe speculazioni e le ipotesi sul decesso e le teorie del complotto.\nLe varie informazioni ottenute dalle indagini e dai processi hanno destato dei sospetti in merito al fatto che la morte della star potrebbe non trattarsi di omicidio colposo, ma qualcosa di pi\u00f9, come sostenuto anche da alcuni familiari dell'artista. Le indagini, per\u00f2, furono rivolte solo verso Murray, lasciando in sospeso numerosi interrogativi al riguardo. Inoltre i discografici della Sony, i manager della star e la stessa AEG Live avrebbero effettuato cospicui finanziamenti alle carriere di alcune figure istituzionali che, visto il loro ruolo, sarebbero potute essere personaggi chiave per risolvere i misteri dell'omicidio in questione. Ci\u00f2 ha sollevato ulteriori sospetti in merito.\nCome accaduto successivamente alla morte di molti altri personaggi famosi, le circostanze, ritenute sospette, hanno dato origine a teorie alternative rispetto alla versione ufficiale dei fatti, a illazioni e a teorie del complotto; la principale teoria era incentrata su un presunto complotto ordito per uccidere Jackson che sarebbe stato organizzato dai vertici della Sony Music, tra cui vennero chiamati in causa l'ex presidente Tommy Mottola, l'ex avvocato di Jackson, John Branca, la Colony Capital con la complicit\u00e0 della AEG, che avrebbero assoldato il medico Conrad Murray per compiere l'atto, con lo scopo di guadagnare miliardi di dollari dalle vendite postume degli album e dallo sfruttamento dell'immagine dell'artista che la sua morte avrebbe generato. A tal proposito anche alcuni familiari di Jackson tra cui suo padre Joe Jackson, la sorella La Toya e la figlia di Jackson, Paris, hanno dichiarato alla stampa che ritenevano che la morte del loro familiare fosse stata in realt\u00e0 un omicidio premeditato e che dietro alla morte ci fosse un piano ben ordito.\nSono state inoltre avanzate ipotesi sul coinvolgimento degli illuminati riguardo alla morte dell'artista.\nIn seguito sono incominciati a circolare sul web anche video e immagini che parlavano di come Jackson avesse potuto escogitare la sua presunta finta morte con alcuni fan dell'artista che si sono autodefiniti \"believers\" (\"credenti\") perch\u00e9 convinti che il cantante fosse in realt\u00e0 vivo e avesse escogitato la sua morte per fuggire dagli scandali e dai media. A causa di queste credenze hanno iniziato a circolare online vari presunti avvistamenti del cantante."}
{"id": "4318106", "revid": "785863", "url": "https://it.wikipedia.org/wiki?curid=4318106", "title": "L'ammazzasette", "text": ""}
{"id": "4318115", "revid": "198682", "url": "https://it.wikipedia.org/wiki?curid=4318115", "title": "Troppa felicit\u00e0", "text": "Troppa felicit\u00e0 \u00e8 una raccolta di racconti di Alice Munro pubblicata in Italia nel 2011 da Einaudi. La prima edizione in lingua inglese \u00e8 stata pubblicata da Douglas Gibson Books nell'agosto 2009."}
{"id": "4318131", "revid": "1573940", "url": "https://it.wikipedia.org/wiki?curid=4318131", "title": "Calomera lugens", "text": "Calomera lugens \u00e8 un coleottero carabide della sottofamiglia Cicindelinae, che vive nelle immediate vicinanze del mare, lungo le coste del bacino del Mediterraneo orientale.\nDescrizione.\n\u00c8 una cicindela di media grandezza (lunghezza 14\u201316\u00a0mm).\nLe elitre sono di colore da bruno a nero, con riflessi rossastri o verdastri; il disegno \u00e8 di colore bianco-crema.\nBiologia.\nSono insetti attivi durante le ore pi\u00f9 calde del giorno, che si muovono tra gli scogli o i banchi di \"Posidonia\" con grande velocit\u00e0, con la tipica andatura a scatti delle cicindele.\nSono abili predatori, che si nutrono principalmente di piccoli crostacei isopodi della specie \"Ligia italica\" e altri piccoli invertebrati.\nDurante l'accoppiamento, i maschi afferrano le femmine saldamente con le mandibole tra pronoto ed elitre, restando in questa posizione per lunghi periodi, in cui alternano le copule vere e proprie a momenti di riposo.\nDistribuzione e habitat.\nLa specie \u00e8 distribuita prevalentemente nel bacino del Mediterraneo orientale (Rodi, Cipro, Turchia e Siria), con una popolazione isolata in Sicilia.\nVive in habitat costieri rocciosi nelle immediate vicinanze del mare, dove le acque delle mareggiate formano pozze ricche di sale.\nTassonomia.\nComprende le seguenti sottospecie:"}
{"id": "4318132", "revid": "124501610", "url": "https://it.wikipedia.org/wiki?curid=4318132", "title": "Joy Fleming", "text": "All'anagrafe Erna Raad, \u00e8 ricordata come una delle migliori voci jazz della Germania Ovest e quindi dello Stato tedesco riunificato. Si propose anche come blues-woman e cantante pop.\nBiografia.\nAll'et\u00e0 di 14 anni Joy Fleming vinse un concorso canoro locale. A 16, dopo aver lavorato per un breve periodo come addetta alle vendite, fu ingaggiata per cantare pezzi blues e jazz nei club delle basi militari USA di stanza a Mannheim.\nNel 1966 fond\u00f2 con alcuni amici il gruppo Joy &amp; The Hit Kids, rinominato dal 1971 Joy Unlimited. Un'apparizione televisiva nel \"Talent Pool\" (1968) contribu\u00ec a farli conoscere in tutta la Germania Ovest.\nNel 1972 Joy Fleming divent\u00f2 solista, ottenendo ben presto un notevole successo nel suo Paese. Ma qualche anno dopo il suo nome varc\u00f2 anche i confini nazionali, in virt\u00f9 della sua partecipazione all'Eurovision Song Contest 1975 col brano \"Ein Lied kann eine Brucke Sein\". Pur classificatasi solo diciassettesima la canzone fece il giro del mondo, anche grazie a una versione in inglese (\"Bridge Of Love\"), portando Joy Fleming a esibirsi dapprima in Germania Est, poi in Francia, Scandinavia, Unione Sovietica, Argentina, Cina, Giappone. La performance di Joy sul palco dell'ESC, gi\u00e0 di per s\u00e9 notevole, rimase celebre anche per il suo direttore d'orchestra Rainer Pietsch, che alla fine del primo ritornello esegu\u00ec un saltello acrobatico da fermo, di grande effetto.\nRiusc\u00ec a conservare la sua popolarit\u00e0 per tutti gli anni ottanta e novanta, sempre destreggiandosi tra pop, jazz e blues.\nJoy Fleming scomparve improvvisamente nel 2017, lasciando quattro figli. Nel 2007 aveva pubblicato la sua autobiografia."}
{"id": "4318133", "revid": "21880", "url": "https://it.wikipedia.org/wiki?curid=4318133", "title": "Lophyridia aphrodisia", "text": ""}
{"id": "4318135", "revid": "767487", "url": "https://it.wikipedia.org/wiki?curid=4318135", "title": "Topolino fa tardi", "text": "Topolino fa tardi (\"Mickey's Delayed Date\") \u00e8 un film del 1947 diretto da Charles A. Nichols. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 3 ottobre 1947, distribuito dalla RKO Radio Pictures.\nIl film \u00e8 conosciuto anche con il titolo Topolino ritardatario.\nTrama.\nMinni chiama Topolino per ricordargli il loro appuntamento, che lui ha completamente dimenticato dormendo sul divano. Con l'aiuto di Pluto, Topolino si veste per l'appuntamento, ma perde i biglietti per la festa mentre esce di casa. Pluto porta i biglietti a Topolino, ma nella confusione della citt\u00e0 il vestito di Topolino viene completamente rovinato. Quando per\u00f2 Minni arriva, gli dice che ha un bellissimo costume. I biglietti sono infatti per una festa in costume chiamata \"Il ballo degli straccioni\".\nCuriosit\u00e0.\nIl cortometraggio \u00e8 noto per essere l'ultimo nel quale Walt Disney d\u00e0 la voce a Topolino, dopo averlo fatto per quasi vent'anni. A partire dal successivo film Topolino in Australia, rilasciato pochi mesi dopo, la voce del personaggio sar\u00e0 affidata a James MacDonald.\nDistribuzione.\nEdizione italiana.\nAttualmente il film circola con tre doppiaggi diversi. Il primo, effettuato nel 1979, venne utilizzato nel film di montaggio \"Buon compleanno Topolino\" e nella relativa VHS edita nel settembre del 1982. Il secondo, viene utilizzato nelle normali trasmissioni TV e nel DVD \"Walt Disney Treasures: Topolino star a colori - Vol. 2\". Il terzo, effettuato nei primi anni 2010, viene utilizzato nelle trasmissioni all'interno della serie TV \"Topolino che risate!\" e nel DVD \"Topolino che risate! - Volume 3\".\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Topolino star a colori - Vol. 2\" e \"Topolino che risate! - Volume 3\", in quest'ultimo col doppiaggio del 2010."}
{"id": "4318139", "revid": "785863", "url": "https://it.wikipedia.org/wiki?curid=4318139", "title": "Topolino ritardatario", "text": ""}
{"id": "4318145", "revid": "104458", "url": "https://it.wikipedia.org/wiki?curid=4318145", "title": "Lisa Larsen", "text": "Biografia.\nIn Coppa del Mondo ha esordito l'8 marzo 2009 a Lahti (44\u00aa) e ha ottenuto il primo podio il 25 novembre 2012 a G\u00e4llivare (2\u00aa).\nIn carriera ha partecipato a un'edizione dei Campionati mondiali, Val di Fiemme 2013 (51\u00aa nella 10\u00a0km)."}
{"id": "4318150", "revid": "104458", "url": "https://it.wikipedia.org/wiki?curid=4318150", "title": "Holly Brooks", "text": "Biografia.\nIn Coppa del Mondo ha esordito il 5 febbraio 2010 a Canmore (24\u00aa) e ha ottenuto il primo podio il 25 novembre 2012 a G\u00e4llivare (3\u00aa).\nIn carriera ha preso parte a due edizioni dei Giochi olimpici invernali, (41\u00aa nella 10 km, 35\u00aa nella 30 km, 38\u00aa nella sprint, 55\u00aa nell'inseguimento, 11\u00aa nella staffetta) e (35\u00aa nella 10 km, 27\u00aa nella 30 km, 47\u00aa nell'inseguimento), e a due dei Campionati mondiali (9\u00aa nella staffetta a Oslo 2011 il miglior risultato)."}
{"id": "4318157", "revid": "104458", "url": "https://it.wikipedia.org/wiki?curid=4318157", "title": "Liz Stephen", "text": "Biografia.\nIn Coppa del Mondo ha esordito il 3 febbraio 2007 a Davos (48\u00aa) e ha ottenuto il primo podio il 25 novembre 2012 a G\u00e4llivare (3\u00aa).\nIn carriera ha preso parte a tre edizioni dei Giochi olimpici invernali, (49\u00aa nella 10 km, 57\u00aa nell'inseguimento), (24\u00aa nella 30 km, 12\u00aa nell'inseguimento, 9\u00aa nella staffetta) e (30\u00aa nella 10 km), e a cinque dei Campionati mondiali (4\u00aa nella staffetta a Val di Fiemme 2013, a Falun 2015 e a Lahti 2017 i migliori risultati)."}
{"id": "4318161", "revid": "104458", "url": "https://it.wikipedia.org/wiki?curid=4318161", "title": "Elizabeth Stephen", "text": ""}
{"id": "4318163", "revid": "104458", "url": "https://it.wikipedia.org/wiki?curid=4318163", "title": "Hanna Kolb", "text": "Biografia.\nIn Coppa del Mondo ha esordito il 5 dicembre 2009 a D\u00fcsseldorf (11\u00aa) e ha ottenuto il primo podio il 7 dicembre 2012 a Qu\u00e9bec (2\u00aa).\nIn carriera ha preso parte a tre edizioni dei Giochi olimpici invernali, (25\u00aa nella sprint), (30\u00aa nella sprint) e (36\u00aa nella sprint), e a quattro dei Campionati mondiali (8\u00aa nella sprint a squadre a Val di Fiemme 2013 il miglior risultato)."}
{"id": "4318164", "revid": "919662", "url": "https://it.wikipedia.org/wiki?curid=4318164", "title": "Denise Herrmann", "text": "Biografia.\nIn Coppa del Mondo di sci di fondo ha esordito il 13 febbraio 2009 a Valdidentro (37\u00aa) e ha ottenuto il primo podio il 7 dicembre 2012 a Qu\u00e9bec (2\u00aa). Durante la sua carriera nello sci di fondo ha preso parte a un'edizione dei Giochi olimpici invernali, (8\u00aa nella sprint, 4\u00aa nella sprint a squadre, 3\u00aa nella staffetta), e a tre dei Campionati mondiali (4\u00aa nella sprint a squadre a Falun 2015 il miglior risultato).\nDalla stagione 2016-2017 si dedica prevalentemente al biathlon; nella Coppa del Mondo di biathlon ha esordito il 9 dicembre 2016 a Pokljuka (18\u00aa) e ha ottenuto la prima vittoria, nonch\u00e9 primo podio, il 5 marzo 2017 a Pyeongchang Alpensia. Ai XXIII Giochi olimpici invernali di si \u00e8 classificata 21\u00aa nella sprint, 6\u00aa nell'inseguimento, 11\u00aa nella partenza in linea e 8\u00aa nella staffetta. Ha esordito ai Mondiali di biathlon a \u00d6stersund 2019 dove ha vinto la medaglia d'oro nell'inseguimento e quella d'argento nella staffetta mista ed \u00e8 stata 6\u00aa nella sprint.\nDurante la stagione 2019-2020 si \u00e8 aggiudicata la Coppa del Mondo di sprint.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nIN = individuale\nPU = inseguimento\nSP = sprint\nRL = staffetta"}
{"id": "4318165", "revid": "988885", "url": "https://it.wikipedia.org/wiki?curid=4318165", "title": "Palazzo di Giustizia (Salerno)", "text": "Il palazzo di Giustizia (detto anche palazzo del Tribunale) di Salerno, si trova sul centrale corso Garibaldi quasi di fronte al palazzo Santoro.\nVicende storiche.\nIl palazzo del Tribunale fu edificato nel 1934, tra i due corsi di Salerno (corso Garibaldi e corso Vittorio Emanuele) su progetto urbanistico degli architetti Ernesto Donzelli e Nicola Cavaccini.\n L'edificio risente, nella propria architettura in stile fascista, di quella \u201cromanit\u00e0\u201d e della conseguente ideologia imperiale che prevedeva scenografie esterne ed interne di grande impatto visivo, molto presenti anche negli austeri arredi dell'epoca.\nIl salone maggiore, detto \"salone dei Marmi\", ha ospitato alcune mostre.\nIl palazzo del tribunale sub\u00ec notevoli danni durante lo sbarco alleato del settembre 1943. Nel dopoguerra, davanti alla facciata principale del tribunale vi fu collocata la statua di Giovanni Amendola, scolpita e fusa in bronzo da Gaetano Chiaromonte nel 1949.\nI suoi uffici sono attualmente in corso (2018) di trasferimento nei nuovi locali della Cittadella giudiziaria di Salerno."}
{"id": "4318166", "revid": "585241", "url": "https://it.wikipedia.org/wiki?curid=4318166", "title": "Nuova Unione", "text": ""}
{"id": "4318167", "revid": "585241", "url": "https://it.wikipedia.org/wiki?curid=4318167", "title": "Naujoji S\u0105junga (socialliberalai)", "text": ""}
{"id": "4318168", "revid": "585241", "url": "https://it.wikipedia.org/wiki?curid=4318168", "title": "Naujoji S\u0105junga", "text": ""}
{"id": "4318169", "revid": "767487", "url": "https://it.wikipedia.org/wiki?curid=4318169", "title": "Riserva Cousteau", "text": "La riserva Cousteau (in francese: \"R\u00e9serve Cousteau\") \u00e8 un'area marina protetta di circa 400 ettari compresa tra le isole Pigeon e le cittadine di Mahaut (frazione del comune Pointe-Noire) e Pigeon (frazione del comune Bouillante), nella costa ovest della Basse-Terre in Guadalupa.\nDescrizione.\n\u00c8 grazie a Jacques Cousteau che la Riserva fu battezzata con l'omonimo nome e divenne famosa in tutto il mondo, quando nel 1955, gir\u00f2 alcune scene del suo documentario \"Il mondo del silenzio\" nei fondali delle Isole Pigeon vincendo il primo premio al Festival di Cannes. Fu molto affascinato dalla ricca biodiversit\u00e0 del sito tanto da suggerire alle autorit\u00e0 locali di impostare misure di protezione dell'area.\nI fondali della riserva, in particolare quelli delle isole Pigeon vantano la presenza di numerose specie di coralli, gorgonie, spugne, vari pesci tropicali, cetacei, aragoste e tartarughe marine."}
{"id": "4318170", "revid": "858648", "url": "https://it.wikipedia.org/wiki?curid=4318170", "title": "Sociaal-Liberale Partij", "text": ""}
{"id": "4318174", "revid": "122578274", "url": "https://it.wikipedia.org/wiki?curid=4318174", "title": "Laide di Corinto", "text": "Biografia.\nIl nome \"Laide\" fu portato nell'antica Grecia da pi\u00f9 etere ed esistono numerosi racconti e aneddoti riguardanti, in particolare, due le quali vissero a Corinto a pochi decenni di distanza l'una dall'altra: Laide di Corinto e Laide di Hykkara. Purtroppo in queste narrazioni raramente si indicava a quale delle due ci si riferiva o, quando lo si faceva, ci\u00f2 che si diceva dell'una era attribuibile talora solo all'altra, per cui \u00e8 difficile, se non impossibile, discriminare fra le due biografie. Un altro esempio: Ovidio si riferisce a \"Laide\" nei suoi \"Amores\", ma non la specifica.\nLa pi\u00f9 anziana delle due \"Laide\", vissuta al tempo della guerra del Peloponneso e celebrata da Ateneo come la pi\u00f9 bella donna della sua epoca, era nata probabilmente a Corinto; Ateneo aggiunge che era nota anche per la sua avarizia e i suoi capricci. Tra i suoi numerosi amanti gli si attribuiva il filosofo Aristippo, due opere del quale sono intitolate \" e \". Sarebbe stata amante anche di Diogene. Laide si innamor\u00f2 e si promise a Eubota, il quale le promise che l'avrebbe portata con s\u00e9 a Cirene se avesse vinto le Olimpiadi; dopo la sua vittoria a Olimpia nel 364 a.C., Eubota mantenne la promessa portando con s\u00e9 a Cirene un ritratto della donna.\nIn vecchiaia Laide divenne alcolizzata. Mor\u00ec a Corinto, dove in suo onore fu eretto un monumento nel boschetto di cipressi chiamato (\"Kraneion\"). Laide come immagine di Afrodite era un argomento frequente negli epigrammi. Il commediografo Cefisodoro tuttavia scrisse una \"\u1f08\u03bd\u03c4\u03b9\u03bb\u03b1\u03af\u03c2\" contro di lei. La sua fama era ancora viva a Corinto ai tempi di Pausania (II secolo d.C.).\nDal nome di Laide, la meretrice di Corinto, famosa per la sua bellezza, i suoi vizi e le sue alte tariffe, \u00e8 derivato l'aggettivo \"laido\" nel significato che provoca ripugnanza, pi\u00f9 comunemente in senso morale, turpe, osceno."}
{"id": "4318181", "revid": "1573940", "url": "https://it.wikipedia.org/wiki?curid=4318181", "title": "Scripps Research Institute", "text": "Il Scripps Research Institute (TSRI) \u00e8 un centro di ricerca nel campo delle scienze biomediche, con sede a La Jolla (California). \u00c8 uno dei pi\u00f9 grandi centri di ricerca privati e non-profit in discipline biomediche al mondo.\nL'istituto nel suo attuale nome e configurazione \u00e8 stato costituito nel 1993, quando \u00e8 diventato indipendente. In precedenza era un centro di ricerca affiliato all'adiacente ospedale Scripps Clinic. Comprende una facolt\u00e0 di circa 300 professori, tra cui diversi membri della National Academy of Sciences e premi Nobel, e circa 3000 tra ricercatori, tecnici e dottorandi. Nel 2006 una seconda sede \u00e8 stata aperta in Florida (a Jupiter), grazie anche a notevoli finanziamenti dello stato della Florida.\nL'istituto ha un dipartimento di chimica particolarmente rinomato, includendo tra gli altri K.C. Nicolaou, Barry Sharpless, Phil Baran e Jin-Quan Yu. Proprio la presenza di un dipartimento di chimica di cos\u00ec altro profilo in un centro di ricerca rivolto soprattutto alla biologia ed alla medicina ne ha rappresentato un elemento distintivo e di grande forza. La stretta collaborazione di chimici e biologi ha portato a numerose scoperte ed alla nascita di nuovi campi di ricerca, come ad esempio quello della biologia chimica. Nell'istituto si pensa ai processi biologici come a processi chimici estremamente complessi e dunque, attraverso nuove scoperte nel campo delle scienze chimiche si pu\u00f2 arrivare a comprendere, studiare e influenzare i processi biologici.\nDal punto di vista dell'organizzazione, \u00e8 un istituto che funziona sul cosiddetto \"soft money\" system. I professori vengono pagati solo in minima parte dall'istituto e ognuno deve ricevere finanziamenti esterni per assicurare risorse per il proprio laboratorio e per il proprio stipendio. Una grande parte di questi finanziamenti proviene dai NIH (National Institutes of Health), un ente governativo che eroga diversi finanziamenti in campo medico, decidendoli in base alla 'peer review'. Altri finanziamenti possono essere di natura privata, per esempio da compagnie farmaceutiche che sono interessate ad avere collaborazioni scientifiche. Una grande parte di finanziamenti diretti all'istituto invece proviene da fondazioni e dalla filantropia.\nRichard Lerner \u00e8 stato presidente dell'istituto dalla fondazione nel 1991 al 2011. Ha presieduto su un periodo di grande espansione in cui Scripps si \u00e8 affermato come uno dei pi\u00f9 prestigiosi centri di ricerca al mondo, reclutando scienziati di altissimo profilo in diverse discipline. Michael Marletta lo ha succeduto dal 2012 al 2014."}
{"id": "4318182", "revid": "767487", "url": "https://it.wikipedia.org/wiki?curid=4318182", "title": "Michael Marletta", "text": "Biografia.\nMarletta \u00e8 nato a Rochester, nello stato di New York, figlio di immigrati italiani. Precedentemente professore di chimica biologica all'Universit\u00e0 della California a Berkeley, dove per anni \u00e8 stato direttore del dipartimento di chimica, nel 2012 ha assunto il suo ruolo di presidente e amministratore delegato dello Scripps Research Institute, succedendo a Richard Lerner, dove \u00e8 anche professore di chimica.\n \u00c8 membro della National Academy of Sciences dal 2006."}
{"id": "4318188", "revid": "647919", "url": "https://it.wikipedia.org/wiki?curid=4318188", "title": "Moaz al-Khatib", "text": ""}
{"id": "4318193", "revid": "33751", "url": "https://it.wikipedia.org/wiki?curid=4318193", "title": "Campionato tunisino di calcio", "text": "Il campionato tunisino di calcio \u00e8 articolato su tre livelli: il massimo livello nazionale, lo Championnat de Ligue Professionelle 1, a cui prendono parte 16 squadre, la seconda divisione, lo Championnat de Ligue Professionelle 2, cui prendono parte 16 squadre, e lo Championnat de Ligue Professionelle 3, cui partecipano altre 42 squadre. "}
{"id": "4318194", "revid": "33751", "url": "https://it.wikipedia.org/wiki?curid=4318194", "title": "Campionato egiziano di calcio", "text": "Il campionato egiziano di calcio \u00e8 articolato su tre livelli: il massimo livello nazionale, la Prima Divisione, a cui prendono parte 18 squadre, la seconda divisione, detta Seconda Divisione, cui prendono parte 48 squadre, e la Terza Divisione, cui partecipano altre 170 squadre. "}
{"id": "4318196", "revid": "709565", "url": "https://it.wikipedia.org/wiki?curid=4318196", "title": "Campionato algerino di calcio", "text": "Il campionato algerino di calcio \u00e8 articolato su tre livelli: il massimo livello nazionale, la Ligue 1, a cui prendono parte 16 squadre, la seconda divisione, detta Ligue 2, cui prendono parte 16 squadre, e la Ligue Nationale du Football Amateur, cui partecipano altre 36 squadre suddivise in tre gruppi da 12 compagini ciascuno. "}
{"id": "4318197", "revid": "33751", "url": "https://it.wikipedia.org/wiki?curid=4318197", "title": "Campionato ghanese di calcio", "text": ""}
{"id": "4318198", "revid": "1782831", "url": "https://it.wikipedia.org/wiki?curid=4318198", "title": "Ilona Staller (album)", "text": "Ilona Staller \u00e8 il primo album in studio dell'attrice ungherese Ilona Staller, pubblicato nel 1979.\nDescrizione.\nL'album contiene i brani \"Labbra\" e \"Pi\u00f9 su sempre pi\u00f9 su\", apparsi nella colonna sonora del film \"Cicciolina amore mio\" distribuito lo stesso anno. Il brano \"Cavallina a cavallo\" (erroneamente indicato nella \"tracklist\" con il titolo \"Cavallina cavallo\"), composto da Ennio Morricone, \u00e8 tratto dalla colonna sonora del film \"Dedicato al mare Egeo\", con protagonista la stessa Ilona Staller, distribuito anch'esso nel 1979. La versione presente nell'album differisce tuttavia da quella utilizzata nel film, dato che nel secondo venne preferita una versione interpretata da Edda Dell'Orso.\nIl disco contiene inoltre le cover: \"I Was Made for Dancing\", portata al successo da Leif Garrett nel 1978; \"Pane marmellata e me\", cover del brano del 1977 \"Uptown Top Ranking\" di Althea &amp; Donna; \"Benihana\", brano disco originalmente cantato dalla pornostar Marilyn Chambers nel 1977; \"Lascia l'ultimo ballo per me\", cover con testo italiano di Carlo Da Vinci e Mogol di \"Save the Last Dance for Me\", portata al successo dai Drifters nel 1960; \"It's All Up To You\", cover del brano di Michael Zager.\nL'album viene pubblicato nel 1979 in Italia dalla RCA Italiana in formato LP e musicassetta. Viene inoltre distribuito in LP in alcune versioni per il mercato estero dalla RCA Victor. Il disco \u00e8 stato ristampato nel 2000 da Castle Music in CD con l'aggiunta delle due tracce extra \"Save the Last Dance for Me\" e \"I Was Made for Dancing\", tratte da un raro 12\" del 1979. La Castle ne ha parallelamente ristampato anche una rara edizione in LP, contenente anch'esso 11 tracce, ma in diverso ordine rispetto al CD. Nel 2017 l'album \u00e8 stato nuovamente ristampato in vinile dalla Sony Music, in un'edizione filologica e in versione \"picture disc\".\nDal disco sono stati estratti i due singoli \"I Was Made for Dancing\" e \"Cavallina a cavallo\"."}
{"id": "4318210", "revid": "98077", "url": "https://it.wikipedia.org/wiki?curid=4318210", "title": "Prete Ianni", "text": ""}
{"id": "4318211", "revid": "122897700", "url": "https://it.wikipedia.org/wiki?curid=4318211", "title": "Muscolo rosso (album)", "text": "Muscolo rosso \u00e8 il secondo album di Cicciolina, pubblicato dalla Boy Records in Spagna nel 1988."}
{"id": "4318212", "revid": "6923", "url": "https://it.wikipedia.org/wiki?curid=4318212", "title": "Verbesininae", "text": "Verbesininae \u00e8 una sottotrib\u00f9 di piante spermatofite dicotiledoni appartenenti alla famiglia Asteraceae (sottofamiglia Asteroideae, trib\u00f9 Heliantheae).\nEtimologia.\nIl nome della sottotrib\u00f9 deriva dal suo genere pi\u00f9 importante (\"Verbesina\" ) il cui nome a sua volta, per la somiglianza delle foglie, \u00e8 derivato da un altro genere botanico: \"Verbena\" (antico nome latino che potrebbe essere derivato da \"verber\" = verga).\nIl nome scientifico della sottotrib\u00f9 \u00e8 stato definito per la prima volta dal botanico inglese George Bentham (1800 - 1884) in una pubblicazione del 1873.\nDescrizione.\nL'habitus tipico delle specie di questa sottotrib\u00f9 \u00e8 erbaceo eretto (raramente il portamento \u00e8 decombente) con cicli biologici annuali o perenni. Sono presenti anche arbusti (raramente del tipo come le viti) e in qualche caso anche alberi.\nLe foglie lungo il caule sono disposte sia in modo opposto che alternato; raramente sono disposte a spirale o formano delle rosette basali. Le lamine delle foglie sono varie: raramente sono pettinate (con lacinie parallele) o perfogliate, possono essere prive di lobi o profondamente lobate. La superficie \u00e8 3 - 5 nervata.\nLe infiorescenze sono composte da capolini terminali e semplici (non ramosi); talvolta le infiorescenze sono scapose (con lunghi fusti afilli). Se sono presenti pi\u00f9 capolini, questi sono raggruppati in cime panicoliforme o corimbiforme (raramente di tipo tirsoide, discoide o radiato). I capolini sono formati da un involucro composto da diverse squame (o brattee) al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. Gli involucri hanno una forma da cilindrica a emisferica. Le squame sono disposte su 2 - 4 serie, sono subuguali o scalate in grandezza. Il ricettacolo \u00e8 da piatto a convesso, raramente \u00e8 globoso ed \u00e8 sempre provvisto di pagliette a protezione della base dei fiori.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio sono femminili e fertili (qualche volta sono femminili ma sterili); le corolle (nella zona del tubo) in alcuni casi sono provviste di tricomi su due serie. I fiori del disco sono ermafroditi; le corolle sono pentamere (raramente tetramere) e sono prive di fasci fibrosi vascolari.\nL'androceo \u00e8 formato da 5 stami (raramente 4) con filamenti liberi e antere saldate in un manicotto circondante lo stilo.\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale; possiede inoltre due fasci vascolari. Le superfici stigmatiche degli stigmi sono divise. Le appendici degli stigmi sono minime o assenti.\nI frutti sono degli acheni con pappo. Gli acheni sono compressi, raramente obpiramidali a sezione quadrata. Gli acheni dei fiori del raggio sono a sezione triangolare e a forma obpiramidale; sono inoltre alati; il colore \u00e8 marrone o nero; non sono striati (o lo sono raramente); la superficie \u00e8 glabra o densamente pubescente. Il pappo \u00e8 formato da scaglie o da squamelle poste agli angoli dell'achenio.\nDistribuzione e habitat.\nLe specie di questa sottotrib\u00f9 abitano esclusivamente l'America; molte si trovano nel Messico o nelle zone tropicali delle Ande.\nTassonomia.\nTradizionalmente (Robinson, 1981) i generi di questa sottotrib\u00f9 venivano descritti nella sottotrib\u00f9 \"Ecliptinae\", ma successivi studi di Panero et al. (1999) hanno dimostrato la monofilia del gruppo (vedere il cladogramma semplificato tratto dallo studio citato) e sono stati quindi raccolti nell'attuale sottotrib\u00f9.\nLa sottotrib\u00f9 comprende 4 generi e circa 315 specie.\nIl numero cromosomico delle specie di questa sottotrib\u00f9 varia da 2n = 30 a 2n = 38.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "4318217", "revid": "118344667", "url": "https://it.wikipedia.org/wiki?curid=4318217", "title": "Serie B1 (pallavolo femminile)", "text": "La Serie B1 rappresenta la terza categoria della pallavolo femminile italiana.\nRegolamento.\n\u00c8 un campionato nazionale al quale prendono parte 56 squadre, suddivise secondo criteri di vicinanza geografica in quattro gironi da quattordici squadre ciascuno.\nAllo stesso modo dei campionati di Serie A, la Serie B1 si articola in due fasi:"}
{"id": "4318227", "revid": "701914", "url": "https://it.wikipedia.org/wiki?curid=4318227", "title": "Croce di Ghiaccio", "text": ""}
{"id": "4318233", "revid": "606039", "url": "https://it.wikipedia.org/wiki?curid=4318233", "title": "Podisma appulum", "text": ""}
{"id": "4318234", "revid": "606039", "url": "https://it.wikipedia.org/wiki?curid=4318234", "title": "Prionotropis incisa", "text": ""}
{"id": "4318235", "revid": "132266", "url": "https://it.wikipedia.org/wiki?curid=4318235", "title": "Roll-on/Roll-off", "text": ""}
{"id": "4318243", "revid": "712828", "url": "https://it.wikipedia.org/wiki?curid=4318243", "title": "GUFO", "text": ""}
{"id": "4318256", "revid": "324573", "url": "https://it.wikipedia.org/wiki?curid=4318256", "title": "SFS Hall of Fame", "text": "La Sveriges Fotbollshistoriker &amp; Statistiker Hall of Fame \u2013 nota semplicemente come SFS Hall of Fame \u2013 \u00e8 la Hall of Fame del calcio svedese. Istituita nel 2002, il suo compito \u00e8 quello di onorare le personalit\u00e0 calcistiche che hanno contribuito allo sviluppo e alla popolarit\u00e0 del calcio locale. \u00c8 stata presentata ufficialmente nel 2003 e da quel momento, una volta l'anno, vi \u00e8 stato introdotto un numero variabile di giocatori. Non esistono limitazioni per allenatori o dirigenti, mentre per i calciatori \u00e8 necessario che essi si siano ritirati da almeno dieci anni. Pi\u00f9 specificatamente, questi giocatori devono aver interrotto la loro militanza ad alto livello, poich\u00e9 un ritorno in campo nelle divisioni inferiori non \u00e8 limitante. Con le introduzioni del 2019, la SFS Hall of Fame si compone di 68 elementi.\nLista degli introdotti.\nDi seguito la lista dei calciatori inseriti nella Hall of Fame svedese aggiornata al novembre del 2020."}
{"id": "4318265", "revid": "1564499", "url": "https://it.wikipedia.org/wiki?curid=4318265", "title": "Vulture", "text": ""}
{"id": "4318271", "revid": "47767", "url": "https://it.wikipedia.org/wiki?curid=4318271", "title": "Ebedieso", "text": ""}
{"id": "4318273", "revid": "552841", "url": "https://it.wikipedia.org/wiki?curid=4318273", "title": "Nuoto ai Giochi della IV Olimpiade - 100 metri libero", "text": ""}
{"id": "4318281", "revid": "339392", "url": "https://it.wikipedia.org/wiki?curid=4318281", "title": "Riforma intelligence 2007", "text": ""}
{"id": "4318288", "revid": "287204", "url": "https://it.wikipedia.org/wiki?curid=4318288", "title": "Banco Matritense", "text": "Il Banco Matritense \u00e8 stata una banca spagnola fallita nel 1930.\nIl Banco Matritense, societ\u00e0 di credito cooperativo, fu fondato da un gruppo di privati a Madrid nel 1911 con 5.000 pesetas di capitale versato e ottenne subito un gran successo anche a livello nazionale.\nLa prima sede del Banco, dal 1911 al 1919, fu in Calle Mariana Pineda, 5 Madrid per trasferirsi successivamente in Puerta del Sol, 13.\nIl vertiginoso sviluppo, che tocc\u00f2 la sua acme nel 1919, impose la costruzione della nuova imponente sede nella Gran Via n. 22 di Madrid (ex calle de Pe\u00f1alver, 5), attuale hotel Villa de la Reina, a fianco dell'allora erigendo edificio del C\u00edrculo de la Uni\u00f3n Mercantil e Industrial al n.24. L'edificio fu progettato dell'architetto Secundino Zuazo Ugalde.\nNel periodo di maggior espansione il Banco Matritense aveva succursali in tutta la Spagna, soprattutto in Andalusia.\nDopo pochi anni sopravvenne il declino che vide gi\u00e0 nel 1923 la vendita di tutto il patrimonio immobiliare e il successivo trasferimento degli uffici del Banco in un oscuro cortile della calle Nueva del Este al n.6 a quaranta pesetas di affitto mensile, per poi sfociare nel fallimento fraudolento avvenuto nel 1930 in cui rimasero coinvolti soprattutto piccoli risparmiatori, bottegai e piccoli imprenditori."}
{"id": "4318296", "revid": "599013", "url": "https://it.wikipedia.org/wiki?curid=4318296", "title": "Carmelo Russo (calciatore)", "text": "Carriera.\nNel 1938 debutta in Serie C con il Lecce, giocando con i salentini fino alla seconda guerra mondiale; nel dopoguerra sempre con il Lecce vince il campionato di Serie C 1945-1946 e debutta in Serie B nella stagione 1946-1947, disputando tre campionati cadetti per un totale di 69 presenze ed 1 gol.\nNel 1949 passa al Toma Maglie in Serie C, e successivamente torna a Lecce dove chiude la carriera nel 1954."}
{"id": "4318297", "revid": "941686", "url": "https://it.wikipedia.org/wiki?curid=4318297", "title": "Savino Mosca", "text": "Carriera.\nDebutta in Serie B con il Perugia nella stagione 1946-1947, disputando con gli umbri due campionati cadetti per un totale di 62 presenze e 15 gol.\nNel 1948 passa al Lecce dove gioca per un altro anno in Serie B per un totale di 35 presenze e 5 reti, e per due anni in Serie C.\nNel 1951-1952 \u00e8 ancora in Serie C vestendo la maglia del ; milita poi in IV Serie con Chinotto Neri e Foligno."}
{"id": "4318300", "revid": "599013", "url": "https://it.wikipedia.org/wiki?curid=4318300", "title": "Dmn", "text": ""}
{"id": "4318316", "revid": "251304", "url": "https://it.wikipedia.org/wiki?curid=4318316", "title": "Eurocargo Cagliari", "text": ""}
{"id": "4318318", "revid": "767487", "url": "https://it.wikipedia.org/wiki?curid=4318318", "title": "Lee Chung-hui", "text": "Carriera.\nDa giocatore con la ha disputato i Giochi di , oltre ai Mondiali 1986 e 1990.\nIn carriera ha allenato i Changwon LG Sakers e i Daegu Orions."}
{"id": "4318321", "revid": "647919", "url": "https://it.wikipedia.org/wiki?curid=4318321", "title": "Il Globo (Roma)", "text": ""}
{"id": "4318322", "revid": "729019", "url": "https://it.wikipedia.org/wiki?curid=4318322", "title": "Battaglia di Picacho Pass", "text": "La battaglia di Pichaco Pass (detta anche battaglia di Pichaco Peak), combattuta nell'aprile 1862 a circa 80 km da Tucson (Arizona), \u00e8 stata un episodio della guerra di secessione americana durante il quale una pattuglia di cavalleria nordista della California Column si scontr\u00f2 con un picchetto di confederati.\nContesto.\nTra la popolazione anglo-americana di Tucson le simpatie verso i confederati erano abbastanza diffuse. Per questo motivo i confederati decisero di proclamare Tucson la capitale del distretto occidentale del Territorio Confederato dell'Arizona che comprendeva l'attuale Arizona meridionale e la parte sud del Nuovo Messico. I confederati speravano di spingere i propri sostenitori in California ad allearsi apertamente con loro al fine di ottenere uno sbocco sull'Oceano Pacifico.\nPer impedire questo piano, il governo federale istitu\u00ec un corpo militare, il cosiddetto California Column, guidato dal colonnello James Henry Carleton con il compito di occupare l'Arizona partendo da Fort Yuma.\nLa battaglia.\nNel pomeriggio del 15 aprile 1862 dodici uomini della cavalleria nordista ed uno scout, sotto il comando del luogotenente James Barrett \u2013 che stavano perlustrando l'area nei pressi di Picacho Peak \u2013 incontrarono un drappello di confederati guidati dal sergente Henry Holmes.\nNe segu\u00ec uno scontro durante il quale Barrett venne colpito al collo da un colpo d'arma da fuoco e mor\u00ec. Privi del loro comandante, i nordisti si ritirarono verso Tucson."}
{"id": "4318323", "revid": "45891", "url": "https://it.wikipedia.org/wiki?curid=4318323", "title": "Objective C", "text": ""}
{"id": "4318325", "revid": "767487", "url": "https://it.wikipedia.org/wiki?curid=4318325", "title": "Paolo Ruini", "text": "Carriera.\nTerzino cresciuto nell'Associazione Studentesca del Calcio di Modena, fu tra i protagonisti della prima stagione del Modena F.C. prima di passare al Reggio. Mor\u00ec nell'affondamento del Piroscafo Principe Umberto al largo di Valona."}
{"id": "4318326", "revid": "834", "url": "https://it.wikipedia.org/wiki?curid=4318326", "title": "Lingua bamanankan", "text": ""}
{"id": "4318327", "revid": "22475", "url": "https://it.wikipedia.org/wiki?curid=4318327", "title": "Il Globo", "text": ""}
{"id": "4318331", "revid": "594360", "url": "https://it.wikipedia.org/wiki?curid=4318331", "title": "Bundaberg Tennis International", "text": "Il Bundaberg Tennis International \u00e8 un torneo professionistico di tennis giocato su campi in terra battuta. Fa parte dell'ITF Men's Circuit e dell'ITF Women's Circuit. Si gioca annualmente a Bundaberg in Australia."}
{"id": "4318335", "revid": "512552", "url": "https://it.wikipedia.org/wiki?curid=4318335", "title": "Marc Antoine de Granet", "text": "Biografia.\nFiglio di Francois de Granet e di Marie Anne Galle fu padre di Anne Honorine Clotilde de Granet, madre dello storico Alfred Fran\u00e7ois Nettement.\nProveniva da un ramo, presente nello Champagne nel XIV secolo, dell'antica famiglia dei Granerius o Graneti Granariorum (Granetti-Granet-Granetto), originaria dell'Aquitania. Dalle pagine a lui dedicate dal marchese de Magny si viene a sapere che a ventuno anni fu nominato avvocato del Re Luigi XV di Francia, a ventinove divenne luogotenente generale, civile e criminale, nel 1779 giudice reale e presidente del dipartimento di Var. Nel 1791 fu eletto deputato all'assemblea legislativa dove si fece notare per le sue posizioni monarchiche e per le sue idee innovative sulle questioni marittime. Racconta sempre il marchese de Magny che ebbe il coraggio, il 10 agosto 1792 all'Assemblea nazionale costituente, di inchinarsi davanti a Luigi XVI di Francia per offrirgli un bicchiere d'acqua. Il re, tenuto praticamente prigioniero nelle Tuileries, venne arrestato tre giorni dopo. Marc Antoine de Granet fu arrestato il 16 ottobre 1793 lo stesso giorno della morte della regina Maria Antonietta e venne liberato il 9 termidoro (27 luglio 1794) data in cui avvenne il colpo di Stato che pose fine al periodo del Terrore di Robespierre che mor\u00ec il giorno dopo."}
{"id": "4318337", "revid": "1629429", "url": "https://it.wikipedia.org/wiki?curid=4318337", "title": "Attio Tullio", "text": "Biografia.\nQuando Gneo Marcio Coriolano scelse di recarsi in esilio nella citt\u00e0 di Anzio, fu ospitato da Attio Tullio, eminente personalit\u00e0 tra i Volsci. I due, animati da forti sentimenti di rivincita nei confronti di Roma, iniziarono a tramare affinch\u00e9 tra i Volsci, pi\u00f9 volte battuti in scontri campali dall'esercito romano, si sviluppassero nuovamente motivi di risentimento contro i romani, tali da far nascere in questi il desiderio di entrare in guerra contro il potente vicino.\nQuando i Volsci decisero per una nuova guerra contro Roma, il comando dell'esercito fu affidato a Coriolano e ad Attio. Inizialmente i due comandanti si risolsero a dividersi le forze, rivolgendosi Attio ai territori dei Latini, per impedire che portassero soccorso a Roma, e Coriolano a saccheggiare la campagna romana, evitando per\u00f2 di attaccare le propriet\u00e0 dei Patrizi, cos\u00ec da fomentare la discordia tra Plebei e Patrizi. L'espediente ebbe successo, tanto da permettere ai due eserciti Volsci, di tornare nel proprio territorio, carichi di bottino, e senza aver subito alcun attacco dai romani.\nSuccessivamente i due comandanti stabilirono che, mentre Attio proteggeva con il proprio esercito la citt\u00e0 di Anzio, Coriolano avrebbe attaccato le colonie romane e le citt\u00e0 alleate di Roma.\nDopo aver condotto vittoriosamente i Volsci contro tutte le citt\u00e0 di volta in volta attaccate, Coriolano decise di concludere la campagna contro Roma, convinto da una delegazione di matrone romane, tra le quali era presente anche la madre.\nAttio, facendo leva sul risentimento dei Volsci, che si erano sentiti traditi dalla decisione di Coriolano, nella loro speranza di sconfiggere Roma, ord\u00ec una congiura che port\u00f2 alla morte di Coriolano, mentre questo si trovava nel foro di Anzio, per difendere la propria decisione.\nAttio mor\u00ec nel 487 a.C., l'anno successivo a quello della morte di Coriolano, nella battaglia combattuta nel territorio di Velletri, contro i romani, quando era al comando di un esercito di Volsci, con cui progettava di ripercorrere le strategie di guerra di Coriolano."}
{"id": "4318349", "revid": "599013", "url": "https://it.wikipedia.org/wiki?curid=4318349", "title": "Giuseppe Soresina", "text": "Carriera.\nCentravanti cresciuto nella Vis et Virtus di Mantova pass\u00f2 nel novembre 1912 al Modena, dove rimase per due stagioni prima di tornare nella citt\u00e0 virgiliana con i colori della Mantovana."}
{"id": "4318356", "revid": "2035861", "url": "https://it.wikipedia.org/wiki?curid=4318356", "title": "Dosaggio immunologico", "text": "La tecnica del dosaggio immunologico (immunoassay) \u00e8 un test biochimico che misura la presenza o la concentrazione di macromolecole o micromolecole in una soluzione attraverso l'uso di un anticorpo o di un antigene.\nLa molecola rilevata dal test \u00e8 chiamata analita, ed \u00e8 in molti casi una proteina. Pu\u00f2 tuttavia essere di diverso tipo e dimensione fintantoch\u00e9 l'anticorpo conserva la capacit\u00e0 di riconoscere e legare una determinata molecola.\nAnaliti in fluidi biologici quali siero o urina sono spesso misurati utilizzando tale tecnica per fini medici o di ricerca.\nLa tecnica del dosaggio immunologico si applica in varie forme: pu\u00f2 infatti essere condotta nel caso di test eterogenei (o separativi) con passaggi multipli aggiungendo e lavando i reagenti o separandoli in fasi diverse oppure, nel caso di test omogenei (non separativi) miscelando il campione con i reagenti e conducendo una misurazione fisica."}
{"id": "4318359", "revid": "241195", "url": "https://it.wikipedia.org/wiki?curid=4318359", "title": "Immunoassay", "text": ""}
{"id": "4318362", "revid": "729019", "url": "https://it.wikipedia.org/wiki?curid=4318362", "title": "Citt\u00e0 di Vercelli", "text": "Il Citt\u00e0 di Vercelli - Trofeo Riso Viazzo \u00e8 un torneo professionistico di tennis giocato su campi in terra battuta. Ha fatto parte dell'ITF Men's Circuit fino al 2013, mentre le edizioni del 2014 e 2015 furono disputate nell'ambito dell'ATP Challenger Tour. Dopo tre anni di pausa, si \u00e8 ripreso a disputare il Citt\u00e0 di Vercelli come parte del circuito ITF. Si gioca annualmente a Vercelli in Italia."}
{"id": "4318373", "revid": "3732", "url": "https://it.wikipedia.org/wiki?curid=4318373", "title": "Il Globo (1982-1983)", "text": ""}
{"id": "4318381", "revid": "1543377", "url": "https://it.wikipedia.org/wiki?curid=4318381", "title": "Houen-Hounso", "text": "Houen-Hounso \u00e8 un arrondissement del Benin situato nella citt\u00e0 di Cov\u00e8 (dipartimento di Zou) con 7.008 abitanti (dato 2006)."}
{"id": "4318382", "revid": "1543377", "url": "https://it.wikipedia.org/wiki?curid=4318382", "title": "Cambio cane", "text": "Cambio cane \u00e8 un docu-reality in 10 puntate andato in onda per la prima volta su Fox Life (canale 114 SKY) il 30 novembre 2012. In ogni puntata due famiglie accomunate da alcuni problemi di convivenza con il proprio animale domestico chiedono aiuto al \"dog coach\" Angelo Vaira, che propone loro una breve vacanza del proprio cane.\nLa trasmissione \u00e8 andata in onda ogni venerd\u00ec alle ore 21.50.\nIl format \"made in Italy\" \u00e8 stato venduto in Francia e in Spagna.\nIl format televisivo.\nIl programma ideato da Fausto Massa, Paolo Palmarocchi e da Angelo Vaira, prevede che due famiglie si scambiano i cani per una settimana. Questo fa s\u00ec che grazie all'aiuto di Angelo Vaira i proprietari imparino a relazionarsi nel modo corretto con il nuovo ospite. Nel frattempo i cani perdono le cattive abitudini della famiglia d'origine diventando pi\u00f9 ricettivi all'apprendimento di nuove regole.\nL'obiettivo del programma \u00e8 quello di far vivere ad animali e umani un'esperienza formativa diversa che arricchisce e fa sviluppare nuove capacit\u00e0.\nAl termine della settimana di vacanza, i cani ritrovano una famiglia cambiata, pi\u00f9 competente e in grado di soddisfare maggiormente i propri bisogni.\nIl Dog Coach.\n\"Angelo Vaira\": Personaggio noto della cinofilia italiana, \u00e8 il primo a fondere le scienze cognitive animali con la psicologia umana, realizzando un sistema integrato di intervento nel sistema cane-famiglia. I suoi modelli di intervento hanno influenzato buona parte dei professionisti che lavorano nell'ambito dell'educazione e della riabilitazione comportamentale del cane. Le metodologie che utilizza si basano su un approccio sempre collaborativo e mai punitivo con l'amico a quattro zampe.\nHa collaborato col Corriere della Sera e ha condotto una rubrica di successo all'interno del programma I fatti vostri su Raidue.\nPrima stagione.\n\u00c8 composta da 10 episodi di 45' ciascuno, andati in onda dal 30 novembre 2012 al 1\u00ba febbraio 2013.\nAutori del programma.\nFausto Massa, Paolo Palmarocchi e Francesca Cucci."}
{"id": "4318384", "revid": "729019", "url": "https://it.wikipedia.org/wiki?curid=4318384", "title": "Battaglia di Champion Hill", "text": "La battaglia di Champion Hill (detta anche battaglia di Bakers Creek ) \u00e8 stata un episodio della guerra di secessione americana combattuto nel maggio 1863 a seguito della quale l'Armata del Tennessee del generale Grant sconfisse il generale Pemberton venti miglia ad est di Vicksburg (Mississippi) in uno scontro decisivo per la conquista della citt\u00e0.\nContesto.\nA seguito dell'occupazione di Jackson (Mississippi) il 14 maggio 1863, il generale Joseph Eggleston Johnston (comandante delle forze confederate nel Mississippi) decise di ritirarsi con la gran parte del proprio esercito ma incaric\u00f2 Pemberton di lasciare Edwards Station e di attaccare i federali in forze.\nPemberton temeva che il piano di Johnston fosse eccessivamente rischioso e decise di attaccare le linee ferroviarie nordiste che fornivano rifornimenti da Gran Gulf a Raymond solamente con una parte delle proprie forze lasciando le rimanenti a Vickisburg. \nIl 16 maggio Johnston reiter\u00f2 i propri ordini ma Pemberton si trov\u00f2 a dover affrontare i nordisti nei pressi di Champion Hill.\nArmata del Tennessee.\nMaggior Generale Ulysses S. Grant.\nXIII Corps.\nMaggior Generale John A. McClenard:\nXV Corps.\nMaggior Generale William T. Sherman\nXVII Corps.\nMaggior Generale James B. McPherson\nEsercito confederato.\nTenente Generale John C. Pemberton\nLa battaglia.\nIl 16 maggio, 1863, Pemberton dovette velocemente schierare le sue tre divisioni tra la Southern Railroad, la Champion Hill e la Jackson Road a nord e la Raymond Road a sud.\nCon il fiume Baker's Creek alle spalle a ovest Pemberton aveva solo una via di fuga: il ponte della Jackson Road.\nLe sue divisioni furono cos\u00ec organizzate: la divisione Stevenson a coprire il fianco sinistro a nord, la divisione Bowen al centro e Loring al fianco destro a sud a coprire un fronte di tre miglia.\nGrant aveva diviso le sue sette divisioni in tre colonne che marciavano in direzione di Pemberton.\nDa est si avvicinavano le due colonne di soldati federali, ma Pemberton non sapeva dell'esistenza di una terza colonna, composta dalle divisioni Hovey, Logan e Crocker, che si muoveva verso il suo esposto fianco sinistro nel tentativo di aggirarlo.\nSe ne accorse il brigadier generale S.D.Lee della divisione Stevenson che spost\u00f2 la sua brigata sulla Champion Hill: per colmare il vuoto fu mossa la brigata Cumming di Stevenson sulla Jackson Road.\nAlle 10:30 Grant cominci\u00f2 la battaglia sulla Champion Hill destinata a decretare il fato di Vicksburg: la sua terza e seconda colonna (divisioni Osterhaus e Carr), forti di 5 divisioni, conversero sulla Champion Hill: se Grant avesse sconfitto il fianco sinistro di Pemberton avrebbe controllato la Jackson Road e la via di fuga dei confederati.\nMentre infuriava la battaglia la brigata georgiana Barton di Stevenson si mosse a rinforzo sulla Champion Hill per fermare l'avanzata di Grant: alle 11:30 la battaglia divent\u00f2 un furioso corpo a corpo e la brigata di S.D. Lee fu rigettata alla Jackson Road.\nIn un disperato assalto la divisione Bowen riconquist\u00f2 la Champion Hill, ma un secondo assalto unionista travolse i confederati; i rinforzi della divisione Loring arrivarono troppo tardi.\nLa ritirata di Bowen si trasform\u00f2 in una rotta:con la loro via di fuga tagliata i soldati confederati riuscirono a costruire un secondo ponte sulla Raymond Road riuscendo a evacuare le divisioni Stevenson e Bowen che raggiunsero Edward's Station, sul lato occidentale del fiume.\nLoring invece venne intrappolato a est del fiume e per non far cadere i suoi uomini in mano al nemico si mosse a sud, poi a est, per ricongiungersi a Jackson con l'Armata di Joe Johnston, allontanando i suoi preziosi 8000 uomini lontano da Pemberton.\nNon cosciente della decisione di Loring, Pemberton lo aspetter\u00e0 a Edward's fino al giorno dopo quando si scontrer\u00e0 di nuovo con Grant nella Battaglia di Edward's Station.\nConseguenze.\nGrazie alla vittoria a Champion Hill Grant aveva ormai via libera per raggiungere il proprio obiettivo strategico, ovvero la presa di Vicksburg che si trovava ormai a poche decine di miglia di distanza.\nPemberton perse la divisione Loring, un terzo del suo esercito, e venne intrappolato a ovest del Big Black River.\nLa successiva battaglia il giorno dopo ( Battaglia di Big Black River Bridge ) lo costrinse a ripiegare nella fortezza di Vicksburg: cos\u00ec fin\u00ec nella trappola di Grant."}
{"id": "4318385", "revid": "1543377", "url": "https://it.wikipedia.org/wiki?curid=4318385", "title": "Lainta-Cogb\u00e8", "text": "Lainta-Cogb\u00e8 \u00e8 un arrondissement del Benin situato nella citt\u00e0 di Cov\u00e8 (dipartimento di Zou) con 4.255 abitanti (dato 2006)."}
{"id": "4318388", "revid": "287204", "url": "https://it.wikipedia.org/wiki?curid=4318388", "title": "Lainta-Cogbe", "text": ""}
{"id": "4318389", "revid": "486946", "url": "https://it.wikipedia.org/wiki?curid=4318389", "title": "Parco Nazionale di Okinawa Senseki", "text": ""}
{"id": "4318393", "revid": "1543377", "url": "https://it.wikipedia.org/wiki?curid=4318393", "title": "Naogon", "text": "Naogon \u00e8 un arrondissement del Benin situato nella citt\u00e0 di Cov\u00e8 (dipartimento di Zou) con 7.222 abitanti (dato 2006)."}
{"id": "4318394", "revid": "287204", "url": "https://it.wikipedia.org/wiki?curid=4318394", "title": "Internazionali Citt\u00e0 di Vicenza", "text": "Gli Internazionali Citt\u00e0 di Vicenza sono un torneo professionistico maschile di tennis giocato su campi in terra battuta facente parte dell'ATP Challenger Tour. Si gioca annualmente al Circolo Tennis Palladio 98 di Vicenza in Italia. Sono conosciuti anche come Internazionali di tennis \u201cCitt\u00e0 di Vicenza-Trofeo Banca Popolare di Vicenza\u201d.\nFino al 2013, alla sua ottava edizione, il torneo costituiva una data del circuito ITF da 15.000 dollari di montepremi, dal 2014 diventa una tappa del circuito ATP Challenger con un montepremi iniziale di 42.500 euro+H."}
{"id": "4318395", "revid": "1543377", "url": "https://it.wikipedia.org/wiki?curid=4318395", "title": "Soli (Benin)", "text": "Soli \u00e8 un arrondissement del Benin situato nella citt\u00e0 di Cov\u00e8 (dipartimento di Zou) con 1.960 abitanti (dato 2006)."}
{"id": "4318397", "revid": "599013", "url": "https://it.wikipedia.org/wiki?curid=4318397", "title": "V\u00e1clav Hallinger", "text": "Carriera.\nPrelevato nell'estate 1926 dal AFK Vrsovice, Hallinger rimase nelle file del Modena per una sola stagione."}
{"id": "4318399", "revid": "1543377", "url": "https://it.wikipedia.org/wiki?curid=4318399", "title": "Zogba", "text": "Zogba \u00e8 un arrondissement del Benin situato nella citt\u00e0 di Cov\u00e8 (dipartimento di Zou) con 4.709 abitanti (dato 2006)."}
{"id": "4318401", "revid": "1305772", "url": "https://it.wikipedia.org/wiki?curid=4318401", "title": "Vygon", "text": "Vygon \u00e8 un'azienda multinazionale con sede a \u00c9couen (Francia) che progetta, fabbrica e distribuisce dispositivi medici.\nAzienda.\nVygon fu fondata nel 1962 dall'ingegnere belga Pierre Simonet che ebbe l'intuizione commerciale di puntare su dispositivi medici monouso. Nel 1968 in Germania venne aperta la prima filiale estera di Vygon. Negli anni '70-\u201880 allo stabilimento produttivo di Ecouen se ne aggiunsero altri a St. Saulve (Francia), Aachen (Germania), Frameries (Belgio) e Avesnes sur Helpe (Francia), aprirono inoltre numerose filiali Vygon in tutta Europa nonch\u00e9 in Nord e Sud America e in India.\nNegli anni 2000 la presenza di Vygon si espanse ad altri continenti con le filiali in Medio Oriente e in Giappone. Per consolidare la presenza in USA nel 2007 il gruppo Vygon ha inoltre acquisito le aziende americane Advanced Medical Systems e Churchill Medical Products, la sede americana di Vygon \u00e8 stata inoltre spostata a Montgomery (Pennsylvania).\nNel 2011 Vygon ha acquistato da Motorola lo stabilimento di Swindon (Regno Unito).\nIn Italia i dispositivi medici Vygon sono commercializzati fin dagli anni '70, la filiale Vygon Italia venne per\u00f2 ufficialmente fondata nel 2002 e nei successivi dieci anni si \u00e8 sviluppata diventando il quarto paese per fatturato del gruppo Vygon.\nNel 2012 il gruppo Vygon conta nel complesso 25 filiali, 7 stabilimenti produttivi e circa 2000 dipendenti che garantiscono la presenza dei prodotti Vygon in oltre 100 nazioni.\nNell'aprile del 2013 Vygon ha siglato un accordo con il centro di ricerca Istituto Curie (Parigi) per sviluppare nuove soluzioni tecnologiche in ambito oncologico.\nNel settembre 2014 Vygon acquisisce Medwin, azienda francese specializzata nella produzione di pompe per nutrizione enterale.\nNel luglio 2015 Vygon acquisisce Perouse Medical, azienda francese specializzata nella progettazione e fabbricazione di dispositivi per accesso vascolare e cardiovascolare.\nProdotti.\nIl gruppo Vygon copre autonomamente l'intera filiera produttiva dei propri dispositivi medici, dalla progettazione delle macchine di produzione alla sterilizzazione del prodotto finito.\nI processi produttivi e distributivi sono certificati secondo le norme ISO 9001 (sistema di gestione della qualit\u00e0), ISO 13485 (sistema di gestione della qualit\u00e0 dei dispositivi medici) e ISO 14001 (impatto ambientale).\nIl catalogo Vygon \u00e8 costituito da dispositivi medici monouso in materiale plastico (in particolare poliuretano, PVC e silicone) e da apparecchiature elettromedicali. Tali dispositivi sono destinati a numerosi ambiti applicativi tra cui il cateterismo vascolare, il supporto respiratorio, l'anestesia regionale, la nutrizione artificiale e il monitoraggio emodinamico. Questi prodotti sono rivolti in particolare ai reparti ospedalieri di area critica quali terapia intensiva neonatale e adulti, rianimazione, emergenza&amp;urgenza."}
{"id": "4318403", "revid": "1543377", "url": "https://it.wikipedia.org/wiki?curid=4318403", "title": "Agondji", "text": "Agondji \u00e8 un arrondissement del Benin situato nella citt\u00e0 di Djidja (dipartimento di Zou) con 7.574 abitanti (dato 2006)."}
{"id": "4318404", "revid": "1543377", "url": "https://it.wikipedia.org/wiki?curid=4318404", "title": "Agouna", "text": "Agouna \u00e8 un arrondissement del Benin situato nella citt\u00e0 di Djidja (dipartimento di Zou) con 12.085 abitanti (dato 2006)."}
{"id": "4318408", "revid": "1543377", "url": "https://it.wikipedia.org/wiki?curid=4318408", "title": "Dan (Benin)", "text": "Dan \u00e8 un arrondissement del Benin situato nella citt\u00e0 di Djidja (dipartimento di Zou) con 11.627 abitanti (dato 2006)."}
{"id": "4318414", "revid": "1543377", "url": "https://it.wikipedia.org/wiki?curid=4318414", "title": "Dohouim\u00e8", "text": "Dohouim\u00e8 \u00e8 un arrondissement del Benin situato nella citt\u00e0 di Djidja (dipartimento di Zou) con 2.675 abitanti (dato 2006)."}
{"id": "4318416", "revid": "54559967", "url": "https://it.wikipedia.org/wiki?curid=4318416", "title": "SS234", "text": ""}
{"id": "4318417", "revid": "287204", "url": "https://it.wikipedia.org/wiki?curid=4318417", "title": "Dohouime", "text": ""}
{"id": "4318418", "revid": "834", "url": "https://it.wikipedia.org/wiki?curid=4318418", "title": "Lingua jula", "text": ""}
{"id": "4318420", "revid": "834", "url": "https://it.wikipedia.org/wiki?curid=4318420", "title": "Lingua dyula", "text": ""}
{"id": "4318423", "revid": "6923", "url": "https://it.wikipedia.org/wiki?curid=4318423", "title": "Gob\u00e8", "text": "Gob\u00e8 \u00e8 un arrondissement del Benin situato nella citt\u00e0 di Djidja (dipartimento di Zou) con 3.864 abitanti (dato 2006)."}
{"id": "4318428", "revid": "1543377", "url": "https://it.wikipedia.org/wiki?curid=4318428", "title": "Monsourou", "text": "Monsourou \u00e8 un arrondissement del Benin situato nella citt\u00e0 di Djidja (dipartimento di Zou) con 9.888 abitanti (dato 2006)."}
{"id": "4318430", "revid": "599013", "url": "https://it.wikipedia.org/wiki?curid=4318430", "title": "Bonifacio Zuppini", "text": "Carriera.\nTerzino veronese con all'attivo 7 stagioni nelle file dell'Hellas, nella massima divisione, Zuppini pass\u00f2 al Modena nell'estate del 1927. Il 28 ottobre dello stesso anno, nel corso di una battuta di caccia nei pressi di Verona, mor\u00ec per un colpo accidentale che lo colp\u00ec al capo."}
{"id": "4318435", "revid": "287204", "url": "https://it.wikipedia.org/wiki?curid=4318435", "title": "Destino (romanzo)", "text": ""}
{"id": "4318436", "revid": "1543377", "url": "https://it.wikipedia.org/wiki?curid=4318436", "title": "Mougnon", "text": "Mougnon \u00e8 un arrondissement del Benin situato nella citt\u00e0 di Djidja (dipartimento di Zou) con 6.148 abitanti (dato 2006)."}
{"id": "4318441", "revid": "1543377", "url": "https://it.wikipedia.org/wiki?curid=4318441", "title": "Oungb\u00e8gam\u00e8", "text": "Oungb\u00e8gam\u00e8 \u00e8 un arrondissement del Benin situato nella citt\u00e0 di Djidja (dipartimento di Zou) con 5.748 abitanti (dato 2006)."}
{"id": "4318445", "revid": "287204", "url": "https://it.wikipedia.org/wiki?curid=4318445", "title": "Oungbegame", "text": ""}
{"id": "4318448", "revid": "45891", "url": "https://it.wikipedia.org/wiki?curid=4318448", "title": "Type checking", "text": ""}
{"id": "4318453", "revid": "54560236", "url": "https://it.wikipedia.org/wiki?curid=4318453", "title": "Khorakh", "text": ""}
{"id": "4318457", "revid": "838137", "url": "https://it.wikipedia.org/wiki?curid=4318457", "title": "Sicurezza rispetto ai tipi", "text": "In informatica la type safety (sicurezza rispetto ai tipi) \u00e8 la misura con cui un linguaggio di programmazione previene o avvisa rispetto agli errori di tipo.\nErrori di tipo.\nUn errore di tipo \u00e8 un comportamento errato o non desiderabile del programma causato da una discrepanza tra diversi tipi di dato riguardo alle costanti, variabili e metodi (funzioni) del programma.\nI possibili errori di tipo sono i seguenti:\nUn linguaggio \u00e8 considerato essere \"type safe\" se tutti gli errori di tipo vengono rivelati sempre, a \"compile-time\" (meglio) o almeno a \"run-time\" tramite adeguati controlli.\nA volte la type safety \u00e8 considerata alternativamente come una propriet\u00e0 di un programma piuttosto che del linguaggio in cui il programma \u00e8 stato scritto; ovvero, alcuni linguaggi hanno delle caratteristiche di type safeness che possono essere eluse dai programmatori che adottano pratiche poco type safe.\nType check.\nIl \"type check\", ovvero il controllo dei tipi e del loro corretto utilizzo, pu\u00f2 quindi avvenire a run-time o a compile-tipe:\nMemory safety.\nLa type safety \u00e8 collegata alla \"memory safety\", una restrizione della possibilit\u00e0 di copiare arbitrariamente dei bit di memoria da una locazione ad un'altra. Per esempio, il seguente codice C++:\nusing namespace std;\nint main(){\n char x = 'a';\n void* p = (void*) &amp;x;\n double* d = (double*) p;\n cout \u00ab x \u00ab endl \u00ab *d \u00ab endl;\n // output:\n // a\n // 2.8477e-306\n return 0;\nFa un'evidente violazione di tipo, in quanto crea inizialmente una variabile char, creando poi un puntatore vuoto che ci punta e facendo un cast a double, cambia il tipo del puntatore. Successivamente, ci accede e ne stampa il valore. Come prevedibile, l'output non ha senso (e varia per ogni esecuzione) in quanto una variabile di tipo char \u00e8 allocata come 1 byte sullo stack mentre una variabile di tipo double necessita di 8 byte, oltre ad essere di tipo non compatibile.\nPer questo motivo, \u00e8 considerato indispensabile per un linguaggio avere dei meccanismi di gestione della memoria automatici, come il Garbage Collector o altri meccanismi che eseguono a compile-time come ARC per Objective-C, per evitare l'accesso a variabili gi\u00e0 deallocate o accessi tipo quello visto prima.\nCategorie di linguaggi.\nI linguaggi si dividono quindi solitamente in tre categorie:\nEssere un linguaggio safe impone quindi maggiori vincoli e maggiore sicurezza nella creazione del programma. Di contro per\u00f2, ci possono essere problematiche legate all'efficienza (dovendo aumentare i controlli a run-time) e all'impossibilit\u00e0 di gestire l'allocazione della memoria e il momento di distruzione degli oggetti, che (per certa categoria di applicazioni) possono finire col saturare l'heap."}
{"id": "4318459", "revid": "45891", "url": "https://it.wikipedia.org/wiki?curid=4318459", "title": "Type safety", "text": ""}
{"id": "4318460", "revid": "45891", "url": "https://it.wikipedia.org/wiki?curid=4318460", "title": "Type safe", "text": ""}
{"id": "4318465", "revid": "729019", "url": "https://it.wikipedia.org/wiki?curid=4318465", "title": "Scarfilm", "text": "Scarfilm \u00e8 una compagnia di produzione cinematografica. Fondata il 26 agosto 1976 da G\u00e9rald Frydman (1942-). Con sede a Bruxelles, Belgio.\nStoria.\nIl regista G\u00e9rald Frydman crea la casa di produzione Scarfilm nel 1976 dopo aver realizzato alcuni film notevoli.\nIl primo film prodotto, il corto animato \"Agulana\" riceve il premio della Giuria al festival di Cannes nel 1976.\nInoltre Scarfilm riceve altri premi nel mondo per i suoi film.\nNel 1984, \"Le Cheval de Fer\" \u00e8 premiato con la Palma d'Oro del cortometraggio a Cannes.\nTra gli altri film, da segnalare anche la pubblicit\u00e0 \"Les Petits D\u00e9jeuners du Cinema\"."}
{"id": "4318467", "revid": "110157", "url": "https://it.wikipedia.org/wiki?curid=4318467", "title": "Destino (Conrad)", "text": "Destino (\"Chance\") \u00e8 un romanzo di Joseph Conrad del 1913.\nTrama.\nIl romanzo \u00e8 diviso in due parti, come suggerisce il sottotitolo. La seconda parte \u00e8 narrata in prima persona da Charles Marlow, personaggio, non estraneo alla vicenda, che ricorre anche in altre opere di Conrad quali \"Cuore di tenebra\", \"Lord Jim\" o \"Giovinezza\". Il romanzo \u00e8 caratterizzato da una narrativa complessa nella quale intervengono diversi narratori, che introducono nella vicenda punti di vista differenti, e con il ricorso all'artificio della trasposizione dei tempi. Il romanzo \u00e8 anche insolito tra le opere di Conrad per avere come protagonista un personaggio femminile: Flora de Barral.\nI narratori tentano di descrivere e interpretare vari episodi della vita di Flora, la figlia del truffatore in prigione di nome Smith de Barral (anche se questo personaggio \u00e8 famoso nel mondo del romanzo come un criminale, \u00e8 possibile che fosse, almeno in un primo momento, soltanto un banchiere incompetente). Flora conduce una vita confortevole quando il padre \u00e8 prospero, ma in seguito deve contare sulla generosit\u00e0 degli altri, che hanno risentimento o piani per lei. Flora riesce a sfuggire a tutto ci\u00f2 sposando il capitano Anthony. Gran parte del libro riguarda le opinioni dei diversi narratori su ci\u00f2 che lei e il capitano aspettano dalla loro unione, e ci\u00f2 che in realt\u00e0 ottengono. Quando suo padre viene rilasciato dalla prigione, si unisce a loro sulla nave, e il libro si dirige verso il suo epilogo."}
{"id": "4318472", "revid": "599013", "url": "https://it.wikipedia.org/wiki?curid=4318472", "title": "Karls Kerns", "text": "Carriera.\nClub.\nNel periodo in cui ha giocato in nazionale militava nel JKS R\u012bga.\nNazionale.\nHa preso parte alla prima storica partita della sua nazionale disputata il 24 settembre 1922 contro l'Estonia; fu quella l'unica gara disputata con la propria nazionale."}
{"id": "4318477", "revid": "599013", "url": "https://it.wikipedia.org/wiki?curid=4318477", "title": "Teodors Plade", "text": "Carriera.\nClub.\nNel periodo in cui ha giocato in nazionale militava nel \u0136eizarme\u017es.\nNazionale.\nHa preso parte alla prima storica partita della sua nazionale disputata il 24 settembre 1922 contro l'Estonia; fu quella l'unica gara disputata con la propria nazionale."}
{"id": "4318478", "revid": "54560500", "url": "https://it.wikipedia.org/wiki?curid=4318478", "title": "Raman Vasiliuk", "text": ""}
{"id": "4318480", "revid": "1573940", "url": "https://it.wikipedia.org/wiki?curid=4318480", "title": "Sennen (nome)", "text": "Origine e diffusione.\n\u00c8 il nome di un santo martire di origine persiana, il cui nome si ritrova anche in forme pi\u00f9 antiche quali Sennes, Zennen e Sennis; in alcune iscrizioni latine il suo nome appare come \"Senne\" e \"Semnes\". Tali forme hanno fatto ipotizzare una correlazione con il termine greco antico \u0396\u03ae\u03bd (\"Z\u00e8n\"), un altro nome di Zeus (come in Zeno e Zenobia), anche se non \u00e8 esclusa un'origine persiana.\nAltre fonti invece propongono una connessione con il nome ebraico \"Senneser\" (o \"Senassar\", \"Shenazzar\", portato da un figlio di Ieconia e zio di Zorobabele in 1Cr), che probabilmente significa \"torre d'avorio\" o \"tesoro d'avorio\", oppure anche \"Sin protegge\" o \"possa Sin proteggere il figlio\".\nOnomastico.\nL'onomastico si pu\u00f2 festeggiare il 30 luglio in memoria di san Sennen, martire persiano a Roma insieme a sant'Abdon."}
{"id": "4318481", "revid": "599013", "url": "https://it.wikipedia.org/wiki?curid=4318481", "title": "Augusto Maselli", "text": "Carriera.\nAla della Jucunditas di Carpi, con cui vinse il Campionato Emiliano di Promozione nella stagione 1914-1915, disput\u00f2 la Coppa Federale 1915-1916 con il Modena, cui torn\u00f2, successivamente per la Prima Divisione 1921-1922. Dopo l'ennesimo ritorno nella compagine della citt\u00e0 dei Pio, chiuse la carriera a Reggio Emilia."}
{"id": "4318483", "revid": "106456", "url": "https://it.wikipedia.org/wiki?curid=4318483", "title": "Sennes", "text": ""}
{"id": "4318484", "revid": "106456", "url": "https://it.wikipedia.org/wiki?curid=4318484", "title": "Zennen", "text": ""}
{"id": "4318486", "revid": "54560585", "url": "https://it.wikipedia.org/wiki?curid=4318486", "title": "Raman Vasilyuk", "text": ""}
{"id": "4318488", "revid": "834", "url": "https://it.wikipedia.org/wiki?curid=4318488", "title": "Lingua diola", "text": ""}
{"id": "4318489", "revid": "767487", "url": "https://it.wikipedia.org/wiki?curid=4318489", "title": "O Se-ung", "text": "Carriera.\nCon la ha disputato i Giochi di , scendendo in campo in due occasioni (contro e ) e collezionando 7 punti totali."}
{"id": "4318501", "revid": "767487", "url": "https://it.wikipedia.org/wiki?curid=4318501", "title": "Michael Clarke", "text": "Fu membro fondatore del gruppo musicale californiano The Byrds, nel quale milit\u00f2 dal 1964 al 1967 in qualit\u00e0 di batterista.\nNonostante sia poco conosciuto e piuttosto sottovalutato, diede prova della sua bravura come batterista nei brani \"Eight Miles High\", suonando in stile jazz, e in \"5D (Fifth Dimension)\", entrambi provenienti dall\u2019album Fifth Dimension.\nMor\u00ec nel 1993, all'et\u00e0 di 47 anni, a causa di un'insufficienza epatica, diretta conseguenza di tre decenni di pesante alcolismo."}
{"id": "4318505", "revid": "871248", "url": "https://it.wikipedia.org/wiki?curid=4318505", "title": "Camilla Gallo", "text": "Biografia.\nAttrice e doppiatrice, ha preso parte al film \"Riflessi\" (2009) di Fulvio Paganin. Come doppiatrice, uno dei suoi lavori pi\u00f9 importanti \u00e8 probabilmente il doppiaggio di Victoria Justice nella serie televisiva \"Victorious\". \nOltre alla carriera da attrice e doppiatrice, intraprende l'attivit\u00e0 di designer, fondando insieme alla sorella Valentina Gallo, Jamais Sans Toi, marchio di gioielleria contemporanea."}
{"id": "4318511", "revid": "729019", "url": "https://it.wikipedia.org/wiki?curid=4318511", "title": "Battaglia di Anzio (484 a.C.)", "text": "La battaglia di Anzio del 484 a.C. si svolse tra l'esercito romano, guidato dal console Lucio Emilio Mamercino ed i Volsci, che ebbero la meglio costringendo i Romani a ritirarsi a Longula.\nAntefatto.\nI Volsci, da tempo in guerra contro i Romani, nonostante l'anno prima fossero stati sconfitti dall'esercito condotto dal console Quinto Fabio Vibulano, pensando di approfittare dei dissidi interni a Roma dovuti soprattutto all'elezione a console di Cesone Fabio Vibulano, accusatore ed uccisore di Spurio Cassio Vecellino, ripresero le ostilit\u00e0 contro l'Urbe invadendo il territorio dei Latini e degli Ernici suoi alleati, e preparando un altro esercito per la difesa del proprio territorio.\nLa battaglia.\nI due eserciti si accamparono a vista, entrambi su delle alture davanti ad Anzio, essendo l'esercito romano condotto dal console Lucio Emilio Mamercino, mentre l'altro esercito romano, condotto da Cesone Fabio Vibulano, portava soccorso agli alleati attaccati dai Volsci.\nDopo qualche giorno di studio, le due schiere vennero a battaglia nel terreno tra i due accampamenti. Dopo il lancio delle lance, dei dardi e di altre armi da lancio, i due schieramenti vennero a contatto. I Volsci, forti degli insegnamenti di Coriolano, dopo aver sostenuto l'urto della fanteria romana pian piano iniziarono ad indietreggiare verso il proprio accampamento.\nI Romani inizialmente tennero dietro ai Volsci in buon ordine, ma quando videro che le riserve nemiche rientravano di gran fretta nell'accampamento, credendo che i Volsci fossero prossimi alla rotta si diedero all'attacco disordinato, se non addirittura al saccheggio di quanti erano caduti, a battaglia ancora in corso.\nI Volsci, giunti che furono in prossimit\u00e0 del proprio accampamento, mutarono atteggiamento contrastando con maggior vigore quanti tra i Romani li fronteggiavano, aiutati in questo dai molti rinforzi che arrivarono dal campo loro, oltre che dalla posizione elevata dello stesso.\nIn breve tempo, quella che pareva una vittoria certa si trasform\u00f2 in sconfitta, con i Romani incalzati ed uccisi sul campo di battaglia, costretti a ritirarsi nell'accampamento, ed aiutati anche dal sopraggiungere di un temporale, che fece desistere il nemico dal continuare l'attacco al campo romano.\nConseguenze.\nCon il favore della notte i Romani lasciarono l'accampamento, abbandonando il campo di battaglia, e si ritirarono a Longula dove posero un nuovo campo. I Volsci vittoriosi decisero di inseguire l'esercito romano, che raggiunsero dopo qualche giorno, con la certezza di poterlo sconfiggere una seconda volta."}
{"id": "4318515", "revid": "123163793", "url": "https://it.wikipedia.org/wiki?curid=4318515", "title": "Seminario vescovile di Treviso", "text": "Il Seminario vescovile \u00e8 l'istituzione della diocesi di Treviso in cui vengono formati i futuri presbiteri per il servizio pastorale della stessa diocesi. \u00c8 composto da due realt\u00e0: il \"Seminario minore \"(formato dalla Comunit\u00e0 Ragazzi e dalla Comunit\u00e0 Giovanile) e il \"Seminario maggiore \"(che comprende la Comunit\u00e0 Teologica e la Comunit\u00e0 Vocazionale). La strutturazione del Seminario in quattro comunit\u00e0 formative risale al 1975.\nDall' 8 settembre 2021 \u00e8 retto da don Luca Pizzato.\nStoria.\nIl Seminario fu istituito, secondo quanto stabilito dai canoni del Concilio di Trento, l'11 novembre 1566 dal vescovo, e padre conciliare, Giorgio Corner. Il 7 dicembre successivo ne pubblic\u00f2 gli statuti, definiti \" Regole Cornelie\" dal nome della famiglia del Vescovo, con la bolla \"In Coena Domini\".\nTra il 1875 e il 1884 fu padre spirituale in Seminario il canonico Giuseppe Sarto, che divenne in seguito papa col nome di Pio X.\nNegli anni immediatamente successivi al Concilio Vaticano II l'istituzione attravers\u00f2 un periodo di grave crisi: la maggior parte dei seminaristi lasci\u00f2 il Seminario. Dal 1975 le attivit\u00e0 del Seminario Maggiore si trasferirono in una villa in Campocroce di Mogliano Veneto. La crisi venne superata in circa un decennio; questo passaggio fu segnato con il ritorno della Comunit\u00e0 Teologica a Treviso e l'ingresso della Comunit\u00e0 Vocazionale negli ambienti del Seminario (era nata e vissuta per i primi 10 anni presso la canonica di santa Bona di Treviso).\nPer rispondere alla necessit\u00e0 di riorganizzare la formazione teologica dei candidati al Sacerdozio ministeriale disposta dal Concilio Vaticano II (cf. decreto \"Optatam\"\"totius\", nn. 13-18) si costitu\u00ec, nel 1970, lo Studio Teologico Interdiocesano di Treviso - Vittorio Veneto. Lo studio Teologico si affili\u00f2 alla Facolt\u00e0 Teologica dell'Italia Settentrionale fino al 15 marzo 2006, quando ader\u00ec all'affiliazione della Facolt\u00e0 Teologica del Triveneto.\nIl Seminario ospita le lezioni dell'Istituto superiore di scienze religiose Giovanni Paolo I (ISSR) per le diocesi di Treviso, Vittorio Veneto e Belluno-Feltre.\nInizialmente il seminario trov\u00f2 posto presso le canoniche della Cattedrale. Nel 1840 il vescovo Sebastiano Soldati acquist\u00f2 l'ex convento dei Domenicani, accanto alla grande chiesa di San Nicol\u00f2, per farne l\u00ec la nuova sede, che mantiene tuttora, dopo successivi ampliamenti e adattamenti, eseguiti specie nel XX secolo.\nDal punto di vista artistico, senz'altro degna di nota \u00e8 la Sala del capitolo dei Domenicani, dove lungo tutto il perimetro trova posto un altro vasto affresco di Tomaso Modena (1352).\nDa ricordare i particolari raffiguranti Ugo di Saint-Cher e Nicol\u00f2 di Rouen, ritenute le prime opere pittoriche al mondo a riportare rispettivamente degli occhiali e una lente d'ingrandimento.\nBiblioteca.\nFondata nel XVIII secolo, \u00e8 aperta al pubblico dal 1968. A partire dal 1997 il catalogo \u00e8 stato completamente informatizzato.\nPatrimonio.\nLa biblioteca \u00e8 fornita di:\nMusei.\nAttualmente chiusi al pubblico, poich\u00e9 in fase di restauro, sono visitabili solo da studiosi e previa prenotazione.\nEssi contengono:\nnonch\u00e9 le sezioni speciali: Audioteca, Microfilmoteca, Fototeca e Cineteca.\nRettori.\nFonte"}
{"id": "4318517", "revid": "287204", "url": "https://it.wikipedia.org/wiki?curid=4318517", "title": "Jaunek\u013cu Krist\u012bg\u0101 Savien\u012bba R\u012bga", "text": "Il Jaunek\u013cu Krist\u012bg\u0101 Savien\u012bba R\u012bga (in lettone \"Giovane Unione Cristiana Riga\"), noto anche come JKS Riga o JKS, \u00e8 stata una societ\u00e0 calcistica lettone con sede nella citt\u00e0 di Riga. Ha fatto da base per la prima Nazionale di calcio della Lettonia.\nStoria.\nPartecip\u00f2 ai primi campionati lettoni, contendendo (inutilmente) il titolo al \u0136eizarme\u017es; dopo diversi secondi posti, nel 1927 fu esclusa dalla nascente Virsl\u012bga. Vi fece ritorno nel 1932, senza per altro ripetere i fasti del passato; nel 1936 fin\u00ec ultimo, retrocedendo, senza pi\u00f9 far ritorno in massima serie.\nGiocatori.\nLa prima nazionale lettone era costituita per 9 undicesimi da calciatori del JKS: ci\u00f2 \u00e8 dovuto al fatto che all'epoca era la squadra pi\u00f9 forte dopo il \u0136eizarme\u017es (o Kaiserwald), che per\u00f2 era costituita per lo pi\u00f9 da calciatori tedeschi.\nNegli anni successivi anche J\u0101nis K\u013cavi\u0146\u0161, Aleksandrs Haldejevs, Reinholds Robots, Edv\u012bns Vijups e J\u0101nis Vindi\u0146\u0161 furono convocati in nazionale."}
{"id": "4318519", "revid": "311148", "url": "https://it.wikipedia.org/wiki?curid=4318519", "title": "Hiks Pasci\u00e0", "text": ""}
{"id": "4318522", "revid": "1543377", "url": "https://it.wikipedia.org/wiki?curid=4318522", "title": "Il taccuino d'oro", "text": "Il taccuino d'oro (\"The Golden Notebook\") \u00e8 un romanzo di Doris Lessing del 1962. L'opera ha riscosso molto clamore alla sua pubblicazione, sia per la struttura narrativa che per gli argomenti trattati. Come in seguito affermato dalla stessa autrice, molti critici la descrissero come una femminista arrabbiata alla ricerca di un mezzo di sfogo contro gli uomini. Il libro, in realt\u00e0, riscosse un successo inaspettato soprattutto tra la platea di giovani lettrici e attiviste che si preparavano ad affrontare la rivoluzione sociale degli anni '60 del Novecento. Le vicende di Anna Wulf, scrittrice ex-comunista il cui nome simbolicamente riecheggia quello di Virginia Woolf, sono infatti lo specchio di una nuova individualit\u00e0 sociale femminile, che si batte per liberarsi dalla presenza ingombrante dei vecchi clich\u00e9s femminile.\nLe donne del romanzo rappresentano, infatti, le \"Donne Libere\" del nuovo corso storico: orgogliosamente libere dal giudizio maschile e pronte a godere della propria sessualit\u00e0 come gli uomini. Il linguaggio e le idee esposte nel romanzo sono state definite da Margareth Atwood \"audaci\" e rivoluzionarie, poich\u00e9 preannunciano quello che da l\u00ec a qualche anno sar\u00e0 il nuovo Movimento Femminista. Tuttavia, Lessing utilizza in maniera apertamente ironica la definizione di \"Donna Libera\", e spesso le descrizioni dei comportamenti femminili all'interno del romanzo si mostrano contradditorie e ossessive, poich\u00e9 la declamata libert\u00e0 delle protagoniste svanisce al confronto diretto con il giudizio maschile e delle aspettative sociali. \u00c8 esattamente questo punto a condurre la protagonista verso un'alienazione che diventa sempre pi\u00f9 preponderante con il procedere della narrazione.\nNonostante l'importanza che esso assume, il tema femminile non pu\u00f2 essere considerato come unico elemento del romanzo. La storia \u00e8 infatti ambientata all'indomani del discorso di Khrushchev e la frammentazione psicologica dei personaggi, cos\u00ec come la divisione dei taccuini, riecheggia il senso di smarrimento davanti ai nuovi eventi della Storia e alla caduta delle ideologie. Un altro grande merito di Lessing \u00e8, infatti, la capacit\u00e0 di lettura del suo tempo e la visione quasi premonitrice delle politiche Europee. Il mondo post-coloniale viene infatti raccontato come un teatrino di improbabili attori che recitano diverse partI: dai filosofi comunisti arroccati ad un'ideologia che non esiste pi\u00f9, ai nuovi democratici che svendono i valori della sinistra per abbracciare il capitalismo.\nAltro elemento fondamentale di grande rivoluzione, \u00e8 la struttura letteraria dell'opera, in cui lo scheletro principale, scritto in terza persona, viene intervallato dai quattro taccuini, ognuno dei quali riporta un argomento specifico della vita di Anna Wulf, compreso un meta-racconto in cui Anna confronta le proprie paure nella rappresentazione letteraria del suo alter-ego Ella. In corrispondenza con l'apice dell'alienazione della protagonista, la suddivisione dei taccuini sar\u00e0 sempre meno evidente, fino ad arrivare al Taccuino D'Oro, in cui il disordine che ha regnato per tutta la narrazione lascia il posto all'unit\u00e0. Tuttavia, questa unit\u00e0 sembra raggiunta dai protagonisti al prezzo di un compromesso che li porter\u00e0 a rinnegare gli ideali rivendicati durante tutta la narrazione.\nTrama.\nIl romanzo \u00e8 la storia della scrittrice Anna Wulf, i quattro quaderni in cui registra gli eventi della sua vita e il suo tentativo di legarli tutti insieme in un quinto taccuino color oro. Il libro alterna segmenti di un racconto apparentemente realistico della vita di Molly e Anna, dei loro figli, degli ex-mariti e amanti, intitolato \"Donne libere\", con estratti dai quattro quaderni di Anna, di colore nero (con le esperienze di Anna nella Rhodesia Meridionale, prima e durante la seconda guerra mondiale, che ha ispirato il suo romanzo best seller \"Frontiere di guerra\"), rosso (della sua esperienza come membro del Partito Comunista, ed in seguito come ex militante), giallo (un romanzo che \u00e8 in corso di stesura basato e che presenta non pochi punti di contatto con la fine dolorosa della storia d'amore di Anna), e blu (diario personale dove Anna registra i suoi ricordi, i sogni, e la vita emotiva). Ogni taccuino compare quattro volte, intervallate da episodi da \"Donne libere\", creando cos\u00ec sezioni non cronologiche e sovrapposte che interagiscono tra loro. Questo stile postmoderno \u00e8 tra le caratteristiche pi\u00f9 famose del libro, ma l'autrice ha consigliato di concentrarsi maggiormente sui temi trattati nell'opera piuttosto che nel modo con cui vengono esposti.\nDonne libere.\nAnna e Molly si rincontrano dopo che costei \u00e8 stata in Europa per circa un anno per una tourn\u00e9e teatrale; durante la sua assenza sono cambiate alcune cose tra nelle loro famiglie. Tommy non ha ancora preso una sua direzione in cui indirizzare la vita e si crogiola nell\u2019ozio. Al padre Richard, nonch\u00e9 ex marito di Molly, grande industriale e finanziere, gli affari vanno bene come al solito, ma lo stesso non pu\u00f2 dirsi per la sua famiglia dato che la sua attuale moglie Marion \u00e8 dedita al alcool. Lo stesso Richard sopraggiunge di l\u00ec a poco ed i tre hanno un aspro confronto sull\u2019avvenire di Tommy, che li interrompe affermando che tra non molto scioglier\u00e0 le sue riserve. \nTommy si reca da Anna deciso a confrontarsi con lei: conosce i limiti del padre (posizione e mentalit\u00e0) e si sente in colpa per aver pi\u00f9 opportunit\u00e0 dei ragazzi comuni, ma al contempo fortemente deluso da Anna poich\u00e9 pur avendola sempre stimata come sua madre, ora la considera disonesta verso le sue stesse idee e la sua vita da comunista, perch\u00e9 la ritiene non impegnarsi abbastanza per cambiare le cose; inoltre dopo aver letto in parte i suoi taccuini, che lei conserva gelosamente, ne intuisce la natura, volta cercare di trovare un senso nella vita, scomponendola in sezioni. Dunque se ne va e di l\u00ec a poco arriva Marion, che ubriaca le confessa di essere stanca del suo matrimonio. \nQuando anche lei la saluta riceve una telefonata, che annuncia che Tommy si \u00e8 sparato; tuttavia il ragazzo sopravvive, ma condannato alla cecit\u00e0. La tragedia ovviamente scuote entrambi i genitori, ma Richard \u00e8 anche adirato con le due donne; per discutere di questo e dell\u2019influenza che ha sul figlio e l\u2019attuale moglie convoca Anna nel suo lussuoso ufficio. Chiarite le posizioni Anna riceve di nuovo Marion che ha sviluppato una complicit\u00e0 col giovane e ora si sente disgustata dalla vita matrimoniale e attratta dalle cause politiche e socioeconomiche, ma trascurando la famiglia. \nAnna deve anche confrontarsi col suo inquilino Ivor, giovane gallese omosessuale che sino ad allora era stato quieto e discreto, e del suo compagno Ronnie, installato in casa a scrocco e dai comportamenti provocatori; decide allora di disfarsi di quest\u2019ultimo. \nQuanto Tommy e Marion, alcuni giorni dopo vengono fermati dalla polizia in seguito ad una manifestazione di dimostranti, facendo allarmare ancora Richard e Molly; chiedono allora ad Anna di parlare loro, e lei nonostante la sua riluttanza accetta. E senza aver pensato alcunch\u00e9 riesce a farli ragionare, ma senza condiscendenza; quindi pu\u00f2 comunicare la buona notizia ai suoi mandanti. Infine si decide a scacciare di casa anche Ivor, dato che questi non ha rispettato il loro accordo. \nOra la figlia Janet le chiede di andare in collegio, e di malavoglia acconsente. Rimasta sola in casa scivola nei meandri della follia, se non che arriva l\u2019ospite che ha accettato per fare un favore a Molly: l\u2019americano Milt. Con questo americano piuttosto simile a lei consuma una breve avventura approfittando dell\u2019assenza della figlia, e malgrado siano consapevoli che sia un\u2019esperienza temporanea la vivono con spontaneit\u00e0. Inoltre lui, prima di andarsene, ha il merito di farla rinsavire prima che fosse troppo tardi. Congedati, Molly le annuncia il suo imminente matrimonio, Tommy accetta infine di lavorare col padre, ma come nuovo magnate progressista ed al passo coi tempi, mentre Richard, che ora vive con la nuova compagna, si ritirer\u00e0 gradualmente.\nTaccuini.\nQueste raccolte di pensieri ed appunti nascono dal bisogno di Anna di riflettere e fare il punto sui punti cardine della sua vita. Usa questo metodo non solo perch\u00e9 di solito \u00e8 tendenzialmente restia a parlarne, ma anche per avere, di tanto in tanto l\u2019opportunit\u00e0 di rileggerli oltre a lavorarci. E, non a caso, su di essi \u00e8 molto critica, tanto che il quinto taccuino, che da il nome all'opera sar\u00e0 quello in cui cerca di trovare la forza di cambiare. \nNero.\nIn giovent\u00f9 pass\u00f2 anni in Rhodesia per supportare i nascenti fermenti comunisti ivi presenti. Sul luogo interagiva col rifugiato politico tedesco Willi, i tre aviatori omosessuali Paul, Jimmy e Ted e Maryrose e il camionista George. Solitamente alloggiavano all\u2019albergo Gainsborough, ma nel tempo scoprirono anche l\u2019hotel Mashopi, gestito dalla famiglia inglese dei Boothby: ben pi\u00f9 brulicante di vita sociale. Al suo interno e nei pressi si danno ad una atteggiamento che per il contesto africano-coloniale era scanzonato e libertino, anche perch\u00e9 possono spendervi buone cifre. E soprattutto, sottovalutando il fatto che Jackson, cuoco nero al servizio dei Boothby goda di diritti maggiori agli altri africani, familiarizzano con lui finendo con fare infuriare i padroni, che lo scacciano. L\u2019idillio dunque s\u2019infrange, e tornano al Gainsborough ed a una condotta pi\u00f9 ordinaria. \nAnna ha poi dei contatti con due produttori interessati a trasporre il suo romanzo in versione televisiva. Prima incontra il sig. Tarbruke dei \"Produttori Riuniti\", che adulandola con maniere affettate e complimenti languidi cerca di convincerla; ma la storia in quanto controversa, verrebbe stravolta radicalmente. Dopo il nulla di fatto incontra un altro mediatore la sig.ra Wright dell\u2019\"Uccello Azzurro\" che bench\u00e9 si mostri pi\u00f9 comprensiva e sensibile comprende l\u2019impraticabilit\u00e0 del progetto, che si arena ancora.\nRosso.\nQui Anna descrive la sua esperienza e militanza come membro del Partito Comunista, ma il quadro complessivo \u00e8 pi\u00f9 difficile perch\u00e9 non si esaurisce in questa sede, ma le sue riflessioni e vicende sono disseminate il tutto il libro. In generale, narra della crescenti difficolt\u00e0 del partito che non solo cede consensi ai laburisti, ma \u00e8 sempre pi\u00f9 arrugginito nelle nomenclature e procedure vetuste che anzich\u00e9 far brillare la fede comunista lo soffocano nella sterilit\u00e0 di un formalismo completamente inaridito. Ci\u00f2 emerge anche constatando che quando incontra degli ex membri costoro trovano modo di esprimersi in modo pi\u00f9 libero, aperto e costruttivo per e verso il comunismo stesso. Nel tempo matura essa stessa la medesima decisione, vedendo che anche lei pu\u00f2 dare il suo contributo distaccandosene. \nAltro argomento centrale \u00e8 il decesso di Stalin, la progressiva emersione delle sue malefatte e gli interrogativi degli iscritti sulla loro veridicit\u00e0. \nGiallo.\nQuello che mette Anna in questa raccolta non \u00e8 tanto l\u2019attivit\u00e0 letteraria, visto che non \u00e8 particolarmente soddisfatta di \"Frontiere di guerra\", bens\u00ec i progetti che porta avanti pur professando di non voler pi\u00f9 scrivere opere letterarie. Il romanzo che ha iniziato \u00e8 \nL\u2019ombra del terzo\nNarra le vicessitudini di Ella donna divorziata, e residente col figlio Michael a casa della sua amica Julia; vive quasi da disadattata, e lavora per una rivista femminile, in cui cura per conto del dottor West i consigli di aiuto e/o consolatori da devolvere alla corrispondenza delle lettrici; intanto sta scrivendo un romanzo sul tema del suicidio. Ad una festa conosce Paul, psichiatra dal piglio alternativo, e vi intesse un\u2019intensa relazione basata anche sul fatto che lui si dichiara poco fedele ed attaccato alla famiglia (moglie e figli) e quasi sul punto di abbandonarli. Nondimeno, nel tempo egli si rivela sempre pi\u00f9 distaccato, contraddittorio e doppiogiochista, tanto che al culmine, decide di accettare un lavoro in Africa, dove con grande stupore di Ella porta con s\u00e9 anche la famiglia a cui si dichiarava poco attaccato. Inoltre tempo dopo sente riferire dal suo principale una storia di Paul in cui egli raccontava di una donna da poco che si era incaponita a stare con lui. Ferita nel profondo, anche perch\u00e9 in precedenza si era illusa di aver finalmente trovato l\u2019uomo giusto, si barcamena tra lo sconforto e il tentativo di riprendere in pugno la sua vita; fa una trasferta di lavoro a Parigi, anche per cercare di svagarsi, vive delle avventure insoddisfacenti e infine si decide a trasferirsi in una casa autonoma col figlio, con disappunto dell\u2019amica; con quest\u2019ultima ha poi un parziale riavvicinamento. Va anche a visitare suo padre, che per\u00f2 non capendola e in parte disapprovandola, fatica ad avere un dialogo con lei.\nBlu.\nEssendo il diario della protagonista \u00e8 quello dalla struttura meno rigorosa. Risente dell\u2019influsso degli altri tre, ma in generale tratta una miscellanea di argomenti. Tra questi si possono citare esperienze quotidiane, sogni notturni. Molti di questi li narra a \"Mamma Zucchero\" soprannome con cui chiama (con Molly) la psicanalista, sig.ra Marks; con lei ha una continua dialettica sempre sul filo del rasoio, in quanto ritiene che talvolta la tratti con sufficienza e distacco nei confronti delle sue istanze. Rievoca anche la fine della relazione con Michael, che la abbandona gradualmente. Non mancano riferimenti all\u2019allontanamento dal partito, anche per la distanza insanabile da figure un tempo vitali ed ora sbiadite, come Butte. Infine riporta cenni della conoscenza di Nelson e della sua vita di coppia disastrata e della sua interazione col cinico e freddo De Silva. \nUn tratto peculiare \u00e8 la raccolta di articoli e ritagli di giornale che conserva per cercare di tenere a mente eventi ai quali da importanza. \nUn'intera sezione \u00e8 dedicata alla descrizione della breve ma molto intensa storia d'amore - che vive durante l'assenza della figlia - coll'americano Saul Green, personaggio molto complesso e contraddittorio, con cui la passione si alterna a fasi di forte sfida e scontro; finir\u00e0 col farlo riflettere sul suo cammino a venire, anche se sa bene che sar\u00e0 senza di lei. \nOro.\nIl taccuino finale, poich\u00e9 sequenziale all'ultima parte del \"blu\", ne ricalca largamente le orme, soprattutto nella narrazione della storia con Saul che pu\u00f2 considerarsi la pi\u00f9 importante relazione di Anna dopo quella con Michael. \nLa figura di Anna che emerge in questo caso per certi versi \u00e8 sorprendente: resta la donna fragile, osservatrice, analitica capace di critiche esplicite o figurate degli altri quaderni, ma la fine del progetto dei taccuini, che reputa fallimentari, e la vorticosa passione con Saul la fanno sentire sull'orlo dell'esaurimento nervoso e della pazzia: in lei si alternano sensazioni di malessere psichico, che somatizza anche in dolore fisico, dai forti toni onirici che si riferiscono alle sua esperienze e passioni. Si rende conto che sinora la cosa che l'ha sostenuta, e continuer\u00e0 a farlo, non \u00e8 tanto la psicanalisi con la dottoressa Marks, quanto il bisogno di prendersi cura della figlia Janet, che pur diversa, ha ancora bisogno della sua presenza.\n\"Frontiere di guerra\".\n\u00c8 l'opera prima di Anna ispirata ai suoi 6 anni trascorsi in Africa.\nUn giovane studente di college \u00e8 costretto dallo scoppio della guerra ad essere addestrato in Africa come aviatore. Qui, scandalizzato dalle ingiustizie sociali dei bianchi sui neri, abbraccia il socialismo. Intanto sia la figlia del capo dell\u2019albergo che la moglie (l\u2019una espressamente, l\u2019altra in segreto) se ne innamorano, ma lui, che si \u00e8 avvicinato agli africani, si innamora ricambiato della moglie del cuoco; tuttavia vengono scoperti ed esposti col loro sentimento al pubblico ludibrio; devono quindi rinunciare alla loro passione ed egli si avvia al suo destino di militare, mentre lei, scacciata, diventa una donna di vita.\nPersonaggi.\nWilli (Wilhelm) Rodde \u00e8 un rifugiato politico, tedesco. Viene visto dal gruppo come una sorta di leader per i suoi compostezza, carisma e l\u2019inesauribile capacit\u00e0 di non farsi coinvolgere troppo nelle situazioni per non distrarsi dai suoi studi, a cui si dedica assiduamente. Cerca sempre di analizzare i fatti con freddezza e in una visione dogmatica del marxismo; tuttavia la sua convinzioni anni dopo risulteranno solo di facciata, in quanto tornato in patria, da buon arrivista si sar\u00e0 guadagnato una buona posizione smentendo il suo passato. \nPaul, Jimmy e Ted. Sono tre aviatori che si esercitano per prepararsi ad andare im missione. Fingono di essere gay ma di essi solo jimmy lo \u00e8 davvero. Per il resto hanno profili assai diversi. \nPaul Blackenhurst \u00e8 il sofisticato: si comporta in modo formale, gentile e di classe; per di pi\u00f9 \u00e8 di bell\u2019aspetto, per cui esercita forti attrazione ed ascendente sulle donne tra cui la sig.ra Boothby, che ha un debole per lui, e che spesso si diverte a burlare con sottigliezza. Tuttavia, al contrario, \u00e8 freddo e senza umanit\u00e0 e tende a denigrare chiunque: le sue buone maniere servono solo a mascherare la sua vera personalit\u00e0; solo Willi e Ted gli tengono testa, mentre Maryrose, con la sua innocenza, in una circostanza sar\u00e0 l\u2019unica a svergognarlo. Si dichiara (falsamente) innamorato di Anna. Morr\u00e0 prima di essere trasferito. \nJimmy McGrath: in realt\u00e0 vorrebbe essere un professore, sogno che realizzer\u00e0 al termine della guerra. Vive l\u2019addestramento militare come una tortura psicologica, nonostante vi si comporti egregiamente. \u00c8 innamorato di Paul, - che invece da par suo lo snobba - e si ubriaca con estrema facilit\u00e0. Questa caratteristica contribuisce ad aggravare la posizione della comitiva agli occhi dei Boothby, che come gli altri coloni gi\u00e0 non vedono di buon occhio l\u2019amicizia con i sottoposti neri; infatti in una occasione, ebbro, bacia Paul scandalizzando ulteriormente la sig.ra Boothby. \nTed Brown \u00e8 il pi\u00f9 anticonformista: proviene da famiglia operaia e si \u00e8 fatto strada a forza di borse di studio, cosa che lo conduce ad essere il pi\u00f9 idealista e sempre in conflitto con le posizioni formali e distaccate di Willi e Paul; non a caso, a modo suo (con una punta di ingenuit\u00e0) \u00e8 forse che colui che pi\u00f9 a cuore il destino futuro degli africani. Infatti gli piace adoperarsi per gli altri (infine, da sposato, finir\u00e0 a curarsi di bambini ritardati) e cerca sempre di aiutarlo a sollevarsi. Malgrado sia abile, si fa bocciare come aviatore e finisce a lavorare in miniera minando la sua salute. Poi si trasferir\u00e0 in Germania dove trover\u00e0 moglie tedesca. \nGeorge Hounslow, \u00e8 un camionista; vive con la moglie ed i loro figli in una casetta in cui sono costretti ad ospitare ed assistere anche il loro anziani genitori, sicch\u00e9 non hanno modo di vivere una vera e propria condotta familiare normale. \u00c8 un uomo sensuale anche se in modo goffo: \u00e8 fortemente attratto dalle donne (su cui esercita un'influenza simile), le desidera intensamente e ne ha bisogno. Ma a causa di questo si \u00e8 anche messo nei guai avendo sedotto la moglie di Jackson da cui ha avuto un figlio creolo, di cui il cuoco \u00e8 ignaro; ed ora \u00e8 divorato dal rimorso. \nMaryrose \u00e8 ragazza dei capelli castani e occhi scuri originaria del Sudafrica: \u00e8 bellissima (ha fatto la modella e l\u2019indossatrice) con molti potenziali corteggiatori ma, inconsolabile, ignora chiunque di costoro perch\u00e9 \u00e8 rimasta profondamente legata al suo compianto fratello caduto in guerra l\u2019anno prima. Per un periodo ha anche avuto un ragazzo che gli somigliava. \nI Boothby, sono i proprietari del Mashopi: del principale si sa poco, se non che si \u00e8 trasferito in Rhodesia per affari e che a volte si ubriaca. Sia moglie \u00e8 la tipica colona di stampo classico: ci tiene a non integrarsi coi nativi africani ed anche se non trattano il cuoco Jackson particolarmente bene si considera generosa con lui e la sua famiglia. \u00c8 di indole piuttosto semplice ed \u00e8 invaghita di Paul, che a sua volta non perde occasione per dileggiarla in maniera lieve e sottile, anche perch\u00e9 non ha intelletto e cultura paragonabili a quelle del gruppo comunista. Infine c\u2019\u00e8 la figlia June che per un periodo, non ancora pienamente donna, vagava semi intontita dal desiderio di incontrare l\u2019uomo per lei; lo scova in un camionista che passa nei paraggi, in poco tempo si mettono insieme, e c\u2019\u00e8 da presumere che tra non molto se ne andr\u00e0 via con lui.\nRiconoscimenti.\nAnthony Burgess ha considerato \"Il taccuino d'oro\" come uno dei suoi libri preferiti, discussi nel suo libro \"Ninety-nine Novels\" del 1984. Il Norwegian Book Club nel 2002 lo ha considerato come uno dei 100 migliori libri di sempre, e similmente il romanzo \u00e8 stato scelto nel 2005 dalla rivista \"TIME\" come uno dei 100 migliori romanzi in lingua inglese dal 1923."}
{"id": "4318531", "revid": "465169", "url": "https://it.wikipedia.org/wiki?curid=4318531", "title": "Arc\u00ebm Saroka", "text": ""}
{"id": "4318532", "revid": "738436", "url": "https://it.wikipedia.org/wiki?curid=4318532", "title": "Netilat Yadaim", "text": ""}
{"id": "4318533", "revid": "838137", "url": "https://it.wikipedia.org/wiki?curid=4318533", "title": "William Hicks (disambigua)", "text": ""}
{"id": "4318534", "revid": "311148", "url": "https://it.wikipedia.org/wiki?curid=4318534", "title": "William Melvin &quot;Bill&quot; Hicks", "text": ""}
{"id": "4318535", "revid": "311148", "url": "https://it.wikipedia.org/wiki?curid=4318535", "title": "Hicks Pasci\u00e0", "text": ""}
{"id": "4318536", "revid": "465169", "url": "https://it.wikipedia.org/wiki?curid=4318536", "title": "Artem Soroko", "text": ""}
{"id": "4318543", "revid": "241195", "url": "https://it.wikipedia.org/wiki?curid=4318543", "title": "ASLO", "text": ""}
{"id": "4318566", "revid": "767487", "url": "https://it.wikipedia.org/wiki?curid=4318566", "title": "Separatore idraulico", "text": ""}
{"id": "4318571", "revid": "1543377", "url": "https://it.wikipedia.org/wiki?curid=4318571", "title": "Dongxiafeng", "text": "Dongxiafeng (in cinese , \"D\u014dngxi\u00e0f\u00e9ng y\u00edzh\u01d0\", cio\u00e8 il Sito di Dongxiafeng) \u00e8 un sito archeologico dell'Et\u00e0 del Bronzo prevalentemente della cultura di Erlitou nel periodo delle dinastie Xia e Shang.\nSi trova a nord-est del villaggio di Dongxiafeng (, \"Dongxiafencun\") nel distretto Xia (, \"Xiaxian\"), provincia di Shanxi, Cina.\nDatato al periodo tra il 1900 e il 1500 a.C., esso fu scavato nel 1974.\nFra i reperti trovati vi sono edifici residenziali, forni per la cottura della ceramica, tombe, nonch\u00e9 attrezzature di pietra, osso, argilla e bronzo. \nVi si trov\u00f2 anche uno strumento musicale \"bianqing\" (campane di pietra), che era suonato mentre era appeso e che \u00e8 il pi\u00f9 antico oggi noto.\nLe ceramiche scavate sono sostanzialmente identiche a quelle della cultura di Erlitou dello Henan occidentale, ma ci sono anche alcune differenze, cosicch\u00e9 esse si definiscono del tipo Dongxiafeng della cultura di Erlitou (, \"\u00c8rl\u01d0t\u00f3u W\u00e9nhu\u00e0 D\u014dngxi\u00e0f\u00e9ng l\u00e8ix\u00edng\").\nLa loro scoperta riveste un importante significato scientifico per lo studio della cultura di Erlitou e della cultura Xia nel sud dello Shanxi.\nIl sito di Dongxiafeng (, \"Dongxiafeng yizhi\") fu inserito nel 2001 nella lista dei monumenti della Repubblica Popolare Cinese."}
{"id": "4318585", "revid": "122331039", "url": "https://it.wikipedia.org/wiki?curid=4318585", "title": "Cleo (Disney)", "text": "Cleo \u00e8 un personaggio immaginario dell'universo Disney. \u00c8 un pesce rosso femmina apparso per la prima volta nel lungometraggio d'animazione \"Pinocchio\" nel 1940 e successivamente in altre opere, anche come pesce di Minni.\nNel film l'animazione del personaggio \u00e8 stata pianificata e sviluppata da Eric Larson.\nIl personaggio non ha doppiatore, in quanto muto.\nStoria.\n\"Pinocchio\".\nCleo \u00e8 il pesciolino rosso di Geppetto, che nel film \u00e8 un fabbricante di giocattoli, e vive in una boccia di vetro collocato nella bottega dell'uomo. Compare fin dalle prime scene, quando guarda con curiosit\u00e0 la costruzione di Pinocchio. Si dimostra invaghita del gattino Figaro, ma non ricambiata da quest'ultimo. Gioisce quando Figaro, sotto imposizione di Geppetto, le augura simbolicamente la buonanotte dando una leccatina alla sua boccia, sul punto in cui lei era appoggiata. Alla fine del film, Figaro inizier\u00e0 ad accettare la sua compagnia, prova ne sia che partecipa allo stupore e allo spavento nel vedere Pinocchio quasi tramutato in asino, guardando lei dapprima e cadendo poi nella boccia dallo spavento e quando Pinocchio diviene finalmente in carne ed ossa, il gattino manifesta la sua contentezza dandole un bacio. \nContrariamente a Figaro, si dimostra seria e disciplinata, prova ne sia che nel punto in cui Geppetto dice \"ricordate, nessuno osi mangiare prima del mio ritorno\", lei obbedisce volentieri, ma Figaro per poco non mangiava il pesce che aveva in tavola, se il pesciolino stesso non lo ammoniva facendogli le bolle richiamando la sua attenzione e facendogli cenni di no con le pinne.\n\"Figaro e Cleo\".\nCleo \u00e8 il protagonista insieme al gatto Figaro del cortometraggio \"Figaro e Cleo\" (\"Figaro and Cleo\") del 1943.\nAltre apparizioni.\nAnimazione.\nCleo fa un'apparizione all'inizio del film \"Bongo e i tre avventurieri\" (1947).\nCleo fa delle apparizioni cameo nel film \"Chi ha incastrato Roger Rabbit\" (1988) e nella serie televisiva \"Aladdin\" quando il Genio, vestito da Geppetto, si trova dentro la pancia della balena.\nCome molti altri personaggi Disney, fa delle apparizioni occasionali anche nella serie \"House of Mouse - Il Topoclub\", oltre che nei film \"Il bianco Natale di Topolino - \u00c8 festa in casa Disney\" (2001) e \"Topolino e i Cattivi Disney\" (2002).\nFumetti.\nCleo compare inoltre nella serie a fumetti \"Darkwing Duck\" (n. 7).\nVideogiochi.\nCleo compare nel videogioco \"Pinocchio\" del 1995 e nei videogiochi \"Kingdom Hearts\" del 2002 e \"\" del 2010, nel mondo \"Il Paradiso dei monelli\".\nAccoglienza.\nIl personaggio di Cleo viene definito \"un sogno\" e uno dei personaggi \"beniamini\" della storia di Pinocchio, diventando insieme a Figaro un personaggio molto popolare. Viene considerato uno dei pesciolini rossi pi\u00f9 significativi fra quelli apparsi nella finzione narrativa."}
{"id": "4318586", "revid": "1305772", "url": "https://it.wikipedia.org/wiki?curid=4318586", "title": "Diamondbacks", "text": ""}
{"id": "4318605", "revid": "599013", "url": "https://it.wikipedia.org/wiki?curid=4318605", "title": "Marco Marangoni", "text": "Carriera.\nFormato cestisticamente nel settore giovanile del Basket Rimini, debuttando in Serie A1 in occasione di un quarto di finale contro la Pallacanestro Varese. Pochi mesi pi\u00f9 tardi esordisce in campo europeo con la partecipazione riminese alla Coppa Kora\u0107. Al termine della stagione 2000-2001 la squadra retrocede in Legadue e Marangoni rimane inizialmente in rosa, ottenendo nel frattempo una convocazione nella nazionale sperimentale del nuovo CT Recalcati.\nNel gennaio 2002 Marangoni passa in Serie B1 in prestito alla Dinamo Sassari, allenata dal suo vecchio coach Massimo Bernardi. Viene ceduto in prestito anche la stagione seguente, sempre in B1, questa volta ai Bears Mestre.\nNella stagione 2003-04 si divide tra la Virtus Imola in B1 e la Pallacanestro Titano in B2, rimanendo con il sodalizio sammarinese anche nell'intera annata successiva. Quindi una parentesi a Cento e tre anni trascorsi con la canotta della Stella Azzurra Roma, prima di terminare la carriera da giocatore a Pozzuoli in B2."}
{"id": "4318624", "revid": "1272592", "url": "https://it.wikipedia.org/wiki?curid=4318624", "title": "Il caff\u00e8 della Peppina", "text": "Il caff\u00e8 della Peppina \u00e8 un brano musicale del 1971, presentato durante la 13\u00aa edizione dello Zecchino d'Oro, scritto da Tony Martucci, Walter Valdi e Alberto Anelli e interpretato da Simonetta Gruppioni (5 anni di Bologna) e Marina D'Amici (4 anni, di Colleferro).\nTesto.\nLa canzone, ispirata a una vecchia canzone popolare italiana, racconta di una signora anziana, la Peppina, che prepara il caff\u00e8 e ci mette di tutto (cioccolata, marmellata, caramelle, sale, pepe, cipolle, rosmarino, farina, lattuga...) Ma alla fine finisce che la Peppina mette nel caff\u00e8 un petardo, cos\u00ec la sua casa esplode e lei finisce nello spazio."}
{"id": "4318625", "revid": "729019", "url": "https://it.wikipedia.org/wiki?curid=4318625", "title": "Battaglia di Longula", "text": "La battaglia di Longula del 484 a.C. si svolse tra l'esercito romano, guidato dal console Lucio Emilio Mamercino, e quello dei Volsci. I romani ebbero la meglio, costringendo i volsci a ritirarsi.\nAntefatto.\nI Volsci, da tempo in guerra contro i romani, nonostante l'anno prima fossero stati sconfitti dall'esercito romano, condotto dal console Quinto Fabio Vibulano, pensando di approfittare dei dissidi interni a Roma, dovuti soprattutto all'elezione a console di Cesone Fabio Vibulano, accusatore ed uccisore di Spurio Cassio Vecellino, ripresero le ostilit\u00e0 contro Roma, invadendo il territorio dei Latini e degli Ernici, alleati di Roma, e preparando un altro esercito per la difesa del proprio territorio.\nNella battaglia di Anzio i romani subirono una grave e umiliante sconfitta, che li costrinse ad abbandonare il campo di Anzio nottetempo per rifugiarsi a Longula, dove allestirono un campo.\nQui furono raggiunti dai Volsci, sicuri della vittoria.\nLa battaglia.\nL'esercito romano si era accampato su di un'altura nei pressi della citt\u00e0, fortificando la posizione. Qui sostennero un primo assalto dei Volsci, sicuri di poter prendere l'accampamento romano, grazie all'impegno dei cavalieri e dei triari, costringendo i Volsci a ritirarsi in pianura..\nNei giorni seguenti i Volsci cercarono, invano, di procurar battaglia con i romani, che la rifiutavano, aspettando i rinforzi dall'altro console Cesone Fabio Vibulano. I rinforzi arrivarono di nascosto dai Volsci, che credendo i romani in difficolt\u00e0, tentarono un nuovo attacco, alla collina difesa dall'esercito nemico.\nI romani, prima permisero ai nemici di arrivare sotto le fortificazioni, lasciandoli fiaccare nel tentativo di distruggerle, poi ad un segnale, improvvisamente in pi\u00f9 punti atterrarono loro stessi le difese, ed attaccarono il nemico, sia affrontandolo con i fanti, sia da lontano, scagliando lance e frecce. I Volsci, sorpresi e in posizione sfavorevole, abbandonarono lo scontro, rientrando sconfitti nel loro accampamento.\nConseguenze.\nCon la battaglia di Longula, i romani riuscirono a rifarsi della sconfitta patita ad Anzio, ma nonostante questo, il console Lucio Emilio, prefer\u00ec non presentarsi in citt\u00e0 per presiedere ai \"comitia\"."}
{"id": "4318632", "revid": "123975089", "url": "https://it.wikipedia.org/wiki?curid=4318632", "title": "Jacqueline Laurence", "text": "Biografia.\nJacqueline Laurence si \u00e8 trasferita adolescente dalla nativa Marsiglia in Brasile, insieme al padre giornalista e al fratello Michel, che ha seguito le orme paterne. Nel 1955, dopo aver seguito corsi di recitazione tenuti da Dulcina de Morais, Adolfo Celi, Gianni Ratto, Maria Clara Machado e Ziembinski, ha debuttato sulle scene riscuotendo un successo cos\u00ec eclatante da entrare poi a far parte delle pi\u00f9 importanti fondazioni teatrali brasiliane. \u00c8 stata scelta per interpretare opere di Albert Camus, Jean Genet, Miguel Falabella e altri autori moderni e contemporanei. Dal 1984 \u00e8 anche regista teatrale, attivit\u00e0 per la quale gode molta considerazione da parte della critica: in particolare ha allestito opere di Samuel Beckett, tra cui \"Giorni felici\", interpretata da Fernanda Montenegro.\nJacqueline Laurence \u00e8 inoltre apparsa in varie pellicole cinematografiche e numerose telenovelas di Rede Globo, dove ha impersonato soprattutto signore di origini francesi (Solange in \"Dancin' Days\") o insegnanti di lingua e letteratura francese (Clarice in \"\u00c1gua Viva\")."}
{"id": "4318647", "revid": "606039", "url": "https://it.wikipedia.org/wiki?curid=4318647", "title": "Johann Gotthelf Fischer von Waldheim", "text": ""}
{"id": "4318649", "revid": "764447", "url": "https://it.wikipedia.org/wiki?curid=4318649", "title": "Classe Eurocargo Genova", "text": "La classe Eurocargo Genova \u00e8 costituita da una serie di dieci traghetti ro-ro cargo gemelli appartenenti al Gruppo Grimaldi (Napoli). Sono stati tutti costruiti nel cantiere navale Hyundai Mipo di Ulsan, in Corea del Sud.\nL'unit\u00e0 capoclasse, l'\"Eurocargo Genova\", \u00e8 entrata in servizio di linea nel 2010."}
{"id": "4318651", "revid": "767487", "url": "https://it.wikipedia.org/wiki?curid=4318651", "title": "Topolino in Australia", "text": "Topolino in Australia (\"Mickey Down Under\") \u00e8 un film del 1948 diretto da Charles A. Nichols. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 19 marzo 1948, distribuito dalla RKO Radio Pictures.\nNell'edizione originale del cortometraggio, James MacDonald d\u00e0 per la prima volta la voce a Topolino, in precedenza sempre doppiato da Walt Disney.\nTrama.\nTopolino sta attraversando una piantagione di banane in Australia, staccando i frutti con un boomerang. Pluto \u00e8 spaventato dal boomerang di Topolino e, tentando di morderlo, resta con la bocca intrappolata. Nel frattempo, Topolino trova un uovo di struzzo, il cui proprietario \u00e8 molto arrabbiato nello scoprire che Topolino voglia prenderselo. Mentre Topolino cerca di evitare i colpi dello struzzo, arriva Pluto che grazie al boomerang che ha in bocca riesce a mettere K.O. l'uccello. Alla fine Pluto si libera del boomerang, ma esso insegue Topolino e Pluto, e i due scappano in tutta fretta.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Topolino star a colori - Vol. 2\", \"Topolino: sole, sale e sport\", \"Il mio eroe Topolino\", \"Topolino che risate! - Volume 4\" e, come contenuto speciale, in quello di \"Bianca e Bernie nella terra dei canguri\"."}
{"id": "4318660", "revid": "3115", "url": "https://it.wikipedia.org/wiki?curid=4318660", "title": "Burhan Ghalyun", "text": "Professore di Sociologia Politica, nato in una famiglia musulmana sunnita, Burh\u0101n Ghaly\u016bn diventa nel settembre 2011 presidente del Consiglio nazionale siriano. Si dimette il 24 maggio 2012, sostituito il mese dopo da \u02bfAbd al-B\u0101si\u1e6d S\u012bd\u0101, ma rimane comunque in seno all'organizzazione.\nImpegno politico.\nUn'opposizione di lunga data al regime siriano.\nDopo aver studiato Filosofia e Sociologia nell'Universit\u00e0 di Damasco, Burh\u0101n Ghaly\u016bn lascia la patria nel 1969 alla volta di Parigi per proseguirvi gli studi. La reputazione di Burh\u0101n Ghaly\u016bn come pensatore critico e impegnato si mostra alla fine degli anni settanta, con la pubblicazione del \"Manifeste pour la d\u00e9mocratie\", comparso quando il Presidente siriano Hafiz al-Asad consolida la sua presa di potere, incontrando una forte opposizione interna, mentre la Siria \u00e8 impegnata in un conflitto con il Libano. Nel suo manifesto, Ghaly\u016bn afferma che lo Stato \u00e8 diventato il nemico della societ\u00e0 nel mondo arabo. Chiede agli Stati arabi di restaurare una partecipazione piena e completa e lancia un appello a una rinascita araba ispirata finalmente ai Secoli dei Lumi.\nDurante gli anni ottanta, bench\u00e9 eviti la politica di parte e si concentri sulle attivit\u00e0 intellettuali, la sua visione politica \u00e8 ampiamente ostile al regime siriano e molto favorevole alla causa palestinese. Essendo stata severamente repressa l'attivit\u00e0 politica in Siria dal massacro di Hama del 1982, Ghaly\u016bn consacra l'essenziale del proprio tempo a due associazioni. Durante svariati anni egli dirige infatti il \"Forum culturel et social syrien\", un'associazione di espatriati siriani ostili al regime, mentre \u00e8 fondatore e membro attivo dell'\"Organizzazione araba dei diritti dell'uomo\" (), creata nel 1983.\nGhaly\u016bn ha sempre considerato la democrazia come una \"necessit\u00e0 storica\" per il mondo arabo e assicura che in Siria e in altri Paesi, l'opposizione potrebbe essere pi\u00f9 efficace radunandosi attorno all'esigenza di democrazia e rifiutando ogni pretesto per rinviare la riforma politica o economica.\nNel 2000, con altri difensori siriani del cambiamento, Ghaly\u016bn \u00e8 stato un attivo partecipante della \"Primavera di Damasco\" (la breve apertura politica che segu\u00ec alla salita al potere di Bashar al-Asad). Effettua frequenti viaggi in patria in questo periodo. Nel 2001, tiene un corso a Damasco che \u00e8 frequentato da pi\u00f9 di 700 persone, sebbene egli non usufruisca di alcun sostegno finanziario. Ma, dopo il divieto di dar via a nuovi movimenti politici, ritorna al suo ruolo di commentatore e di difensore dei diritti dell'uomo.\nA partire dal 2005, diventa pi\u00f9 attivo a livello politico durante la Dichiarazione di Damasco (che raduna i partiti dell'opposizione laica) e diventa sempre pi\u00f9 associato all'opposizione politica siriana. Ma s'oppone agli appelli per far causa comune con l'Occidente per esercitare una pressione sul regime siriano. Nel quadro della sua attivit\u00e0 politica, Ghaly\u016bn evita ogni associazione con qualsivoglia gruppo in particolare - che sia comunista, nasseriano o fondamentalista. Continua a recarsi in Siria, malgrado i regolari intralci procuratigli dai servizi segreti siriani.\nA met\u00e0 di marzo del 2011, quando un'ondata di proteste popolari prende il via in Siria e inaugura la guerra civile siriana, Ghaly\u016bn esprime senza indugio il suo sostegno agli oppositori. Fa un certo numero di apparizioni sui media e si collega fortemente ad altri dissidenti basati in Europa, per riunire i vari gruppi d'opposizione siriani in esilio. Vede tuttavia con sfavore il raduno dell'opposizione ad Antalya del maggio del 2011, che egli considera \"al servizio straniero\". Queste affermazioni spingono uno degli organizzatori dell'evento, lo scrittore \u02bfAbd al-Razz\u0101q \u02bfEyd, ad accusarlo di voler \"rabbonire il regime\".\nNel giugno del 2011, assiste come osservatore alla Conferenza per la Salvezza Nazionale dominata dai Fratelli Musulmani siriani, che spinge per un Consiglio di Transizione composto da 25 membri: Ghaly\u016bn si esprime a favore di un movimento che comprenda tutte le componenti dell'opposizione siriana.\nAzione in seno al Consiglio nazionale siriano (CNS).\nPresidenza del CNS.\nIl 29 agosto 2011, l'attivista Dhiy\u0101\u02be al-D\u012bn Darghm\u016bsh annuncia su Al Jazeera che si prevede che 94 siriani diano vita a un \"Consiglio nazionale transitorio\", per la cui presidenza \u00e8 stato proposto Burh\u0101n Ghaly\u016bn. Ma le personalit\u00e0 contattate si astengono per lo pi\u00f9 di dare il proprio consenso a questo progetto. Solo il 15 settembre 2011 un gruppo di universitari e di attivisti annuncia la creazione di un \"Consiglio nazionale siriano\" (CNS) di 140 membri. Si tratta di un organismo politico transitorio destinato a preparare la partenza per l'esilio per il Presidente Bashar al-Asad. Al termine di un primo Congresso a Istanbul nell'ottobre 2011 e che allarga il CNS, la presidenza \u00e8 di nuovo attribuita a Burh\u0101n Ghaly\u016bn.\nNel novembre 2011, dichiara a \"Le Figaro\":\nNel dicembre 2011, annuncia che, se il CNS fosse arrivato ad assumere il potere in Siria, i legami militari con l'Iran, Hamas e l'Hezbollah sarebbero stati tagliati. Frase che comporta una viva critica di quest'ultima organizzazione libanese. Auspica del pari il recupero delle Alture del Golan occupate da Israele fin dal 1967 tramite negoziati pacifici.\nNel febbraio 2012, il suo mandato di Presidente del CNS \u00e8 rinnovato dall'Ufficio Esecutivo dell'organizzazione riunito a Doha (Qatar), fatto che provoca critiche e dimissioni in seno all'organizzazione.\nDi nuovo rieletto il 15 maggio 2012 alla guida del CNS, si pronuncia infine favorevole all'armamento dell'Esercito siriano libero, dopo essersi opposto alla militarizzazione della rivolta siriana.\nIl 24 maggio 2012, annuncia le proprie dimissioni dalla presidenza del CNS dopo aver ricevuto critiche per aver consentito ai Fratelli Musulmani occupare un posto troppo importante in seno al CNS e per la carenza di coordinamento tra il CNS e i militanti operanti sul terreno. La guerra civile siriana \u00e8 al momento in atto da tredici mesi. \u02bfAbd al-B\u0101si\u1e6d S\u012bd\u0101 \u00e8 eletto a succedergli. Rimane nondimeno in seno all'Ufficio Esecutivo dell'organizzazione."}
{"id": "4318661", "revid": "640277", "url": "https://it.wikipedia.org/wiki?curid=4318661", "title": "Francesco Andreani", "text": "Biografia.\nFrancesco Andreani nacque ad Umbertide (PG) il 10 giugno 1861 da Francesca Fuscagni e Michele Andreani. Laureatosi in Giurisprudenza presso l'Universit\u00e0 degli Studi di Perugia, divenne in seguito avvocato civilista. Ricopr\u00ec la carica di sindaco di Umbertide nel 1890 e dal 1910 al 1919. Repubblicano e massone sostenne l'entrata in guerra dell'Italia nel 1915.\nNel 1919 rifiut\u00f2 di aderire al fascismo.\nNel 1919 fond\u00f2 a Perugia il \"Ricreatorio laico XX Giugno\" e prese parte alla realizzazione dell'Universit\u00e0 popolare, per integrare la scarsa cultura dei lavoratori.\nCon Francesco Buitoni, Leone Ascoli, Annibale Spagnoli e Luisa Spagnoli, fond\u00f2 a Perugia, il 30 novembre 1907, una fabbrica di confetti che poi sarebbe diventata la \"Perugina\".\nMor\u00ec a Perugia il 21 marzo 1932."}
{"id": "4318669", "revid": "15756", "url": "https://it.wikipedia.org/wiki?curid=4318669", "title": "Ennio Finzi", "text": "Biografia.\nEnnio Finzi \u00e8 non-ufficialmente considerato l'ultimo pittore spazialista vivente, infatti come lui stesso ricorda, nel 1947 aveva solo 16 anni e non pot\u00e9 essere iscritto al movimento pittorico dello Spazialismo come fu invece Tancredi Parmeggiani (1927 - 1964) che all'epoca aveva vent'anni.\nIl rapporto di amicizia e di condivisione artistica con il grande pittore Tancredi, che \u00e8 stato celebrato anche da importanti scritti critici e mostre, senz'altro lo indusse ad entrare nel giro di alcuni dei pi\u00f9 grandi esponenti della pittura e della cultura degli anni Cinquanta e Sessanta come Giuseppe Capogrossi, Ettore Sottsass, Umbro Apollonio e ad operare in stretta concomitanza con i principali maestri veneziani di quel movimento, come per esempio Virgilio Guidi Riccardo Licata o Emilio Vedova, fu sempre Tancredi che lo present\u00f2 alla grande collezionista americana Peggy Guggenheim. Per tutti gli anni Cinquanta Finzi percorse una ricerca fondamentalmente spazialista concentrata sull'uso del colore e degli effetti distonici e atonali anche interpretando le nuove correnti musicali di quegli anni dall'atonalismo schoemberghiano al \"be bop\" del jazz afroamericano. In effetti per Finzi la Musica ha una valenza fondamentale in quanto egli stesso ricorda che per lui la percezione del colore avviene solo al 50% attraverso la vista e per l'altro 50% con il concorso dell'udito in quanto il colore non ha solo una immagine ma anche un suono.\nDal 1960 al 1978, anche per problemi legati alla difficolt\u00e0 di vendere opere spazialiste in un momento storico che favoriva altri tipi di ricerca egli decide di sposare completamente i principi pi\u00f9 contemporanei della analisi scientifica e tecnologica tipica di quegli anni, non certo come gli artisti del Gruppo N che utilizzavano effettivamente l'elettronica e l'illuminotecnica, ma cercando di creare gli stessi presupposti con una Non-Pittura di tipo analitico in bianco e nero che si allontanava dai forti cromatismi precedenti, concentrandosi sull'automatismo e la combinazione dei ritmiavvicinandosi sempre di pi\u00f9 al Cinetismo\nDal 1978 Finzi riscopre il colore aprendo una stagione che segue in qualche modo il frastornante bombardamento di immagini che nei primi Ottanta diventava predominante, tanto che dalla met\u00e0 Ottanta stanco di quella intensit\u00e0 egli cercher\u00e0 una sorta di ritorno all'interiorit\u00e0 meditativa unendo al campo nero un uso del colore per riaffioramento, per emersione, si veda il ciclo del \"Nero-Acromatico\" poi \"Neroiride\" fortemente ispirati dalla musica di Luigi Nono che lo condurranno nei Novanta alle serie di \"Grammaticando\" e poi \"Flipper\" in cui cercher\u00e0 di organizzare un linguaggio pittorico codificato per segni e operazioni contrastanti\nEnnio Finzi ha comunque in tutti questi anni cercato continuamente un modo per esprimere l'essenza stessa dell'\"idea\", della sensazione usando il medium pittorico come strumento e non volendo aprioristicamente costruire uno stile riconoscibile in quanto pittura per la pittura\nPer comprendere Finzi non bisogna leggere ogni singolo momento pittorico come a s\u00e9 stante ma considerare l'intero svolgimento del suo lavoro negli anni, con le sue incongruenze e contraddizioni, intravedendo un filo conduttore sotterraneo.\nHa cominciato ad esporre nel 1949 alla Fondazione Bevilacqua La Masa di Venezia, dove nel 1956 ha tenuto la sua prima personale, fondazione che nel 1980 gli ha dedicato un'antologica.\nHa partecipato nel 1959 e nel 1999 alla VIII e XIII Quadriennale di Romae nel 1986 alla XLII Biennale d'Arte di Venezia.\nHa insegnato all'Accademia di Venezia. Vive e lavora a Venezia-Mestre.\nMostre principali.\nSono da ricordare, oltre alla mostra antologica del 1980 alla Bevilacqua La Masa (Venezia), l'esposizione alla Galleria d'Arte Moderna e Contemporanea di Palazzo Forti (Verona) e quella alla Galleria d'Arte Moderna Palazzo dei Diamanti (Ferrara). Nel corso del 2002 \u00e8 stata\nallestita a Roma e Spoleto una grande retrospettiva dal titolo: \"Ennio Finzi, Venezia e le avanguardie nel dopoguerra\". Da ricordare l'esposizione nel 2005 a Urbino nelle sale del Palazzo Ducale e l'antologica a Villa Contarini di Piazzola sul Brenta nel 2011.\nMusei.\nUna sua opera \u00e8 esposta nella \"collezione civica d'arte contemporanea/ Museo Sella\" a Sella di lodrignano in provincia di Parma; sue opere fanno parte della Collezione Ghiotto donata di recente alla civica pinacoteca di Palazzo Chiericati a Vicenza, una sua opera \u00e8 conservata presso il Museo Arte Contemporanea Umbro Apollonio a San Martino di Lupari."}
{"id": "4318670", "revid": "15756", "url": "https://it.wikipedia.org/wiki?curid=4318670", "title": "Stazione di Grugliasco", "text": "La stazione di Grugliasco \u00e8 una fermata ferroviaria posta sulla linea del Frejus, a servizio dell'omonima citt\u00e0.\nStoria.\nLa fermata fu inaugurata il 13 dicembre 2011.\nStrutture e impianti.\nLa fermata \u00e8 dotata dei soli 2 binari di corsa, serviti da due ampie banchine: l'1 \u00e8 servito dai treni in direzione Torino-Porta Nuova e il 2 da quelli in direzione Susa/Bardonecchia.\nLe banchine sono collegate da un grande sovrappasso pedonale in ferro, che costituisce anche un ulteriore ingresso alla fermata lato strada. Presso questa struttura si trovano la biglietteria automatica e le obliteratrici. Tale sovrappasso sarebbe accessile ai diversamente abili grazie alla presenza di percorsi tattili e di due ascensori non fruibili dal 2013 poich\u00e9 non pi\u00f9 a norma e quindi da ripristinare al 2020 secondo la normativa vigente. Gli ascensori dal 2017 sono stati murati a seguito di alcuni atti vandalici.\nMovimento.\nLa stazione \u00e8 servita da treni regionali in servizio sulla relazione denominata \"linea 3\" del Servizio Ferroviario Metropolitano di Torino, operati da Trenitalia nell'ambito del contratto di servizio stipulato con la Regione Piemonte.\nLa fermata \u00e8 complessivamente servita da 78 treni giornalieri con cadenza di 30 minuti in entrambe le direzioni.\nServizi.\nLa fermata offre i seguenti servizi:"}
{"id": "4318671", "revid": "287204", "url": "https://it.wikipedia.org/wiki?curid=4318671", "title": "Maris Urtans", "text": ""}
{"id": "4318674", "revid": "767487", "url": "https://it.wikipedia.org/wiki?curid=4318674", "title": "Unione Sportiva Livorno 1931-1932", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1931-1932.\nStagione.\nDopo la retrocessione dalla massima serie, nella Serie B 1931-1932 della vecchia guardia labronica rimangono alcune bandiere, come Paolo Silvestri che segner\u00e0 13 reti, Bruno Giraldi e Mario Baldi, in attacco viene confermato Nicola Corsetti che far\u00e0 ancora il suo dovere realizzando 12 reti.\nIl fatto pi\u00f9 significativo dell'estate \u00e8 la fusione con il Dopolavoro Portuale, squadra cittadina che ha appena sfiorato la promozione in Serie B. Nasce la \"Livorno Sportiva\" che acquista per la cifra di 600 lire il parco giocatori dei portuali, fra i quali si metter\u00e0 in evidenza Amleto Miniati che realizzer\u00e0 12 centri. Per rimettersi in carreggiata viene richiamato l'allenatore magiaro Vilmos Rady le cui cure risultano efficaci.\nLa squadra amaranto disputa infatti un buon campionato, finendo al settimo posto in classifica con 36 punti, alla pari con i cugini dello Spezia. Nella partita interna contro il Cagliari il 20 dicembre, un'invasione di campo costringe l'arbitro dell'incontro a sospendere la partita, sar\u00e0 assegnato lo (0-2) al Cagliari e subir\u00e0 una pesante squalifica il Campo di Villa Chayes."}
{"id": "4318675", "revid": "287204", "url": "https://it.wikipedia.org/wiki?curid=4318675", "title": "Maritza Marten", "text": ""}
{"id": "4318677", "revid": "547034", "url": "https://it.wikipedia.org/wiki?curid=4318677", "title": "Romanzo libertino", "text": "Il romanzo libertino era un genere letterario molto in voga nel XVIII secolo e che aveva le sue radici nella tradizione libertina europea ma principalmente francese. Questo genere di romanzi sarebbe formalmente decaduto con l'arrivo della Rivoluzione francese, ma in realt\u00e0 ha perdurato fino ai giorni nostri. Temi tipici del romanzo libertino sono l'erotismo, l'anticlericalismo e l'opposizione al potere e all'ordine stabilito.\nOrigini.\nOltre che dal movimento libertino che fermentava in Francia ed in Inghilterra e che presto si sarebbe diffuso nel resto dell'Europa, il romanzo libertino \u00e8 stato influenzato da opere e pensieri di scrittori e poeti molto antichi, vissuti anche nella Roma antica, come Saffo, Ovidio, Aristofane e Catullo, ma anche pi\u00f9 recenti, come gli italiani Pietro Aretino e Giorgio Baffo.\nTra gli altri precursori del romanzo libertino, oltre a quelli sovra citati, si possono ricordare Th\u00e9ophile de Viau, Charles de Marguetel de Saint-Denis de Saint-Evremond (entrambi ispirati da Epicuro) e Petronio (in particolare il suo \"Satyricon\").\nSignificato.\nLa letteratura libertina, proibita, perseguitata dai giudici, asprirava essenzialmente all'autentica libert\u00e0. Gli autori libertini non cercano di rendersi onorevoli o di fare bella figura, ma di dire la verit\u00e0, esprimere il desiderio umano e le sue fantasie pi\u00f9 incredibili. Il romanzo libertino \u00e8 pi\u00f9 libero ed \u00e8 in questo genere letterario che si fondono tutte le direzioni della psiche umana."}
{"id": "4318683", "revid": "251304", "url": "https://it.wikipedia.org/wiki?curid=4318683", "title": "Eurocargo Malta", "text": ""}
{"id": "4318686", "revid": "54565571", "url": "https://it.wikipedia.org/wiki?curid=4318686", "title": "SS235", "text": ""}
{"id": "4318689", "revid": "54565598", "url": "https://it.wikipedia.org/wiki?curid=4318689", "title": "SS236", "text": ""}
{"id": "4318692", "revid": "54565629", "url": "https://it.wikipedia.org/wiki?curid=4318692", "title": "SS238", "text": ""}
{"id": "4318694", "revid": "54565655", "url": "https://it.wikipedia.org/wiki?curid=4318694", "title": "SS239", "text": ""}
{"id": "4318697", "revid": "767487", "url": "https://it.wikipedia.org/wiki?curid=4318697", "title": "Unione Sportiva Livorno 1932-1933", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1932-1933.\nStagione.\nNella Stagione 1932-1933 si registra il cambio della guardia alla presidenza del Livorno, Augusto Salvini passa la mano ad Emanuele Tron. Anche nella'area tecnica si assiste ad un cambio, da Vilmos Rady a Bela Gyula Lelovich, da un ungherese all'altro, sono ingaggiati l'argentino Carlos Volante ed il magiaro Janos Nekadoma che realizzer\u00e0 23 reti, secondo nella classifica dei marcatori del torneo, dietro a Marco Romano della Comense con 29 reti. Anche Athos Miniati con 14 centri e Paolo Silvestri con 13 reti danno il loro contributo alla promozione. Infatti gli amaranto assieme al Brescia fanno il vuoto in classifica e volano in Serie A, distanziando il lotto delle avversarie di dodici punti. Sul campo di Villa Chayes lasciano ogni speranza tutte le avversarie, solo il Vigevano riuscir\u00e0 a pareggiare. Per la prima volta nella sua storia il Livorno vince il torneo di Serie B, ottenendo la promozione in A dopo due stagioni in seconda serie."}
{"id": "4318698", "revid": "54565731", "url": "https://it.wikipedia.org/wiki?curid=4318698", "title": "SS240", "text": ""}
{"id": "4318706", "revid": "1573940", "url": "https://it.wikipedia.org/wiki?curid=4318706", "title": "Etheostoma swaini", "text": "Etheostoma swaini () \u00e8 un piccolo pesce d'acqua dolce appartenente alla famiglia Percidae.\nDistribuzione e habitat.\nQuesta specie \u00e8 diffusa in America del Nord, nelle aree meridionali del bacino idrografico del fiume Mississippi (Georgia, Florida, Louisiana, Kentucky, Mississippi e Alabama), dove vive in ruscelli, torrenti, stagni e piccoli corsi d'acqua.\nDescrizione.\nPresenta un corpo allungato e compresso ai fianchi, con testa triangolare e occhi grandi. Possiede due pinne dorsali, la prima \u00e8 bassa e retta da raggi grossi, la seconda \u00e8 alta, opposta e simmetrica alla pinna anale. Le pinne ventrali e pettorali sono ampie. La pinna caudale \u00e8 a delta. La livrea presenta un colore di fondo bruno chiazzato di chiaro, il ventre \u00e8 rosso chiaro. Parte dei fianchi e tutto il peduncolo caudale sono decorati da due o pi\u00f9 file simmetriche di chiazze rosse. Le due pinne dorsali presentano ciascuna due coppie di fasce azzurre e rosse, alternate tra loro. Le altre pinne sono azzurre, tendenti al trasparente.\nRaggiunge una lunghezza massima di 7,8\u00a0cm.\nAlimentazione.\nSi nutre di larve di insetti (ditteri, effimere, tricotteri, libellule) e crostacei isopodi."}
{"id": "4318709", "revid": "298229", "url": "https://it.wikipedia.org/wiki?curid=4318709", "title": "Mark Lewis Francis", "text": ""}
{"id": "4318710", "revid": "226458", "url": "https://it.wikipedia.org/wiki?curid=4318710", "title": "Preferenze lessicografiche", "text": "Nella teoria del consumatore, le preferenze lessicografiche sono delle preferenze per dei complessi o panieri di beni dove il consumatore guarda dapprima la quantit\u00e0 di un bene e solo in caso di uguaglianza considera le quantit\u00e0 degli altri beni. Come per l'ordine alfabetico delle voci di un dizionario, si comincia con la prima lettera e, in caso di uguaglianza, si passa alla seconda. Per esempio, bersaglio e binario vengono prima di casa (prima la b, poi la c) e bersaglio viene prima di binario (prima la e poi la i).\nFormalmente, sia formula_1 \u00a0 e \u00a0 formula_2 \u00a0 due complessi composti dei beni \u00a0 formula_3 \u00a0 et \u00a0 formula_4. \nIl complesso formula_5 \u00a0 \u00e8 preferito al complesso \u00a0 formula_6\u00a0 se \u00a0 formula_7 \u00a0 oppure \u00a0 formula_8\u00a0 e \u00a0 formula_9.\nSi prende sovente l'esempio dell'alcolizzato dove formula_3 \u00e8 l'alcool. Un altro caso potrebbe essere quello di un affamato e i panieri con dei beni alimentari e dei beni di lusso. Siano formula_11 tre panieri. Il secondo sar\u00e0 preferito agli altri due (4 &gt; 3) ma il terzo \u00e8 meglio del primo (2 &gt; 1).\nIl secondo principio di giustizia o maximin di John Rawls implica pure delle preferenze lessicografiche. Questo filosofo propone di scegliere la situazione dove l'individuo pi\u00f9 svantaggiato si trova meglio. Tra due sistemi economici, bisogna scegliere quello dove l'individuo pi\u00f9 povero si trova meglio. In caso di uguaglianza, bisogna prendere la situazione del penultimo individuo pi\u00f9 svantaggiato.\nLe preferenze lessicografiche non possono essere rappresentate da una funzione di utilit\u00e0. Le condizioni di continuit\u00e0 non sono soddisfatte. Infatti, siano i due complessi \u00a0formula_12 \u00a0e \u00a0 formula_13. Per ogni \u00a0formula_14, formula_15 \u00a0 ma al limite quando formula_16 , \u00a0formula_17."}
{"id": "4318711", "revid": "339392", "url": "https://it.wikipedia.org/wiki?curid=4318711", "title": "Lauropoli (Cassano allo Ionio)", "text": ""}
{"id": "4318720", "revid": "109599902", "url": "https://it.wikipedia.org/wiki?curid=4318720", "title": "Benzisossazolo", "text": "Il benzisossazolo \u00e8 un composto organico eterociclico aromatico, strutturalmente formato da un anello benzenico e uno di isossazolo condensati.\nDal benzisossazolo deriva una classe di antipsicotici atipici tra cui il risperidone, il paliperidone, lo ziprasidone e il lurasidone, il primo dei quali utilizzato off-label anche nel trattamento del disturbo ossessivo-compulsivo."}
{"id": "4318723", "revid": "11959", "url": "https://it.wikipedia.org/wiki?curid=4318723", "title": "Burhan Ghaliyun", "text": ""}
{"id": "4318731", "revid": "599013", "url": "https://it.wikipedia.org/wiki?curid=4318731", "title": "Zac Guildford", "text": "Biografia.\nTra i pi\u00f9 giovani professionisti del rugby neozelandese (esord\u00ec per Hawke's Bay a 18 anni appena compiuti) disput\u00f2 nel 2007 il mondiale giovanile, e fu campione del mondo di categoria nell'edizione del 2009 in Giappone, anche se il giorno della vittoriosa finale di Tokyo contro l'Inghilterra perse suo padre, colpito da un infarto cardiaco sugli spalti durante l'incontro.\nA fine 2009 esord\u00ec negli \"All Blacks\" a Cardiff contro il e l'anno successivo pass\u00f2 alla \"franchise\" di Super Rugby dei Crusaders.\nFu, inoltre, parte della rosa neozelandese alla vittoriosa ."}
{"id": "4318735", "revid": "767487", "url": "https://it.wikipedia.org/wiki?curid=4318735", "title": "Zodiac (Electric Six)", "text": "Zodiac \u00e8 il settimo album degli Electric Six. Durante un'intervista, la band ha affermato che le canzoni sono arrangiate in modo da corrispondere ai segni zodiacali."}
{"id": "4318738", "revid": "773636", "url": "https://it.wikipedia.org/wiki?curid=4318738", "title": "Maria Caramia", "text": "Carriera.\nTaranto e Francavilla.\nCresciuta nelle file del Carosino, inizia a giocare in Serie B con la maglia rossoblu del Taranto. Nella stagione 2005/06, passa al Francavilla Fontana, dove conquista subito la promozione in Serie A2, sfiorando il titolo di capocannoniere. Titolo che conquista l'anno successivo, con 31 reti in 22 partite. Dopo tre anni, passa alla in Serie A, con la quale conquista il 7\u00ba posto e segnando 6 reti: la prima in assoluto in massima serie arriva il 5 dicembre 2009 contro il , mentre la rete pi\u00f9 importante della stagione la firma nel derby contro la Roma Calcio Femminile, segnando l'1-0 che decide il match. L'anno successivo torna al Francavilla Fontana, con il quale torna a vincere la classifica capocannonieri (questa volta in Serie A2), segnando 25 reti.\nNapoli.\nL'anno successivo viene ingaggiata dal , con il quale realizza centra sia la vittoria del campionato di Serie A2, sia il secondo titolo consecutivo di capocannoniere (terzo complessivo), e arrivando in finale di Coppa Italia, persa solo ai supplementari. Segna il primo gol con la maglia azzurra in campionato gi\u00e0 alla prima di campionato, il 9 ottobre 2011 contro il Fiano Romano. Nello stesso campionato, il centravanti pugliese realizza anche una cinquina. L'anno successivo, segna la sua prima rete in massima serie con la maglia del Napoli il 17 novembre 2012, nella vittoria per 2-1 sul campo del Firenze, mentre la sua prima doppietta in Serie A arriva l'8 dicembre, nel 5-1 casalingo contro il Riviera di Romagna.\nStatistiche.\nPresenze e reti nei club.\n\"Statistiche aggiornate all'8 marzo 2013.\""}
{"id": "4318742", "revid": "287204", "url": "https://it.wikipedia.org/wiki?curid=4318742", "title": "\u0136eizarme\u017es", "text": "Il \u0136eizarme\u017es (cos\u00ec chiamato in lettone, oppure \"Kaiserwald\" in tedesco), \u00e8 stata una societ\u00e0 calcistica lettone con sede nella capitale Riga.\nStoria.\nFu una delle prime squadre lettoni ad essere fondate, partecipando ai primi tornei della citt\u00e0 di Riga.\nNel 1921 partecip\u00f2 al primo campionato lettone: tale torneo fu interrotto per il sopraggiungere dell'inverno, quando il \u0136eizarme\u017es si trovava al primo posto. Nei due anni successivi riusc\u00ec invece a vincere i campionati.\nNel 1924 si ritir\u00f2 dal campionato a causa della decisione della Federazione di escludere tutti i giocatori non lettoni (il \u0136eizarme\u017es era costituito per lo pi\u00f9 da calciatori stranieri). Nel 1925 torn\u00f2 in massima serie, ma ottenne solo un quinto posto (su sei squadre) nel girone di Riga.\nNel 1926 si ritir\u00f2, per poi essere rifondato nei primi anni trenta, ma nel 1934 fu definitivamente sciolto."}
{"id": "4318747", "revid": "1543377", "url": "https://it.wikipedia.org/wiki?curid=4318747", "title": "Stadio El Cobre", "text": "Lo stadio El Cobre \u00e8 uno stadio situato nella citt\u00e0 di El Salvador, nella regione di Atacama in Cile. L'impianto ospita le partite casalinghe del Club Deportes Cobresal.\nStoria.\nQuando fu fondato il Cobresal uno dei requisiti per poter accedere al campionato professionistico cileno era quello di possedere uno stadio conforme alle norme vigenti.\nIn citt\u00e0 sorgeva gi\u00e0 uno stadio (\"Estadio N.1\") e inizialmente i dirigenti del neonato club erano intenzionati a ristrutturare l'impianto esistente per adeguarlo alle richieste della FFC, tuttavia dopo i sopralluoghi svolti dagli architetti Mario Record\u00f3n e Alberto Sartori e dall'ingegnere agronomo Rigoberto Silva si decise di costruire uno stadio \"ex novo\". Il 27 luglio 1979 iniziarono ufficialmente i lavori di costruzione nella zona denominata \"Sausalito\" sotto la direzione dell'architetto Mario Record\u00f3n il quale si era gi\u00e0 occupato della costruzione di diversi stadi cileni tra cui l'Estadio Monumental di Santiago.\nLo stadio venne inaugurato il 1\u00ba giugno 1980, dopo 10 mesi e 5 giorni di lavori, alla presenza di 7.696 spettatori.\nLa costruzione dell'impianto non fu semplice a causa della sua ubicazione, infatti la citt\u00e0 di El Salvador sorge nel deserto di Atacama e la collocazione del manto erboso comport\u00f2 ingenti spese.\nIn occasione della qualificazione del Cobresal alla Coppa Libertadores 1986 l'impianto \u00e8 stato ristrutturato e la capienza aumentata per ottemperare alle normative imposte dalla CONMEBOL per la partecipazione alle manifestazioni continentali.\nLa particolarit\u00e0 dell'Estadio El Cobre \u00e8 quella di avere attualmente una capienza maggiore rispetto alla popolazione del centro abitato in cui sorge, infatti pu\u00f2 contenere oltre 20.000 spettatori nonostante gli abitanti della citt\u00e0 siano meno di 9.000.\nIl giorno 8 maggio 1999, in occasione della partita tra il Cobresal e l'Universidad de Chile valevole per la Primera Divisi\u00f3n \u00e8 stato inaugurato l'impianto di illuminazione dello stadio."}
{"id": "4318754", "revid": "287204", "url": "https://it.wikipedia.org/wiki?curid=4318754", "title": "Andreas Birnbacher", "text": "Biografia.\nIn Coppa del Mondo ha esordito il 18 gennaio 2001 ad Anterselva (49\u00b0), ha ottenuto il primo podio il 5 dicembre 2004 a Beitost\u00f8len (2\u00b0) e la prima vittoria il 17 marzo 2011 a Oslo Holmenkollen.\nIn carriera ha preso parte a due edizioni dei Giochi olimpici invernali, (12\u00b0 nell'individuale, 23\u00b0 nella sprint, 13\u00b0 nell'inseguimento, 15\u00b0 nella partenza in linea, 5\u00b0 nella staffetta) e (22\u00b0 nell'individuale), e a otto dei Campionati mondiali, vincendo sei medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = partenza in linea"}
{"id": "4318757", "revid": "88740", "url": "https://it.wikipedia.org/wiki?curid=4318757", "title": "Edward Stanley, XVII conte di Derby", "text": "Biografia.\nEra il figlio maggiore di Frederick Stanley, XVI conte di Derby, e di sua moglie, Lady Constance Villiers. Suo nonno paterno era Edward Smith-Stanley, XIV conte di Derby, che era stato tre volte Primo Ministro del Regno Unito, mentre suo nonno materno era il grande statista liberale George Villiers, IV conte di Clarendon. Studi\u00f2 a Wellington College.\nCarriera militare.\nTra il 1885 e il 1895 \u00e8 stato un tenente dei granatieri, ha combattuto nella Seconda guerra boera tra il 1899 e il 1900. Nel 1900 \u00e8 stato segretario particolare del comandante in capo delle forze britanniche in Sudafrica.\nCarriera politica.\n\u00c8 stato deputato per Westhoughton nel 1892, e serv\u00ec sotto Lord Salisbury come un Lord del tesoro tra il 1895 e il 1900 e successivamente Arthur Balfour come Segretario finanziario al Ministero della Guerra tra il 1901 al 1903. Nel 1908 successe al padre nella contea e prese il suo posto nella Camera dei lord. Fu sindaco di Liverpool tra il 1911 e il 1912.\nNel 1918 divenne ambasciatore in Francia, incarico che mantenne fino al 1920.\nMatrimonio.\nIl 5 gennaio 1889, a Londra, spos\u00f2 Lady Alice Maude Olivia Montagu, figlia di William Montagu, VII duca di Manchester e di sua moglie Louise von Alten. Ebbero tre figli:\nCollegamenti esterni.\nEdward Stanley, XVII conte di Derby thepeerage.com."}
{"id": "4318785", "revid": "465169", "url": "https://it.wikipedia.org/wiki?curid=4318785", "title": "Zeromovimento", "text": "Zeromovimento \u00e8 una tourn\u00e9e di Renato Zero del 2006 legata all'album \"Il dono\", pubblicato nel 2005."}
{"id": "4318789", "revid": "903399", "url": "https://it.wikipedia.org/wiki?curid=4318789", "title": "Mirza Alibegovi\u0107", "text": "Biografia.\nFiglio di Teoman Alibegovi\u0107 e fratello maggiore di Amar, \u00e8 un giocatore dotato di grande atletismo buon tiratore nel tiro da tre punti ama penetrare e concludere in svariate soluzioni di gran classe.\nCarriera.\nNella stagione 2011-12 ha militato nella Serie A italiana con la Scavolini Pesaro.\nNella compagine Pesarese trova per\u00f2 poco spazio comparendo in solo 5 occasioni.\nAll'inizio della stagione sportiva 2012-13 viene ingaggiato dal Pistoia dove inizia ad acquisire sempre pi\u00f9 spazio nel minutaggio di coach Moretti, ma viene tagliato ad inizio 2013 a causa di prestazioni deludenti e ad una lite con la dirigenza. Il 26 febbraio si accorda con il New Basket Brindisi, militante nella massima serie italiana, dove per\u00f2 trover\u00e0 poco spazio.Il 10 settembre 2013 firma per la Pallacanestro Mantovana in DNA Silver.\nNel settembre 2014 viene ingaggiato dal Basket Brescia Leonessa. Dove il 24 giugno 2016 conquista la promozione in Serie A con Brescia.\nIl 6 luglio seguente viene annunciato il suo ingaggio nell'Auxilium Torino. L'11 agosto 2017 viene ingaggiato dall'Orlandina Basket. Il 21 febbraio 2018 rescinde il suo contratto con la societ\u00e0 siciliana per trasferirsi al Derthona Basket societ\u00e0 di Legadue dove firma un contratto valido fino al giugno 2020. Il 4 luglio 2019 fa ritorno dopo due anni nel capoluogo piemontese, firmando per il Basket Torino in Serie A2. Nell'agosto successivo, viene nominato dalla societ\u00e0 giallobl\u00f9 nuovo capitano della squadra."}
{"id": "4318799", "revid": "767487", "url": "https://it.wikipedia.org/wiki?curid=4318799", "title": "World Traveler", "text": "World Traveler \u00e8 un film del 2001 diretto da Bart Freundlich.\n\u00c8 un film drammatico statunitense e canadese con Billy Crudup, Julianne Moore e Francie Swift. \u00c8 incentrato sulle vicende di un trentenne newyorkese che un giorno si allontana lasciando la moglie e il figlio piccolo e incontra una serie di personaggi insoliti.\nProduzione.\nIl film, diretto e sceneggiato da Bart Freundlich, fu prodotto da Howard Bernstein, Bart Freundlich e Tim Perell per la Alliance Atlantis Communications, la Eureka Pictures, la IFC Productions e la Process Productions e girato a Birmingham e Vestavia Hills in Alabama, Enterprise e Pacific City in Oregon e Pensacola in Florida con un budget stimato in 2.000.000 di dollari.\nDistribuzione.\nIl film fu distribuito negli Stati Uniti nel 2001 in VHS dalla Columbia TriStar Home Video.\nAlcune delle uscite internazionali sono state:\nCritica.\nSecondo Leonard Maltin il film \u00e8 \"a tratti interessante ma nel complesso deludente\" e la rivelazione finale risulta ovvia."}
{"id": "4318803", "revid": "1847786", "url": "https://it.wikipedia.org/wiki?curid=4318803", "title": "Padova Challenge Open", "text": "Il Padova Challenge Open \u00e8 stato un torneo professionistico di tennis giocato su campi in terra battuta. Ha fatto parte dell'ITF Men's Circuit e dell'ITF Women's Circuit. Veniva giocato annualmente a Padova, in Italia."}
{"id": "4318809", "revid": "251304", "url": "https://it.wikipedia.org/wiki?curid=4318809", "title": "Eurocargo Alexandria", "text": ""}
{"id": "4318810", "revid": "287204", "url": "https://it.wikipedia.org/wiki?curid=4318810", "title": "Mart Israel", "text": ""}
{"id": "4318813", "revid": "54567434", "url": "https://it.wikipedia.org/wiki?curid=4318813", "title": "Cromatura a caldo", "text": ""}
{"id": "4318815", "revid": "54567448", "url": "https://it.wikipedia.org/wiki?curid=4318815", "title": "Cromatura a freddo", "text": ""}
{"id": "4318817", "revid": "54567482", "url": "https://it.wikipedia.org/wiki?curid=4318817", "title": "Cromatura tradizionale", "text": ""}
{"id": "4318835", "revid": "251304", "url": "https://it.wikipedia.org/wiki?curid=4318835", "title": "Eurocargo Venezia", "text": ""}
{"id": "4318836", "revid": "767487", "url": "https://it.wikipedia.org/wiki?curid=4318836", "title": "Chained", "text": "Chained \u00e8 un film del 2012 diretto da Jennifer Lynch.\nTrama.\nDopo essere stati al cinema, la giovane Sarah Fittler e il figlioletto Tim prendono un taxi per tornare a casa, ma l'autista della vettura, Bob, li rapisce, conducendoli nella propria isolata abitazione. Il tassista uccide barbaramente la madre, riservando a Tim un trattamento diverso; tiene il suo personale \"coniglio\" (questo il nome con cui chiama il ragazzo) incatenato, facendogli fare i lavori di casa e seppellire i corpi delle nuove vittime.\nBob \u00e8 infatti uno spietato serial killer che spesso, alla fine della giornata lavorativa, rapisce e uccide giovani donne. Gli anni passano e il ragazzo cresce in completa prigionia, con la sola compagnia del suo carceriere che, a suo modo, comincia a considerarlo un figlio, facendogli studiare libri di anatomia e facendolo assistere alle brutali esecuzioni. Tim \u00e8 psicologicamente succube di Bob, e questi, quando il ragazzo ha ormai raggiunto i diciott'anni, vuole assicurarsi di potersene fidare. Lo libera dalle catene e gli impone di scegliere la foto della sua prima vittima. Tim si oppone all'idea di diventare un assassino, ma \u00e8 anche la sua unica speranza, se vuole che un giorno Bob lo lasci andare.\nCaduta la scelta su una certa Angie, il tassista la porta a casa, rinchiudendola in una stanza nella quale viene introdotto Tim, lasciato solo con il compito di ucciderla. Tim \u00e8 titubante ma, quando Bob irrompe nella stanza, spazientito per l'attesa, il ragazzo le affonda un coltello nel corpo, e poco pi\u00f9 tardi Bob lo vede mentre trascina via il corpo della ragazza. A quel punto, Tim esprime la volont\u00e0 di andare anch'egli a caccia. Bob, soddisfatto dalla sua \"maturazione\", lo porta con s\u00e9 in taxi una notte. Quando per\u00f2 si avvede che il giovane ha vergato sulla fiancata dell'auto la scritta \"Aiuto\", e quando nota la sorpresa e l'angoscia del suo compagno nell'apprendere che tutti gli omicidi vengono filmati, capisce tutto: Tim, forte delle sue conoscenze anatomiche, ha solo simulato l'uccisione, ferendo Angie in modo non grave.\nTornato immediatamente a casa per completare il lavoro lasciato in sospeso, Bob viene fermato e ucciso da Tim. Tra le carte del killer il ragazzo trova traccia di un compenso che suo padre Brad, poi risposatosi, aveva corrisposto a Bob - il quale si scopre essere suo fratello -, ai tempi del rapimento. Si reca a casa del padre, cui rivela, davanti all'ignara moglie Marie, la sua scoperta. La donna si scaglia contro il mandante dell'omicidio della prima moglie, e sta per essere finita da Brad quando Tim colpisce a morte il padre. Marie lascia fuggire il figliastro, inscenando una rapina per scagionarlo. Tim torna nell'abitazione del defunto zio, grazie al quale ha un alloggio e un lavoro."}
{"id": "4318843", "revid": "789785", "url": "https://it.wikipedia.org/wiki?curid=4318843", "title": "Ahmad Mu'adh al-Khatib", "text": ""}
{"id": "4318844", "revid": "767487", "url": "https://it.wikipedia.org/wiki?curid=4318844", "title": "Rome &amp; Jewel", "text": "Rome &amp; Jewel \u00e8 un film del 2008 diretto da Charles T. Kanganis.\n\u00c8 un film drammatico a sfondo romantico statunitense con Nate Parker, Lindsey Haun e Allen Maldonado. \u00c8 una rivisitazione in chiave contemporanea di \"Romeo e Giulietta\" di William Shakespeare in cui un afroamericano e una ragazza bianca si innamorano a Los Angeles.\nProduzione.\nIl film, diretto e sceneggiato da Charles T. Kanganis, fu prodotto da Neil Bagg, Charles T. Kanganis e Jennifer Schaefer per la Emerging Pictures e girato a Camarillo e Los Angeles in California con un budget stimato in 1.200.000 dollari.\nDistribuzione.\nIl film fu distribuito negli Stati Uniti nel novembre del 2008 al cinema dalla IFC Films."}
{"id": "4318847", "revid": "838137", "url": "https://it.wikipedia.org/wiki?curid=4318847", "title": "Partito Popolare Conservatore Estone", "text": "Il Partito Popolare Conservatore Estone (in estone: \"Eesti Konservatiivne Rahvaerakond\" - EKRE) \u00e8 un partito politico estone costituitosi nel 2012 dalla confluenza dell'Unione Popolare Estone e del Movimento Nazionalista Estone."}
{"id": "4318849", "revid": "298229", "url": "https://it.wikipedia.org/wiki?curid=4318849", "title": "Martin Irungu Mathathi", "text": ""}
{"id": "4318854", "revid": "124806823", "url": "https://it.wikipedia.org/wiki?curid=4318854", "title": "Aspenia", "text": "Aspenia \u00e8 una rivista italiana di affari internazionali dell'Aspen Institute, pubblicata da \"Il Sole 24 ORE\".\nStoria.\nTra le pi\u00f9 autorevoli riviste del settore in Italia, \u00e8 stata fondata nel 1995 sotto la guida della giornalista de \"La Stampa\" Antonella Rampino, ed \u00e8 ora diretta da Marta Dass\u00f9 e Lucia Annunziata. Nata come periodico di discussione sulla politica estera, l'economia e i rapporti tra Europa e Stati Uniti, \"Aspenia\" ha ospitato scritti, tra gli altri, di personalit\u00e0 della politica e dell'economia internazionale come Giuliano Amato, Carlo Azeglio Ciampi, Anthony Giddens, Mario Monti, Condoleezza Rice e Joseph Stiglitz."}
{"id": "4318858", "revid": "287204", "url": "https://it.wikipedia.org/wiki?curid=4318858", "title": "Martin Maric", "text": ""}
{"id": "4318859", "revid": "2196166", "url": "https://it.wikipedia.org/wiki?curid=4318859", "title": "Abbazia di Klosterneuburg", "text": "L'abbazia di Klosterneuburg (in lingua tedesca \"Stift Klosterneuburg\") \u00e8 un monastero cattolico di canonici regolari agostiniani situato nella Bassa Austria, a Klosterneuburg sul Danubio, subito a nord Vienna, vicino al Leopoldsberg.\nStoria.\n\u00c8 stato fondato nel 1114 dal margravio Leopoldo III di Babenberg, santo patrono d'Austria, e dalla sua seconda moglie Agnese di Waiblingen, una figlia della dinastia salica. Secondo la leggenda, un refolo di vento con il cielo sereno port\u00f2 via il velo di Agnese; il marito lo ritrov\u00f2 dopo anni e decise di costruire il monastero \"in loco\". Nei fatti il margravio Leopoldo aveva preso la sua residenza a Neuburg (\"Nuovo castello\") voleva creare una diocesi austriaca separata qui, il che incontrava la forte opposizione dei vescovi di Passau. Tuttavia la fondazione \u00e8 una delle pi\u00f9 antiche e ricche nel suo genere in Austria e possedeva gran parte degli attuali territori nord-orientali dei suburbi di Vienna. Il figlio minore di Leopoldo, lo storico Ottone di Frisinga si prepar\u00f2 alla carriera ecclesiastica a Klosterneuburg e ne divenne prevosto il 1126. I canonici passarono alla regola agostiniana nel 1133.\nL'imponente complesso edilizio, costruito in gran parte tra il 1730 e il 1834, sorge su una collina che d\u00e0 direttamente dalle rive del Danubio. Le sue fondamenta, tra cui una torre del castello e una cappella gotica datano intorno al XII secolo. Altri edifici antiche ancora presenti all'interno del complesso comprendono la cappella del 1318, con la tomba di Leopoldo. Dal 1634 gli Asburgo hanno fatto riedificare varie parti in stile barocco, con gli architetti Jakob Prandtauer, Joseph Emanuel Fischer von Erlach e Donato Felice Aglio. Progetti per abbellire il monastero, facendone un Escorial, austriaco sono stati in seguito preparati dall'architetto neoclassico Joseph Kornh\u00e4usel, anche se sono state effettivamente realizzate solo piccole parti. Dal 1882 \u00e8 stata restaurata la chiesa priorale su progetto di Friedrich von Schmidt, con cui sono stati aggiunti i campanili gemelli in stile neogotico.\nIl tesoro del monastero comprende il tocco arciducale fatto su ordine dell'arciduca Massimiliano III, una camera delle reliquie e una biblioteca con 30.000 volumi e molti manoscritti. Ha anche una lunga tradizione di viticultura e possiede una delle pi\u00f9 grandi cantine d'Austria. La cantina ha un tunnel immenso, simile a quello del castello di Heidelberg.\nIn questa abbazia lavor\u00f2 come aiuto giardiniere Ludwig Wittgenstein nell'estate del 1920.\nArredi.\nAltare di Verdun.\nLa cappella leopoldina contiene l'altare di Verdun, fatto nel 1181 da Nicolas di Verdun. Le sue tre parti comprendono 45 lastre di rame dorato modellate su modelli bizantini, simile all'Arca dei re Magi della cattedrale di Colonia. Costruiti inizialmente come pannelli, furono assemblati in forma di altare, come ulteriore uso circa nel 1330.\nLa concezione tripartita si riflette nell'organizzazione delle lastre. Secondo l'esegesi biblica, le raffigurazioni sono divise in tre righe delle ere di Adamo e No\u00e8, di Abramo, David e la cattivit\u00e0 babilonese e infine la vita di Ges\u00f9, posto nella parte centrale. Le colonne di lastre adiacenti simbolizza il loro collegamento secondo le idee della teoria della tipologia biblica. La sistemazione pu\u00f2 riferirsi alle dottrine mistiche del teologo medievale Ugo di San Vittore.\nAltare di re Alberto.\nNell'Abbazia sono conservate ventiquattro tavole del quattrocentesco altare di re Alberto, commissionate da re Alberto II per la chiesa dei Sette Cori degli Angeli protettori, presso la corte di Vienna, ad un anonimo pittore, denominato appunto per questo capolavoro Maestro dell'Altare di re Alberto."}
{"id": "4318864", "revid": "287204", "url": "https://it.wikipedia.org/wiki?curid=4318864", "title": "Z\u00e1zrivsk\u00fd korb\u00e1\u010dik", "text": "Lo Z\u00e1zrivsk\u00fd korb\u00e1\u010dik \u00e8 un formaggio a base di latte vaccino cotto al vapore e prodotto nel comune di Z\u00e1zriv\u00e1, nella regione di \u017dilina, in Slovacchia.\nDal novembre 2011, a livello europeo, la denominazione \"Z\u00e1zrivsk\u00fd korb\u00e1\u010dik \" \u00e8 stata riconosciuta indicazione geografica protetta (IGP).\nDescrizione.\nLo \"Z\u00e1zrivsk\u00fd korb\u00e1\u010dik\" \u00e8 un formaggio cotto al vapore, affumicato o non affumicato. La principale particolarit\u00e0 del prodotto \u00e8 sua forma atipica: \u00e8 composta da strisce - chiamate tradizionalmente \"vojky\", dello spessore tra 2 e 10\u00a0mm - intrecciate (\"korb\u00e1\u010dik\" in slovacco) a forma di frustino di 10\u201350\u00a0cm di lunghezza. Il suo colore varia dal bianco al giallognolo o giallo dorato nel caso del formaggio affumicato mentre il suo sapore \u00e8 di latte, piacevolmente caseoso, saporito e nel caso del formaggio affumicato, dal caratteristico odore di fumo.\nNon dev'essere confuso con l\"'Oravsk\u00fd korb\u00e1\u010dik\" (IGP) che pure \u00e8 un formaggio intrecciato a forma di frustino ma prodotto nel bacino del fiume Orava (nella regione di Orava)."}
{"id": "4318865", "revid": "251304", "url": "https://it.wikipedia.org/wiki?curid=4318865", "title": "Eurocargo Ravenna", "text": ""}
{"id": "4318868", "revid": "838137", "url": "https://it.wikipedia.org/wiki?curid=4318868", "title": "IHeartRadio", "text": "iHeartRadio \u00e8 una piattaforma radio on line di propriet\u00e0 della iHeartCommunications (precedentemente chiamata Clear Channel Communications), fondata nel 2008 e lanciata tramite il sito iheartmusic.com.\nStoria.\nNell'aprile 2008, iHeartRadio \u00e8 stata lanciata sul sito www.iheartmusic.com, un sito web con intrattenimento, notizie nazionali, contenuti musicali tra cui album, singoli su richiesta e video musicali, cos\u00ec come l'accesso a pi\u00f9 di 750 stazioni radio Clear Channel on-line.\nIl 7 ottobre 2008, Clear Channel Radio ha lanciato la prima versione dell'applicazione radio in streaming gratis conosciuto come iHeartRadio per Apple iPhone e iPod touch attraverso l'App Store.\nNel 2009, iHeartRadio \u00e8 stata resa disponibile anche per i dispositivi BlackBerry e il sistema operativo Android.\nNel 2010, iHeartRadio si \u00e8 estesa ai dispositivi Sonos e nel 2011 alla Xbox 360 e webOS.\nIl 20 aprile 2012 \u00e8 stata lanciata su iPad e l'8 giugno dello stesso anno ha concluso un accordo per diventare proprietaria della Yahoo! Music Radio, precedentemente della CBS Radio.\nIl 1\u00ba marzo 2013, iHeartRadio \u00e8 stato aggiunto al ricevitore multimediale digitale Roku.\nNel luglio 2013, iHeartRadio cominci\u00f2 a trasmettere anche al di fuori degli Stati Uniti, come CHUM-FM e CFBT-FM in Canada e Virgin Radio Dubai, negli Emirati Arabi Uniti.\nIl 14 luglio 2013, iHeartRadio viene lanciata in Nuova Zelanda e Australia. Il 24 luglio 2013, iHeartRadio ha inaugurato una nuova funzione: iHeartRadio Talk.\nIl 1\u00ba maggio 2014, ha organizzato i primi iHeartRadio Music Awards al Shrine Auditorium di Los Angeles.\niHeartRadio Music Festival.\nDal 2011 iHeartRadio organizza un festival musicale annuale, organizzato in due serate.\n2011.\nL'edizione del 2011 si \u00e8 svolta il 23 e 24 settembre, ed \u00e8 stata descritta come \"il pi\u00f9 grande evento dal vivo della storia della radio\".\nPartecipanti: The Black Eyed Peas, Kelly Clarkson, Carrie Underwood, Jane's Addiction, Coldplay, Alicia Keys, Jay-Z, Steven Tyler, Jeff Beck, Nicki Minaj, Nicole Scherzinger, Jennifer Lopez, John Mayer, Kenny Chesney, David Guetta, Lady Gaga, Bruno Mars, Rascal Flatts e Sublime with Rome.\nOspiti: Sting e Usher.\n2012.\nL'edizione del 2012 si \u00e8 svolta il 21 e 22 settembre. Fece molto parlare di s\u00e9 l'esibizione dei Green Day. Billie Joe Armstrong, infatti, non appena gli fu comunicato (durante l'esibizione stessa) che il tempo per la loro \"performance\" sarebbe stato accorciato da 45 a 25 minuti per dar spazio ad Usher, smise immediatamente di suonare il brano \"Basket Case\". A dir poco adirato per essere stato avvisato quando mancava un solo minuto allo scadere del tempo a disposizione, rivolse degli insulti agli organizzatori dell'evento e distrusse la chitarra con la quale stava suonando. Mike Dirnt lo segu\u00ec rompendo il suo basso elettrico. Il giorno seguente, i Green Day si scusarono ed annunciarono che Billie Joe sarebbe entrato in riabilitazione per riposarsi e disintossicarsi.\nPartecipanti: Shakira, Taylor Swift, Bon Jovi, Rihanna, Green Day, Aerosmith, Brad Paisley, Pitbull, Linkin Park, Lil Wayne, Pink (cantante), Jason Aldean, No Doubt, Swedish House Mafia, Miranda Lambert (con Pistol Annies), Mary J. Blige, Deadmau5, Enrique Iglesias e Calvin Harris.\nOspiti: Wonder Girls, Ne-Yo, Sammy Adams, Prince, Gerard Way e Psy\n2013.\nLa terza edizione si \u00e8 svolta nei giorni 20 e 21 settembre 2013.\nPartecipanti: Benny Benassi, Chris Brown, J. Cole, Fun., Elton John, Muse, Queen + Adam Lambert, Katy Perry, The Summer Set, Robin Thicke, Ti\u00ebsto, Keith Urban, Ylvis, Miley Cyrus, Drake, Kesha, Maroon 5, Bruno Mars, Paul McCartney, Tim McGraw, Thirty Seconds to Mars, Phoenix, Justin Timberlake, Zedd, AWOLNATION, The Band Perry, Jason Derulo, Avril Lavigne, Cher Lloyd, Krewella, Twenty One Pilots, Pete Tong, Ne-Yo, Danity Kane, The Wanted.\nOspiti: Miguel, TLC e Juicy J.\niHeartRadio Music Awards.\nNel maggio 2014 allo Shrine Auditorium, a Los Angeles, si sono tenuti i primi iHeartRadio Music Awards.\niHeartRadio Latin Fiesta Latina.\niHeartMedia, la societ\u00e0 di iHeartRadio produrr\u00e0 per la prima volta un festival musicale latino in collaborazione con Live Nation e Billboard.IL \"Latin Fiesta Latina\" si terr\u00e0 il 22 novembre 2014 al The Forum di Los Angeles e sar\u00e0 caratterizzato da esibizioni di Ricky Martin, Daddy Yankee, Prince Royce, Roberto Tapia, Alejandra Guzm\u00e1n, La Original Banda el Lim\u00f3n feat. Voz a Voz, e Jesse &amp; Joy."}
{"id": "4318869", "revid": "110157", "url": "https://it.wikipedia.org/wiki?curid=4318869", "title": "IHeartRadio Music Festival", "text": "L\u2019iHeartRadio Music Festival \u00e8 un festival di due giorni che si tiene ogni settembre dal 2011 al \"MGM Grand Garden Arena\" a Paradise, in Nevada. L'edizione del 2011 \u00e8 stata trasmessa su VH1, mentre l'edizione del 2012, 2013, e 2014 sono state trasmesse da The CW.Tutte le edizioni sono state ospitate da Ryan Seacrest."}
{"id": "4318873", "revid": "372624", "url": "https://it.wikipedia.org/wiki?curid=4318873", "title": "Riserva regionale di Guardiaregia-Campochiaro", "text": ""}
{"id": "4318881", "revid": "1728", "url": "https://it.wikipedia.org/wiki?curid=4318881", "title": "Donato Felice d'Allio", "text": ""}
{"id": "4318901", "revid": "834", "url": "https://it.wikipedia.org/wiki?curid=4318901", "title": "INEGI", "text": ""}
{"id": "4318905", "revid": "287204", "url": "https://it.wikipedia.org/wiki?curid=4318905", "title": "Zazrivsky korbacik", "text": ""}
{"id": "4318906", "revid": "1439131", "url": "https://it.wikipedia.org/wiki?curid=4318906", "title": "Wolseley Eight", "text": "La Eight \u00e8 un'autovettura prodotta dalla Wolseley dal 1946 al 1948.\nContesto.\nLa Eight \u00e8 stata una leggera berlina quattro porte che era basata sulla Morris Eight Serie E. Condivideva molte parti della carrozzeria con la MG Y-type. Alcune fonti dell'epoca riportavano che la Eight era il modello preferito da William Morris. Il modello venne progettato prima della seconda guerra mondiale, e doveva essere lanciato originariamente nel 1940. Ci\u00f2 non avvenne a causa dell'evolversi degli eventi bellici.\nIn linea con le direttive economiche del Governo del Regno Unito, la maggior parte degli esemplari prodotti vennero esportati. \nSebbene basata sulla Morris Eight del 1938, il modello presentava delle differenze con la vettura da cui derivava. Erano presenti, ad esempio, la tipica calandra e il classico cofano Wolseley, oltre che il portellone posteriore incernierato inferiormente.\nIl motore fu convertito dall'originale a valvole laterali a uno a valvole in testa. Di conseguenza, la potenza crebbe da 29 CV a 33 CV. Questo propulsore era a quattro cilindri in linea da 918 cm\u00b3 di cilindrata.\nLe sospensioni, non indipendenti, erano a balestra semiellittica sia all'avantreno che al retrotreno. I freni erano idraulici a tamburo sulle quattro ruote. L'impianto elettrico era a 6 V. Il cambio era manuale a quattro rapporti.\nGli interni della Eight erano di un certo livello. Tra i materiali, erano utilizzati la pelle e il legno di noce. All'epoca del lancio, la Eight era collocata sul mercato a un prezzo di 416 sterline, quindi 115 in pi\u00f9 del modello Morris."}
{"id": "4318907", "revid": "584834", "url": "https://it.wikipedia.org/wiki?curid=4318907", "title": "G312", "text": ""}
{"id": "4318908", "revid": "1603714", "url": "https://it.wikipedia.org/wiki?curid=4318908", "title": "Kolotes", "text": "Fu allievo di Fidia e specializzato nella tecnica crisoelefantina. \u00c8 particolarmente noto per la sua collaborazione alla realizzazione della statua di Zeus a Olimpia. Gli vengono inoltre attribuiti: un Asclepio a Cillene, il porto di Elide, e la mensa crisoelefantina, decorata a rilievo, che reggeva le corone dei vincitori ai giochi olimpici. Plinio il Vecchio (\"Nat. hist.\", XXXV, 34) gli attribuisce una statua di Atena per il santuario dell'acropoli di Elide che Pausania ritiene invece opera fidiaca (VI, 26).\nTalvolta confuso con un omonimo scultore nato a Paro in epoca incerta."}
{"id": "4318913", "revid": "767487", "url": "https://it.wikipedia.org/wiki?curid=4318913", "title": "Warhead", "text": "I Warhead sono un gruppo musicale italiano proveniente da Terni ed attivo dal 1981 nella scena hardcore italiana. La band svilupp\u00f2 sin dagli esordi sonorit\u00e0 ed attitudini indirizzate al versante pi\u00f9 Thrashcore di tale genere. Nel tempo, poi, le loro sonorit\u00e0 virarono su tinte pi\u00f9 neo-psichedeliche.\nStoria del gruppo.\nNacquero nel 1982 dall'incontro dei due chitarristi Fabio Scipioni e Fausto Colasanti, completarono l'organico Roberto Piantoni al basso elettrico e Daniele Pannacci e Lucio Marcucci alla batteria. Nel gennaio 1983 pubblicarono il loro primo album su cassetta per la Green Tapes, che presentarono in un tour nei teatri e nei centri sociali dell'Italia centrale.\nNel 1986 pubblicarono, in collaborazione con la Toast Records di Giulio Tedeschi, il mini \"The Black Radio\". La formazione aveva subito nel frattempo alcuni cambiamenti ed il disco vide al basso la partecipazione di Riccardo Quattrucci.\nNel 1987 \u00e8 la volta del 7\" \"X-Mas Bop / White Christmas\". L'EP, pubblicato dalla collaborazione fra le etichette Mosca Records e Toast Records, vedeva la partecipazione di Paul Chain all'organo elettrico e Cinzia Sensi alla chitarra e voce.\nNel 1989 il disco \"One More Time In Jail\", sempre prodotto da Mosca Records e distribuito con l'aiuto dell'etichetta piemontese, inaugur\u00f2 un proficuo periodo per la band, con un lungo tour in tutta la penisola e negli Stati Uniti.\nNel 1992 autoprodussero il demo su cassetta dal titolo \"Outlaw Rider\" (uscito con il nome Moonshiner) e nel 1993 \"Ten Years on the Road\". In questi anni la band cambi\u00f2 continuamente formazione, mantenendo come membri originari della band solo Fabio Scipioni e Fausto Colasanti, trovando poi un periodo di stabilit\u00e0 con Kevin Throat dei Revenge alla voce, Valter Vincenti al basso e Walter Sacripanti alla batteria, e dirigendo progressivamente le loro sonorit\u00e0 su territori pi\u00f9 vicini alla neo-psichedelia.\nNel 1998 incisero a Pesaro \"Sand'Son\" negli studi di Paul Chain, che ne cur\u00f2 anche la produzione artistica, e la pubblicazione fu a cura della New LM Records. L'album ebbe un discreto successo di critica, riportando il gruppo a far parlare di s\u00e9. La stabilit\u00e0 precaria del gruppo vide per\u00f2 presto la fuoriuscita di Colasanti e Throath nel 2001, portando ad un lungo periodo di pausa che terminer\u00e0 per\u00f2 con la pubblicazione di \"Sky Fab\", per la Beard of Stars Records e in collaborazione con EMI Music."}
{"id": "4318922", "revid": "251304", "url": "https://it.wikipedia.org/wiki?curid=4318922", "title": "Eurocargo Bari", "text": ""}
{"id": "4318925", "revid": "61051", "url": "https://it.wikipedia.org/wiki?curid=4318925", "title": "Pitcairn-Cierva PCA-2", "text": ""}
{"id": "4318930", "revid": "1259603", "url": "https://it.wikipedia.org/wiki?curid=4318930", "title": "Unione zoologica italiana", "text": "L'Unione zoologica italiana (anche UZI in sigla) \u00e8 una ONLUS, che ha lo scopo, a norma dell'art. 3 dello suo statuto, di salvaguardare l'ambiente naturale e la fauna, in particolare incoraggiando iniziative a favore della natura, promuovendo studi a carattere zoologico, valorizzando le relative discipline nell'insegnamento e nella ricerca scientifica. Fondata nel 1900, l'UZI conta 700 soci circa. Ha sede a Roma, presso il Dipartimento di Biologia animale e dell'Uomo dell'Universit\u00e0 \"La Sapienza\".\nAttivit\u00e0.\nL'Unione zoologica italiana, che aderisce alla Federazione italiana societ\u00e0 biologiche, \u00e8 stata fondata a Pavia il 22 aprile 1900, mentre il suo primo congresso si \u00e8 svolto a Bologna tra il 24 e il 27 settembre successivi.\nEdita dal 1930 il \u00abBollettino di Zoologia\u00bb (ridenominata dal 1996 in \u00abItalian Journal of Zoology\u00bb). Pubblica, altres\u00ec, dal 1987, nell'ambito della \"Collana UZI\", i \u00abSelected Symposia and Monographs\u00bb e i \u00abProblemi di Biologia e di Storia Naturale\u00bb, cos\u00ec come la \u00abCheck List della Fauna Italiana\u00bb in collaborazione con il Ministero dell'ambiente e i \u00abVolumi della Fauna d'Italia\u00bb in collaborazione con la Societ\u00e0 entomologica italiana."}
{"id": "4318935", "revid": "767487", "url": "https://it.wikipedia.org/wiki?curid=4318935", "title": "Topolino e la foca", "text": "Topolino e la foca (\"Mickey and the Seal\") \u00e8 un film del 1948 diretto da Charles A. Nichols. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 3 dicembre 1948, distribuito dalla RKO Radio Pictures.\nIl film venne nominato per l'Oscar al miglior cortometraggio d'animazione, ma perse a favore del cortometraggio di Tom &amp; Jerry \"Piccolo orfano\".\nTrama.\nTopolino \u00e8 in vista allo zoo della citt\u00e0 e una piccola foca entra di nascosto nel suo cestino. Pi\u00f9 tardi, arrivato a casa, la foca esce dal paniere e si tuffa nella vasca di Topolino mentre lui fa il bagno. Pluto cerca invano di avvisare il suo padrone ma non viene creduto. Quando anche Topolino si accorge della presenza della foca, propone a Pluto di tenerla. La reazione del cane, a cui la foca sta evidentemente antipatica, fa optare Topolino per riportarla allo zoo. Ma una volta l\u00ec, la foca informa tutte le sue compagne della presenza della vasca a casa di Topolino, cos\u00ec tutte le foche dello zoo vanno a casa sua a fare il bagno.\nDistribuzione.\nEdizione italiana.\nAl momento circolano due doppiaggi diversi del corto. In TV, in VHS e nei DVD \"Walt Disney Treasures: Topolino star a colori - Vol. 2\" e \"Topolino: sole, sale e sport\" viene utilizzato il doppiaggio anni '90. Per la trasmissione nella serie TV \"Topolino che risate!\", invece, il corto \u00e8 stato ridoppiato con la voce di Alessandro Quarta; l'episodio in questione \u00e8 stato inserito anche nel primo DVD della serie.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Topolino star a colori - Vol. 2\", \"Topolino: sole, sale e sport\" e \"Topolino che risate! - Volume 1\", in quest'ultimo col doppiaggio del 2010."}
{"id": "4318936", "revid": "690118", "url": "https://it.wikipedia.org/wiki?curid=4318936", "title": "100/22", "text": ""}
{"id": "4318948", "revid": "54569338", "url": "https://it.wikipedia.org/wiki?curid=4318948", "title": "Bellum Troianum", "text": ""}
{"id": "4318957", "revid": "21880", "url": "https://it.wikipedia.org/wiki?curid=4318957", "title": "Cassolaia maura", "text": ""}
{"id": "4318962", "revid": "729019", "url": "https://it.wikipedia.org/wiki?curid=4318962", "title": "Wolseley Nine", "text": "La Nine \u00e8 un'autovettura di classe medio-inferiore prodotta dalla Wolseley dal 1934 al 1935.\nIl modello possedeva un motore in linea a quattro cilindri e valvole in testa, da 1.018 cm\u00b3 di cilindrata. Questo propulsore aveva una distribuzione monoalbero ed era raffreddato a liquido.\nErano offerti due tipi di carrozzeria, torpedo quattro posti e berlina quattro porte. Il veicolo era dotato di ruote a raggi.\nLa Nine raggiungeva una velocit\u00e0 massima di 95 km/h."}
{"id": "4318967", "revid": "110157", "url": "https://it.wikipedia.org/wiki?curid=4318967", "title": "Internationaux de Tennis de Blois", "text": "L'Internationaux de Tennis de Blois \u00e8 un torneo professionistico di tennis giocato su campi in terra battuta. Ha fatto parte dell'ITF Men's Circuit dal 2002 al 2012. Dal 2013 \u00e8 entrato a far parte dell'ATP Challenger Tour. Si gioca annualmente all'A.A.J.B Blois Tennis di Blois in Francia."}
{"id": "4318981", "revid": "1728", "url": "https://it.wikipedia.org/wiki?curid=4318981", "title": "Monastero di Klosterneuburg", "text": ""}
{"id": "4318983", "revid": "478814", "url": "https://it.wikipedia.org/wiki?curid=4318983", "title": "Mima Foundation USTA Pro Tennis Classic", "text": "Il Mima Foundation USTA Pro Tennis Classic \u00e8 un torneo professionistico di tennis giocato su campi in terra battuta. Fa parte dell'ITF Men's Circuit e dell'ITF Women's Circuit. Si gioca annualmente a Indian Harbour Beach negli Stati Uniti."}
{"id": "4318985", "revid": "287204", "url": "https://it.wikipedia.org/wiki?curid=4318985", "title": "Onset (Massachusetts)", "text": "Onset \u00e8 un \"census-designated place\" nel territorio del comune di Wareham dello stato del Massachusetts, Contea di Plymouth, Stati Uniti d'America.\nStoria.\nOnset si svilupp\u00f2 negli anni 1880 da un campo estivo per incontri fra Spiritualisti.\nMolti dei \"cottage\" oggi esistenti ad Onset furono eretti come seconda casa di persone o famiglie abitanti a Boston, Taunton, Brockton ed in altri comuni del nord-est degli Stati Uniti, che si riunivano per ascoltare dei \"medium\" che comunicavano con anime di defunti. Quando esso era retto da Spiritualisti, il suo nome era \"Onset Bay Grove\"."}
{"id": "4318992", "revid": "110993916", "url": "https://it.wikipedia.org/wiki?curid=4318992", "title": "Locomotiva SB 580", "text": "Le locomotive SB 580 erano locomotive a vapore con tender separato di rodiggio 1-5-0, costruite in Austria per il servizio sulle linee acclivi del Brennero, della Val Pusteria e del Semmering esercite dalla S\u00fcdbahngesellschaft.\nStoria.\nLe locomotive SB 580 vennero concepite come macchine atte al servizio sulle linee di montagna della Ferrovia Meridionale (S\u00fcdbahn) e costruite dalla fabbrica di locomotive di stato (StEG) dell'impero austroungarico.\nTra il 1912 e il 1917 ne vennero immesse 27 unit\u00e0 in servizio. Quattro locomotive che erano state ordinate nel 1917 furono consegnate dalla StEG solo dopo la fine della guerra, nel 1920. Nel 1922 le nuove ferrovie statali austriache (BB\u00d6) che avevano ereditato il parco macchine S\u00fcdbahn acquisirono dalla StEG ulteriori sei locomotive portando il totale di locomotive costruite dalla stessa fabbrica a 37 unit\u00e0.\nDopo la fine della prima guerra mondiale, come avvenne nel caso di tante altre locomotive ferroviarie di costruzione austriaca, anche le \"580\" furono divise tra varie amministrazioni ferroviarie come risarcimento danni o come bottino di guerra; solo una parte di esse rimasero in Austria con i loro vecchi numeri.\nUn gruppo di 10 locomotive 580 S\u00fcdbahn, costruite tra 1912 e 1920, per le linee della Val Pusteria, del Brennero e del Semmering dopo la spartizione territoriale dell'Austria sancita dal Trattato di Saint Germain del 1919 vennero reimmatricolate nel parco rotabili delle Ferrovie dello Stato assumendo la classificazione di Gruppo 482.001-010.\nSusseguentemente all'Anschluss, nel 1939 tutte le locomotive austriache del gruppo \"580\" vennero incorporate nella Deutsche Reichsbahn come DR 58.901-927.\nAl termine della seconda guerra mondiale un gruppo di cinque macchine fu consegnato alla Jugoslavia che lo immesse nel parco ferroviario statale come serie JDZ 145; si trattava di due locomotive ex-\"italiane\" del gruppo 482, la 002 e la 003. Le altre tre erano le austriache ex-DR 58.908, 912 e 919.\nFinita la guerra le locomotive austriache vennero reimmatricolate nelle nuove ferrovie federali austriache come \u00d6BB 258.901-926.\nTra il 1953 e il 1959 infine ebbe luogo l'accantonamento di tutto il gruppo \u00d6BB 258 e un gruppo di 13 macchine venne ceduto alle Ferrovie greche nelle quali svolse servizio fino alla prima met\u00e0 degli anni sessanta.\nCaratteristiche.\nLe locomotive del gruppo 580 erano macchine a cinque assi motori accoppiati e carrello anteriore di guida monoassiale. La caldaia forniva vapore surriscaldato, alla pressione massima di esercizio di 14 bar, al motore a 2 cilindri a semplice espansione. Il forno era dotato di una imponente griglia della superficie di 4,47\u00a0m\u00b2.\nLa loro massa in assetto di servizio era di 81,1\u00a0t, la velocit\u00e0 massima di 70\u00a0km/ora. Erano in grado di trainare treni di 310\u00a0t sulle dure rampe del Brennero spesso alla testa di Treni espressi."}
{"id": "4319004", "revid": "251304", "url": "https://it.wikipedia.org/wiki?curid=4319004", "title": "Eurocargo Livorno", "text": ""}
{"id": "4319013", "revid": "729019", "url": "https://it.wikipedia.org/wiki?curid=4319013", "title": "Carriacou", "text": "Carriacou, toponimo indoamericano derivato da Karyouacou, \u00e8 un'isola del Mar dei Caraibi.\nGeografia.\n\u00c8 la pi\u00f9 grande per estensione territoriale e la pi\u00f9 popolata nella parte di arcipelago delle Grenadine sotto la sovranit\u00e0 territoriale di Grenada, e si trova a nord dell'isola madre.\n\u00c8 sede di due centri abitati di una certa importanza per Grenada: Hillsborough e Bogles."}
{"id": "4319015", "revid": "287204", "url": "https://it.wikipedia.org/wiki?curid=4319015", "title": "Coppa di Corea del Sud", "text": "La Coppa di Corea del Sud (, ) \u00e8 una competizione calcistica sudcoreana organizzata dalla Federazione calcistica della Corea del Sud. \u00c8 stata istituita nel 1996.\nLa squadra pi\u00f9 titolata nella competizione \u00e8 il , con 5 vittorie. "}
{"id": "4319016", "revid": "1439131", "url": "https://it.wikipedia.org/wiki?curid=4319016", "title": "Wolseley Wasp", "text": "La Wasp \u00e8 un'autovettura di classe media-inferiore prodotta dalla Wolseley nel 1936.\nLa vettura aveva montato un motore in linea a quattro cilindri e valvole in testa, da 1.069 cm\u00b3 di cilindrata, che erogava 32 CV di potenza a 4.000 giri al minuto.\nEra offerto un solo tipo di carrozzeria, berlina quattro porte.\nLa Wasp raggiungeva una velocit\u00e0 massima di 103 km/h. Dopo solo un anno di commercializzazione, la Wasp venne tolta dal mercato senza il lancio di nessun modello successore."}
{"id": "4319020", "revid": "1318658", "url": "https://it.wikipedia.org/wiki?curid=4319020", "title": "Teresa Carniani", "text": "Biografia.\nNata da Cipriano Carniani ed Elisabetta Fabbroni, la madre proveniva dal patriziato toscano, una famiglia benestante anche se non nobile, Teresa ricevette dallo zio materno, Giovanni Fabbroni, insegnante di chimica, fisica ed esperto di storia naturale, le prime nozioni di geometria. La madre, oltre che addestrarla alle \"faccende di casa\", prefer\u00ec istruirla in modo convenzionale fornendole qualche conoscenza elementare di inglese, francese, musica e disegno. \nFin da giovane, Teresa frequent\u00f2 il salotto della zia Teresa Pelli Fabbroni, ove ebbe modo di conoscere alcuni esponenti della cultura e politica del tempo tra i quali l'Alfieri e di far pratica di conversazione e di relazioni sociali. A sedici anni spos\u00f2, con qualche dissenso della famiglia del marito, il conte Francesco Malvezzi de' Medici, conosciuto nel salotto della zia che, nel novembre del 1802, la condusse con s\u00e9 a Bologna. Nella nuova residenza, al numero 13 dell'odierna via Zamboni, condusse una vita tranquilla e pot\u00e9 frequentare la buona societ\u00e0 cittadina. Nel 1819, dopo la morte prematura dei primi tre figli, nacque Giovanni, futuro politico e letterato, che riusc\u00ec a sopravvivere e del quale la madre volle curare personalmente l'educazione.\nLa vita agiata le consent\u00ec di proseguire gli studi giovanili interrotti dal matrimonio, facilitata anche dalla disponibilit\u00e0 della ricca biblioteca del suocero. Volle anche aprire il suo salotto agli intellettuali ed artisti bolognesi e ad altri personaggi in visita nella citt\u00e0 felsinea. La sua formazione culturale si avvalse dell'aiuto dell'abate Giuseppe Biamonti, professore di eloquenza, che la istru\u00ec nella filosofia antica e nella letteratura greca, del letterato Paolo Costa, studi\u00f2, inoltre, l'inglese con il linguista Mezzofanti, celebre poliglotta e futuro cardinale, e il francese con l'aiuto di un'amica di Madame de Sta\u00ebl. Lo studio del latino lo affront\u00f2 come autodidatta.\nLe competenze linguistiche acquisite le consentirono di cimentarsi con traduzioni di autori latini (Cicerone) e inglesi (Pope). La traduzione del trattato ciceroniano \"De re publica\" le valse l'elogio di Leopardi. Il poeta recanatese, che frequent\u00f2 casa Malvezzi, ebbe anche un sentimento amoroso, non corrisposto, per la nobildonna di cui, secondi alcuni critici, rimarrebbe traccia nell'Elvira del canto \"Consalvo\". \nOltre le traduzioni, poche sono le opere originali della Carniani, si possono citare il poemetto \"La cacciata del tiranno Gualtieri\" pubblicato (limitatamente ai primi tre canti) inizialmente a Firenze nel 1828 e poi, integrato, nel 1832 a Bologna, e i versi dedicati all'amico Monti in occasione della sua morte (Bologna, 1829).\nCon il nome di \"Ipsinoe Cidonia\" fu inserita tra le \"pastorelle\" d'Arcadia, ebbe riconoscimenti dall'Accademia tiberina e dall'Accademia latina. Per i suoi meriti, inoltre, nel 1828 fu ammessa nella prestigiosa ed antica Accademia dei Filergiti di Forl\u00ec.\nAfflitta da disturbi nervosi, nel 1840 interruppe la consuetudine d'intrattenersi nel suo salotto con gli amici letterati. Si spense a Bologna, nella quiete casalinga, a settantatr\u00e9 anni, nei primi giorni del 1859.\nUn'epigrafe la ricorda insieme al marito su una lapide del monumento a Prospero Ranuzzi Cospi, nel cimitero monumentale della Certosa di Bologna, Chiostro III, arco 42; sullo stesso monumento si trova una lapide a Augusta Tanari Malvezzi."}
{"id": "4319023", "revid": "767487", "url": "https://it.wikipedia.org/wiki?curid=4319023", "title": "L'orsetto lavatore", "text": "L'orsetto lavatore (\"R'coon Dawg\") \u00e8 un film del 1951 diretto da Charles A. Nichols. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 10 agosto 1951, distribuito dalla RKO Radio Pictures.\nTrama.\nMentre \u00e8 a caccia con Topolino, Pluto sente l'odore di un orsetto lavatore e segue la pista. Ma l'intelligente procione scopre di essere seguito ed elabora alcuni trucchi per mettere il cane fuori strada. Quando finalmente Pluto trova l'orsetto lavatore, esso ruba di nascosto il cappello di procione di Topolino per far credere a Pluto di avere un cucciolo. Pluto e Topolino quindi lasciano rispettosamente il procione da solo.\nDistribuzione.\nEdizione italiana.\nEsistono due doppiaggi italiani di questo cortometraggio: il primo doppiaggio, eseguito negli anni ottanta presso la C.V.D. e diretto da Francesco Vairano, \u00e8 stato pubblicato all'interno della VHS \"La vita con Topolino\" uscita nel 1986, mentre il secondo, eseguito negli anni novanta dalla Royfilm, \u00e8 stato pubblicato in DVD e trasmesso su Rai 2.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino star a colori - Vol. 2\", con il doppiaggio anni '90."}
{"id": "4319026", "revid": "486946", "url": "https://it.wikipedia.org/wiki?curid=4319026", "title": "Coppa di Corea", "text": ""}
{"id": "4319027", "revid": "648716", "url": "https://it.wikipedia.org/wiki?curid=4319027", "title": "Rho Coronae Borealis", "text": "Rho Coronae Borealis (\u03c1 CrB, \u03c1 Coronae Borealis) \u00e8 una stella distante circa 56 anni luce situata nella costellazione della Corona Boreale, simile al Sole, e attorno alla quale, nel 1997, \u00e8 stato scoperto un pianeta extrasolare.\nCaratteristiche fisiche.\nRho Corona Borealis \u00e8 una nana gialla di tipo spettrale G0V, con caratteristiche simili a quelle del Sole, anche se rispetto ad esso pare pi\u00f9 vecchia, con un'et\u00e0 che viene stimata essere come 6 miliardi di anni ma che alcune fonti riportano che potrebbe avere un'et\u00e0 anche di 11 miliardi di anni, e potrebbe essere ormai nell'ultima parte del suo percorso nella sequenza principale, come suggeriscono le stime di raggio e temperatura. La massa \u00e8 del 90% quella del Sole, mentre il raggio \u00e8 maggiore, ed \u00e8 stato stimato essere 1,36 R\u2299.\nSistema planetario.\nNel 1997 si scopr\u00ec uno dei primi esopianeti orbitanti attorno alla stella, designato Rho Coronae Borealis b; dista 0,22 UA mediamente dalla stella e le orbita attorno in circa 40 giorni. Ha una massa minima paragonabile a quella di Giove, ma analisi successive hanno proposto una massa nettamente maggiore, fino a 115 volte quella gioviana, il che ne farebbe non un pianeta ma una nana rossa. Tuttavia nel 2016 un nuovo studio ha confermato la presenza del pianeta gioviano a 0,22 UA dalla stella, annunciando contemporaneamente la scoperta di un secondo pianeta, Rho Coronae Borealis c, che orbita a 0,41 UA dalla stella e avente una massa di circa , un po' pi\u00f9 massiccio quindi di Nettuno. Il pianeta ha un periodo orbitale di 102 giorni e come b si trova al di fuori della zona abitabile, con temperature di equilibrio rispettivamente di 614 e 448 K.\nProspetto del sistema planetario.\nNel 1999 fu annunciata anche la scoperta di un disco circumstellare posto a una distanza di circa 85 UA dalla stella, e simile alla fascia di Kuiper. La sua presenza tuttavia non ha trovato nella ricerca di eccesso di radiazione infrarossa da parte del Telescopio spaziale Spitzer."}
{"id": "4319040", "revid": "726373", "url": "https://it.wikipedia.org/wiki?curid=4319040", "title": "My Super Psycho Sweet 16 2", "text": "My Super Psycho Sweet 16 2 \u00e8 un film per la televisione del 2010 diretto da Jacob Gentry, trasmesso su MTV il 22 ottobre 2010.\nIn Italia \u00e8 stato trasmesso su MTV Italia il 27 novembre 2012.\nTrama.\nDopo il massacro al Roller-Dome, Skye Rotter, ricercata dalla polizia perch\u00e9 \u00e8 l'unica a sapere cosa sia veramente successo, si trasferisce in una piccola cittadina lontana centinaia di miglia da casa sua, dove tenta di cominciare una nuova vita con la madre Carolyn Bell, che l'ha abbandonata da piccola e si \u00e8 rifatta una vita, sposandosi nuovamente: Skye si ritrova cos\u00ec ad avere una sorellastra, Alex. Inizialmente le due ragazze non hanno un bel rapporto, ma presto si aprono l'una all'altra; Skye si avvicina anche alla madre, che le chiede di non dire ad Alex che il suo precedente marito \u00e8 stato assassinato.\nDurante una festa al \"Bone Yard\", Charlie Rotter uccide diversi invitati, compresa Carolyn, finch\u00e9 Skye non lo pugnala al petto. Tempo dopo, Alex vive con i nonni e Skye da Brigg nella sua citt\u00e0 natale."}
{"id": "4319046", "revid": "182291", "url": "https://it.wikipedia.org/wiki?curid=4319046", "title": "Uluch Al\u00ec Pasci\u00e0", "text": ""}
{"id": "4319057", "revid": "899609", "url": "https://it.wikipedia.org/wiki?curid=4319057", "title": "Kunstverein", "text": "Kunstverein \u00e8 una parola tedesca che significa associazione d'arte o societ\u00e0 d'arte. Il plurale \u00e8 Kunstvereine.\nIl termine designa istituzioni fondate nell'Ottocento generalmente dalla borghesia che voleva creare spazi capaci di contrapporsi al paternalismo statale.\nI \"kunstvereine\" sono luoghi espositivi senza scopo di lucro focalizzati sulla divulgazione dell'arte contemporanea e si collocano in uno spazio intermedio tra le gallerie private (che hanno obiettivi commerciali e si dedicano a scoprire e lanciare nuovi artisti) e i musei pubblici. Sostengono l'arte contemporanea \u2013 e con essa gli artisti stessi \u2013 e allo stesso tempo diffondono la comprensione dell'arte nella societ\u00e0.\nI Kunstvereine sono diffusi in particolare nel mondo di lingua tedesca, ma la loro storia li rende uno specifico modello organizzativo e un particolare tipo di associazione d'arte."}
{"id": "4319059", "revid": "466539", "url": "https://it.wikipedia.org/wiki?curid=4319059", "title": "Alessandro Cardelli", "text": "Biografia.\nNato nel 1991, abita a Borgo Maggiore nella Repubblica di San Marino. Laureato nell\u2019anno 2015 in Giurisprudenza presso la Libera universit\u00e0 internazionale degli studi sociali Guido Carli di Roma, attualmente svolge la professione di avvocato e notaio nella Repubblica di San Marino. A 18 anni si iscrive alla sezione di Borgo Maggiore del Partito Democratico Cristiano Sammarinese, gi\u00e0 membro del Consiglio direttivo del movimento giovanile del PDCS.\nIn seguito alle elezioni politiche dell'11 novembre 2012 diventa Membro del Consiglio Grande e Generale per il Partito Democratico Cristiano Sammarinese, giura nelle mani dei Capi di Stato il 5 dicembre 2012 all'eta di 21 anni e 212 giorni, diventando il Parlamentare pi\u00f9 giovane di et\u00e0, della storia della Repubblica. Alle elezioni politiche del 20 novembre 2016 viene rieletto Membro del Consiglio Grande e Generale. Il 20 dicembre 2016 viene nominato Capogruppo del Gruppo Consiliare del Partito Democratico Cristiano Sammarinese per la XVIII legislatura."}
{"id": "4319062", "revid": "767487", "url": "https://it.wikipedia.org/wiki?curid=4319062", "title": "La festa di Pluto", "text": "La festa di Pluto (\"Pluto's Party\") \u00e8 un film del 1952 diretto da Milt Schaffer. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 19 settembre 1952, distribuito dalla RKO Radio Pictures.\nTrama.\n\u00c8 il compleanno di Pluto, ma i nipotini di Topolino preferiscono divertirsi. I bambini gli regalano un piccolo carretto, e trattano il cane come un cavallo facendoglielo trainare. Poi, decidono di giocare ad attaccare la coda a Pluto. Alla fine, divorano tutta la torta di compleanno senza lasciarne a Pluto. Il cane, comprensibilmente sconvolto, si arrabbia e getta via tutti i piatti, fino a che Topolino non gli d\u00e0 una fetta della torta che era riuscito a salvare. Cos\u00ec Pluto la mangia felicemente, leccando Topolino per ringraziarlo.\nQuesto fu l'unico cortometraggio Disney diretto da Milt Schaffer, ma il secondo scritto da Leo Salkin con Bill Berg. Salkin entr\u00f2 alla Disney nel 1951, collaborando con Al Bertino alla sceneggiatura di Pluto e il tacchino conteso.\nDistribuzione.\nEsistono 4 doppiaggi del corto. Il doppiaggio originale, diretto da Mario Maldesi su dialoghi di Roberto De Leonardis, venne effettuato nel 1965 negli stabilimenti Fono Roma con la partecipazione della C.D.C. e distribuito con il titolo \"Il compleanno di Pluto\" per l'uscita de \"L'allegra parata di Walt Disney\". Successivamente, il corto venne ridoppiato nel 1985 presso la C.V.D. sotto la direzione di Solvejg D'Assunta per l'inclusione nella VHS \"Le avventure di Pluto\", il secondo ridoppiaggio avvenne nel 1990 ad opera della Royfilm in collaborazione con il Gruppo Trenta per la riedizione VHS. Nel 2012 il corto \u00e8 stato ridoppiato dalla stessa societ\u00e0 per la trasmissione nel programma \"Topolino che risate!\", sotto la direzione di Leslie La Penna su dialoghi di Nunziante Valoroso. Inoltre, non essendo stata registrata una colonna internazionale, nelle scene di dialogo la musica \u00e8 sostituita da una versione sintetizzata.\nDVD.\nIl cortometraggio \u00e8 incluso nel DVD \"Walt Disney Treasures: Topolino star a colori - Vol. 2\"."}
{"id": "4319063", "revid": "373799", "url": "https://it.wikipedia.org/wiki?curid=4319063", "title": "Beretta 80", "text": ""}
{"id": "4319080", "revid": "182291", "url": "https://it.wikipedia.org/wiki?curid=4319080", "title": "Cattedrale di Cristo Re a Reykjav\u00edk", "text": ""}
{"id": "4319088", "revid": "81591793", "url": "https://it.wikipedia.org/wiki?curid=4319088", "title": "Strada nazionale", "text": ""}
{"id": "4319093", "revid": "182291", "url": "https://it.wikipedia.org/wiki?curid=4319093", "title": "San Torlaco", "text": ""}
{"id": "4319105", "revid": "373799", "url": "https://it.wikipedia.org/wiki?curid=4319105", "title": "Beretta 70", "text": ""}
{"id": "4319114", "revid": "144796", "url": "https://it.wikipedia.org/wiki?curid=4319114", "title": "Charles Montagu, I duca di Manchester", "text": "Biografia.\nEra il figlio di Robert Montagu, III conte di Manchester, e di sua moglie Lady Anne Yelverton. Studi\u00f2 al Trinity College di Cambridge.\nCarriera.\nSuccesse a suo padre nel 1683. Nel 1697, fu inviato come ambasciatore britannico nella Repubblica di Venezia per cercare di ottenere la liberazione dei marinai britannici, ma i veneziani si dimostrarono disposti a negoziare. Al suo ritorno nel 1698, \u00e8 stato nominato consigliere. L'anno successivo fu inviato come ambasciatore britannico in Francia, rimanendovi fino al 1701. Fu poi brevemente nominato Segretario di Stato per il Dipartimento del Sud, un incarico che ha svolto tra gennaio e maggio 1702.\nNel 1719 fu nominato Duca di Manchester da Giorgio I ed \u00e8 stato uno dei principali fondatori della Royal Academy of Music.\nMatrimonio.\nIl 19 febbraio 1690 spos\u00f2 lady Doddington Greville, figlia di Robert Greville, IV barone di Brooke Beauchamps, e di sua moglie Anne Dodington. Ebbero sei figli:\nMorte.\nMor\u00ec il 20 gennaio 1722.\nCollegamenti esterni.\nCharles Montagu, I duca di Manchester thepeerage.com."}
{"id": "4319119", "revid": "97701", "url": "https://it.wikipedia.org/wiki?curid=4319119", "title": "Olim", "text": ""}
{"id": "4319126", "revid": "1117982", "url": "https://it.wikipedia.org/wiki?curid=4319126", "title": "Eubota", "text": "Biografia.\nPausania il Periegeta riferisce della duplice vittoria di questo atleta di Cirene, ma dalla sua testimonianza non \u00e8 chiaro se Eubota abbia ottenuto due vittorie nella stessa olimpiade, ossia nella CIV olimpiade (364 a.C.), oppure abbia riportato le vittorie in due differenti olimpiadi.\nUn Eubota di Cirene \u00e8 ricordato da Senofonte nelle \"Elleniche\" come vincitore nella corsa dello stadio, una gara di velocit\u00e0, nella XCIII Olimpiade (408 a.C.); sembra improbabile, tuttavia, che le due vittorie siano state ottenute a distanza di 44 anni l'una dall'altra. Diodoro Siculo inoltre chiamava il vincitore del 408 a.C. Eubatos (\"\u0395\u1f54\u03b2\u03b1\u03c4\u03bf\u03c2\").\nEubota ebbe una storia d'amore con la famosa etera Laide di Corinto, alla quale aveva promesso di portarla con s\u00e9 a Cirene se avesse riportato la vittoria a Olimpia (364 a.C.). Una volta ottenuta la vittoria, tuttavia, il mantenimento della promessa da parte di Eubota consistette nel portare con s\u00e9 a Cirene un ritratto della donna."}
{"id": "4319128", "revid": "87846", "url": "https://it.wikipedia.org/wiki?curid=4319128", "title": "Teorema di scomposizione", "text": "Il teorema di scomposizione, anche detto teorema di Pellegrini, \u00e8 un teorema delle reti lineari che permette di trasformare una generica rete N in un'altra N' che ne renda pi\u00f9 semplice l'analisi e che evidenzi le sue propriet\u00e0 principali.\nEnunciato.\nSiano \"e\", \"h\", \"u\", \"w\", \"q=q, e \" t=t' \" sei nodi arbitrari della rete N e sia \"formula_1\" un generatore indipendente di tensione o corrente posizionato tra \"e\" e \"h\", mentre \"formula_2\" \u00e8 la grandezza di uscita, sia essa una tensione o una corrente, relativa al ramo di immittenza formula_3 connesso tra \"u\" e \"w\".\nVenga adesso tagliata la connessione \" qq' \" e venga inserito un circuito a tre terminali (\"TTC\") tra i due nodi \"q\" e \"q' \" e il nodo \" t=t' \" come nella figura b (formula_4 e formula_5 sono quantit\u00e0 omogenee, tensioni o correnti, relative alle porte \"qt\" e \" q't=q't' \" del TTC).\nAffinch\u00e9 le due reti N e N' siano equivalenti per ogni formula_1, devono valere i due vincoli formula_7 e formula_8, dove la barra sopra la lettera indica la quantit\u00e0 duale.\nIl circuito a tre terminali sopracitato si pu\u00f2 implementare, ad esempio, connettendo un generatore ideale indipendente di tensione o corrente formula_5 tra \"q' \" e \"t' \", e un'immittenza formula_10 tra \"q\" e \"t\".\nFunzioni di rete.\nCon riferimento alla rete N', si definiscono le seguenti funzioni di rete:\nformula_11 ; formula_12 ; formula_13\nformula_14 ; formula_15 ; formula_16\ndalle quali, per il principio di sovrapposizione degli effetti, si ha:\nformula_17\nformula_18.\nPertanto, il primo vincolo per l'equivalenza delle reti \u00e8 soddisfatto se formula_19.\nInoltre,\nformula_20\nformula_21\nquindi il secondo vincolo per l'equivalenza delle reti vale se formula_22\nFunzione di trasferimento.\nConsiderando l'espressione delle funzioni di rete formula_23 e formula_24, il primo vincolo per l'equivalenza delle reti, e che, per il principio di sovrapposizione degli effetti, formula_25, la funzione di trasferimento formula_26 \u00e8 data da\nformula_27.\nNel caso in cui il circuito in esame sia un amplificatore reazionato, le funzioni di rete formula_28, formula_23 e formula_30 tengono conto delle non idealit\u00e0 di tale amplificatore. In particolare:\nSe possiamo considerare ideale tale amplificatore, ovvero se formula_34, formula_35 e formula_36, la funzione di trasferimento si riduce alla nota espressione derivante dalla teoria classica della reazione:\nformula_37.\nCalcolo dell'impedenza e dell'ammettenza tra due nodi.\nTramite il teorema di scomposizione il calcolo dell'impedenza (o dell'ammettenza) tra due nodi risulta abbastanza semplificato.\nImpedenza.\nInseriamo un generico generatore formula_1 tra i nodi \"j=e=q\" e \"k=h\" tra i quali vogliamo calcolare l'impedenza formula_39. Effettuando un taglio come in figura, notiamo che l'immittenza formula_10 risulta in serie con formula_1 ed \u00e8 percorsa dalla stessa corrente erogata da formula_1. Se scegliamo una sorgente di tensione in ingresso formula_43 e, come conseguenza, una corrente formula_44, e un'impedenza formula_45, possiamo fare le seguenti considerazioni:\nformula_46.\nConsiderando che formula_47, dove formula_48 \u00e8 l'impedenza vista tra i nodi \"k=h\" e \"t\" togliendo formula_49 e cortocircuitando i generatori di tensione presenti, si ottiene l'impedenza formula_39 tra i nodi \"j\" e \"k\" nella forma:\nformula_51\nAmmettenza.\nSi procede in maniera analoga alla precedente, solo che stavolta si effettua un taglio come nella figura a lato, notando che formula_1 risulta ora in parallelo a formula_10. Considerando un generatore di corrente in ingresso formula_54 (conseguentemente si ha una tensione formula_55) e un'ammettenza formula_56, l'ammettenza formula_57 tra i nodi \"j\" e \"k\" si calcola come segue:\nformula_58.\nConsiderando che formula_59, dove formula_60 \u00e8 l'ammettenza vista tra i nodi \"k=h\" e \"t\" togliendo formula_61 e aprendo i generatori di corrente presenti, si ottiene l'ammettenza formula_57 nella forma:\nformula_63\nOsservazioni.\nLa realizzazione del TTC mediante una generatore indipendente formula_5 e una immittenza formula_10 \u00e8 utile e intuitiva per il calcolo della immittenza formula_66 tra due nodi ma presenta, come per le altre funzioni di rete, la difficolt\u00e0 del calcolo di formula_10 dalla equazione di equivalenza che si pu\u00f2 evitare con l'uso di un generatore dipendente formula_68 in luogo di formula_10 e impiegando, per quanto riguarda formula_66, la formula di Blackman. Tale realizzazione del TTC, come esempio eclatante di reazione, consente anche di considerare in reazione una rete costituita da un generatore di tensione e due impedenze in serie."}
{"id": "4319136", "revid": "767487", "url": "https://it.wikipedia.org/wiki?curid=4319136", "title": "L'albero di Natale di Pluto", "text": "L'albero di Natale di Pluto (\"Pluto's Christmas Tree\") \u00e8 un film del 1952 diretto da Jack Hannah. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 21 novembre 1952, distribuito dalla RKO Radio Pictures.\nPer pi\u00f9 di trent'anni \u00e8 stato l'ultimo film in cui Topolino appariva insieme a Paperino, Pippo e Minni, fino all'uscita del \"Canto di Natale di Topolino\" (1983). Il corto \u00e8 stato incluso nel film d'animazione \"Il bianco Natale di Topolino - \u00c8 festa in casa Disney\" (2001).\nNell'edizione trasmessa su Rai 2 la canzone finale \u00e8 rimasta in inglese, nonostante il resto del corto conservi lo stesso doppiaggio presente nei DVD.\nTrama.\nTopolino butta involontariamente Cip &amp; Ciop fuori dal loro albero per farne un albero di Natale. All'interno della casa, gli scoiattoli esplorano il loro nuovo, colorato ambiente, ma Pluto \u00e8 sospettoso e cerca di mettere in guardia Topolino. Solo dopo che il cane distrugge l'albero, Topolino scopre finalmente gli scoiattoli. Poich\u00e9 \u00e8 tempo di Natale, Topolino perdona Pluto e consente a Cip e Ciop di restare. I quattro sentono un canto provenire dall'esterno, e scoprono che si tratta di Paperino, Pippo e Minni che cantano \"Deck the Halls\".\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Topolino star a colori - Vol. 2\" e \"Favoloso Natale con gli amici Disney!\", in entrambi col doppiaggio anni '90."}
{"id": "4319143", "revid": "174925", "url": "https://it.wikipedia.org/wiki?curid=4319143", "title": "Descrizione della Grecia", "text": ""}
{"id": "4319146", "revid": "47767", "url": "https://it.wikipedia.org/wiki?curid=4319146", "title": "Anjelica", "text": ""}
{"id": "4319148", "revid": "1935652", "url": "https://it.wikipedia.org/wiki?curid=4319148", "title": "Chiesa cattolica in Alaska", "text": ""}
{"id": "4319168", "revid": "339392", "url": "https://it.wikipedia.org/wiki?curid=4319168", "title": "PSK Whirlpool-Hradec Kr\u00e1lov\u00e9", "text": ""}
{"id": "4319170", "revid": "300067", "url": "https://it.wikipedia.org/wiki?curid=4319170", "title": "Yu Jae-hak", "text": "Carriera.\nDa cestista ha disputato i Giochi di Seul 1988. Dal 2004 allena gli Ulsan Mobis Phoebus e nel 2010 ha guidato la ai XVI Giochi asiatici."}
{"id": "4319176", "revid": "278830", "url": "https://it.wikipedia.org/wiki?curid=4319176", "title": "Momo e no tegami", "text": ""}
{"id": "4319180", "revid": "682087", "url": "https://it.wikipedia.org/wiki?curid=4319180", "title": "Andatura parkinsoniana", "text": ""}
{"id": "4319181", "revid": "486946", "url": "https://it.wikipedia.org/wiki?curid=4319181", "title": "Dukla Tren\u010d\u00edn-Merida", "text": ""}
{"id": "4319183", "revid": "468892", "url": "https://it.wikipedia.org/wiki?curid=4319183", "title": "Luigi Radice (pilota motonautico)", "text": "Di professione medico, con varie passioni sportive, si avvicina alla motonautica partecipando a gare in circuito con catamarani da 850 cc. (da ricordare il 3\u00ba posto ottenuto alla \"6 ore di Parigi\"), dopo queste esperienze si dedica unicamente all'offshore.\nNel 1982 vince il campionato europeo a Poole, nel Regno Unito ed il mondiale a Cowes.\nNel 1983 conquista il titolo italiano e si riconferma campione del mondo a Catania\nNel 1984 vince nuovamente il titolo italiano e si classifica secondo in Coppa del Mondo.\nNel 1982 riceve la medaglia d'oro al valore atletico\nNel 1983 gli viene conferito il premio \"Chevron-Sportman dell'anno 1983\", massimo riconoscimento per un pilota motonautico italiano."}
{"id": "4319186", "revid": "610351", "url": "https://it.wikipedia.org/wiki?curid=4319186", "title": "Francisco Cuoco", "text": "Biografia.\nAppartenente a una famiglia di italiani, ha debuttato nello spettacolo come attore teatrale nel 1955, producendosi poi anche nel cinema e nelle telenovelas, tra le quali \"O Astro\" (1977), distribuita in Italia col titolo \"Magia\" - in essa ha impersonato l'indimenticabile protagonista, l'affascinante avventuriero Herculano Quintanilha - e il suo rifacimento del 2011 (ancora inedito in Italia) dove invece ha sostenuto il ruolo di un personaggio assente nella versione originale.\nNel 2018 \u00e8 stato premiato col Trofeu Mario Lago."}
{"id": "4319192", "revid": "287204", "url": "https://it.wikipedia.org/wiki?curid=4319192", "title": "A Klase 1955", "text": "L'edizione 1955 del A Klase fu l'undicesima come campionato della Repubblica Socialista Sovietica Lituana; il campionato fu vinto dal Lima Kaunas, giunto al suo 1\u00ba titolo.\nFormula.\nA causa delle defezioni di KN Vilnius e Dinamo Vilnius, fu confermata la formula della precedente edizione, ma fu ridotto a 11 il numero delle squadre: a sostituire queste due squadre, infatti, fu il solo MSK Panev\u0117\u017eys.\nLe 11 formazioni si incontrarono in gironi di andata e ritorno, per un totale di 20 incontri per squadra. La squadra classificata all'ultimo posto retrocedeva, e non le ultime due come accadeva in precedenza."}
{"id": "4319194", "revid": "92723", "url": "https://it.wikipedia.org/wiki?curid=4319194", "title": "Francesco De Grandi", "text": "Biografia.\nNato e cresciuto a Palermo, Francesco \u00e8 figlio di Benigno De Grandi, originario di Salsomaggiore Terme, calciatore, allenatore e dirigente sportivo.\nDopo gli studi presso l'Accademia di Belle Arti della sua citt\u00e0, nel 1994 si trasferisce a Milano, dove rester\u00e0 fino al 2008. Dal 2009 al 2012 lavora a Shanghai, ma poi decide di tornare a Palermo, dove trova un luogo pi\u00f9 adatto per continuare la sua ricerca.\nDe Grandi ha un rapporto diretto con la pittura, quasi un corpo a corpo, e la sua ricerca pittorica si \u00e8 evoluta negli anni spogliandosi sempre di pi\u00f9 dalle contaminazioni dell'immagine forzatamente contemporanea, per ritrovare con s\u00e9 stesso una forma di purezza e onest\u00e0. Interessato alla matrice ontologica della Pittura come percorso di conoscenza, trova nei motivi archetipici della sua storia una via per l'elevazione spirituale in una forma del dipingere quasi meditativa. Nei suoi lavori sono fondamentali l'esperienza e la visione dell'opera nella sua forma originale, verso una concezione immediatista dell'esperienza pittorica.\nDal 2016 \u00e8 docente di pittura all\u2019Accademia delle Belle Arti di Palermo.\nAttivit\u00e0 artistica.\nCon Alessandro Bazan, Andrea Di Marco e Fulvio Di Piazza \u00e8 un esponente della Nuova scuola palermitana, emersa tra la fine degli anni novanta e i primi anni duemila.\nOpere in musei e collezioni.\nNel 2003 il Ministero degli Affari Esteri italiano lo invita alla mostra \"Futuro italiano\" al Parlamento Europeo di Bruxelles.\nNel 2007 ha esposto in diverse mostre collettive alla Galleria Civica di Trento, al Palazzo Reale di Milano, al MAXXI, al Centro Cultural Borges di Buenos Aires e alla Galleria Hof &amp; Huyser di Amsterdam.\nNel 2008 ha partecipato alla XV Quadriennale di Roma.\nNel 2010 ha esposto al Padiglione italiano dell'Expo 2010 di Shanghai. L'anno successivo \u00e8 stato invitato alla 54\u00aa Biennale di Venezia (Padiglione Italia) e nello stesso anno la Galleria d'Arte Moderna di Palermo ha esposto le sue opere nella mostra personale \"Il passaggio difficile\".\nMuseo di Palazzo Riso, Museo Regionale d\u2019Arte Moderna e Contemporanea, Palermo.\nCollezione Farnesina Experimenta, istituita dal Ministero degli Esteri, istituita dal Ministero degli Esteri, Palazzo della Farnesina, Roma.\nHangART7, Red Bull Hangar collection, Salisburgo, Austria.\nMuseo Civico, Pinacoteca Comunale, Marsala (TP).\nMuseo Civico di Castelbuono, Castelbuono (PA).\nMuseo del Novecento, Collezione Bertolini, Milano.\nGalleria d'Arte Moderna, Palermo.\nGalleria Comunale d'Arte Contemporanea di Monfalcone (GO).\nMuseo d'arte contemporanea collegio dei gesuiti, Alcamo (TP)\nMuseo d'arte Moderna e Contemporanea Repubblica di San Marino."}
{"id": "4319201", "revid": "109086770", "url": "https://it.wikipedia.org/wiki?curid=4319201", "title": "Melitta Sollmann", "text": "Biografia.\nEsord\u00ec in Coppa del Mondo nella stagione 1978/79, conquist\u00f2 il primo podio il 14 gennaio 1979 nel singolo a Hammarstrand e la prima vittoria il 9 marzo 1980 sempre nel singolo a K\u00f6nigssee. In classifica generale ottenne un terzo posto nella specialit\u00e0 del singolo nel 1982/83.\nPrese parte ad una edizione dei Giochi olimpici invernali, a , occasione in cui colse la medaglia d'argento nel singolo.\nAi campionati mondiali ottenne tre medaglie nel singolo, delle quali due d'oro a K\u00f6nigssee 1979 e ad Hammarstrand 1981. Nelle rassegne continentali vinse due titoli europei nel singolo ad Oberhof 1979 ed a Valdaora 1980, oltre ad una medaglia di bronzo."}
{"id": "4319211", "revid": "205197", "url": "https://it.wikipedia.org/wiki?curid=4319211", "title": "Distretto di Kuhsan", "text": ""}
{"id": "4319223", "revid": "287204", "url": "https://it.wikipedia.org/wiki?curid=4319223", "title": "Thad Jones", "text": "\u00c8 il fratello di altri due grandi jazzisti, Hank ed Elvin. Musicista di rango, fu definito da Charles Mingus \u00abil pi\u00f9 grande trombettista che abbia mai ascoltato\u00bb.\nOltre alla tromba, Thad Jones ha suonato la cornetta, il flicorno e il trombone a pistoni.\nBiografia.\nThad Jones fu educato da due genitori che incoraggiarono nei loro figli la sensibilit\u00e0 e la passione per la musica. Infatti, oltre ai tre Jones che divennero celebri professionisti di jazz, anche due figlie studiarono pianoforte e violino. Ancora molto giovane, Thad ricevette da uno zio la sua prima tromba, ne apprese gli elementi di base a scuola, trasse ispirazione dalla musica di Louis Armstrong dopo averlo visto suonare in concerto e impar\u00f2 la tecnica dello strumento da autodidatta.\nA sedici anni si lanci\u00f2 nel professionismo unendosi alla formazione nella quale suonavano il fratello maggiore Hank e Sonny Stitt, per poi transitare nel 1941 nella Connie Connell Band con la quale partecip\u00f2 alla sua prima tourn\u00e9e. Dopo essere stato congedato dall'esercito nel 1946, raggiunse a Oklahoma City la formazione di Charles Young, della quale divenne leader dopo l'improvvisa e precoce morte di Young. Nei primi anni cinquanta fece varie esperienze musicali: col fratello Elvin nel quintetto di Billy Mitchell, con Jimmy Taylor, in tourn\u00e9e col sassofonista Candy Johnson e nel gruppo fisso del Blue Bird Inn di Detroit.\nFu con l'adesione al New Testament di Count Basie che Jones nel 1954 acquis\u00ec risonanza nazionale. Con Basie inizi\u00f2 una fruttuosa collaborazione in sala di incisione e sui palchi. Fra gli altri impegni, i due furono presenti assieme tre anni dopo a Londra, in una \"performance\" in onore della regina Elisabetta. Nel frattempo, fra il 1954 e il 1955, Jones debutt\u00f2 come leader in studio di registrazione con Charles Mingus, Max Roach e altri musicisti effettuando delle sessioni di incisione che sarebbero confluite nell'album \"The Fabulous Thad Jones\".\nIl 1959 fu un altro anno importante per le esperienze in studio. Jones incise con Kenny Burrell, Tommy Flanagan e Paul Chambers, e un'altra occasione lo vide a fianco di Thelonious Monk. Nel 1963, poco prima di dividersi da Basie, comp\u00ec un tour in Giappone dove intervenne anche nella colonna sonora del film nipponico \"Asphalt Girl\" assieme a Roland Hanna. Poi il divorzio artistico da Count Basie, un incrocio musicale con Gerry Mulligan e la conoscenza di Mel Lewis, all'epoca il batterista di Mulligan. Dopo un'incisione alla cornetta con la big band di Monk e la presenza nel quintetto di Pepper Adams, Jones cre\u00f2 assieme a Lewis una formazione di diciotto elementi, chiamandola la Thad Jones/Mel Lewis Orchestra costituita da musicisti con grande esperienza in studio di registrazione, formazione che eseguiva una musica calda e piena di vitalit\u00e0 ancor'oggi [2005] suonata dalla Vanguard Jazz Orchestra.\nL'Orchestra di Jones-Lewis esord\u00ec al Village Vanguard nel febbraio del 1966 divenendo l'ospite fissa negli spettacoli del luned\u00ec. In seguito la formazione effettu\u00f2 diverse tourn\u00e9e, incluso un tour nell'Unione Sovietica. Nel 1978 la big band fu anche in Jugoslavia, dove Jones ebbe un incidente al labbro, e a seguito di questo episodio il musicista si dedic\u00f2 per breve tempo al trombone a pistoni; durante questi anni il duo Jones-Lewis accolse nella formazione musicisti di lungo corso oppure emergenti, fra i quali i trombettisti Danny Stiles, Bill Berry, Snooky Young, Richard Williams, John Faddis e Marvin Stamm, i sassofonisti Pepper Adams e Billy Harper, i trombonisti Bob Brookmeyer e Quentin Jackson, i pianisti Roland Hanna e Hank Jones.\nNel 1978, il trombettista decise inspiegabilmente di interrompere il sodalizio con Lewis, trasferendosi in Danimarca dove form\u00f2 il proprio gruppo, Eclipse, e dove lavor\u00f2 per un'orchestra radiofonica locale. Ritorn\u00f2 poi nel 1984 alle esperienze giovanili, guidando l'orchestra di Count Basie fino a quando, l'anno successivo, le condizioni di salute lo costrinsero al ritiro.\nThad Jones \u00e8 morto di tumore all'et\u00e0 di 63 anni il 20 agosto 1986."}
{"id": "4319228", "revid": "205197", "url": "https://it.wikipedia.org/wiki?curid=4319228", "title": "Distretto di Bughran", "text": ""}
{"id": "4319232", "revid": "767487", "url": "https://it.wikipedia.org/wiki?curid=4319232", "title": "Topolino a pesca", "text": "Topolino a pesca (\"The Simple Things\") \u00e8 un film del 1953 diretto da Charles A. Nichols. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 18 aprile 1953, distribuito dalla RKO Radio Pictures.\nIl corto \u00e8 noto per essere l'ultimo episodio regolare della serie animata cinematografica \"Mickey Mouse\", e l'ultimo corto della serie su cui il suo creatore Walt Disney abbia lavorato. In seguito vennero prodotti altri tre cortometraggi speciali della serie: \"Canto di Natale di Topolino\" (1983), \"Il principe e il povero\" (1990) e \"Topolino e il cervello in fuga\" (1995).\nTrama.\nTopolino e Pluto stanno pescando al mare. Pluto trova una cozza sotto la sabbia che gli si blocca in bocca, cos\u00ec va a chiedere aiuto a Topolino il quale, pensando che il cane abbia fame, gli d\u00e0 un w\u00fcrstel. Il w\u00fcrstel viene ingurgitato dalla cozza, che si mangia anche il panino di Topolino. Quando per\u00f2 mangia del pepe, si mette a starnutire e se ne va dalla bocca di Pluto. Rimbalzando sulla sabbia, la cozza sveglia un gabbiano che cerca di mangiarla, ma essa gli sfugge entrando in mare. In seguito il gabbiano affamato inizia a mangiare i pesci che Topolino usa come esche (vanificando anche i tentativi di Pluto di fermarlo). Topolino alla fine si accorge del ladro, e cerca di riprendersi le esche. Il gabbiano chiede allora aiuto ai suoi compagni, che inseguono Topolino e Pluto. Cos\u00ec il gabbiano pu\u00f2 mangiarsi tranquillamente tutti i pesci.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino star a colori - Vol. 2\"."}
{"id": "4319233", "revid": "1924342", "url": "https://it.wikipedia.org/wiki?curid=4319233", "title": "Brani musicali di Christina Aguilera", "text": "Questa pagina elenca tutti i brani musicali incisi dalla cantante statunitense Christina Aguilera dal 1998 al 2012. "}
{"id": "4319245", "revid": "767487", "url": "https://it.wikipedia.org/wiki?curid=4319245", "title": "La punta della lancia", "text": "La punta della lancia (\"End of the Spear\") \u00e8 un film del 2005 diretto da Jim Hanon.\nTrama.\nAmbientato nel profondo della foresta amazzonica dell'Ecuador e basato su una storia vera, il film racconta la storia dell'Operazione AUCA, nel corso della quale cinque missionari cristiani, Nate Saint, Jim Elliot, Pete Fleming, Ed McCully, Roger Youderian, nel 1965 provarono ad evangelizzare la trib\u00f9 dei Waodani, nelle giungle dell'Ecuador. Nel profondo della foresta amazzonica sopravvive una trib\u00fa tagliata fuori dalla civilt\u00e0 e ancorata ad uno stile di vita selvaggio, dove la violenza e la vendetta sono all'ordine del giorno.\nPur con tutte le intenzioni nobili e di pace i missionari non vengono accettati e, ritenuti una minaccia per la salvezza della trib\u00f9, vengono uccisi. La vita del protagonista Mincayani che guida la trib\u00f9 dei Waodani, una delle etnie pi\u00f9 violente che gli antropologi hanno documentato, cambia improvvisamente quando lui e la sua famiglia uccidono i cinque missionari. Da questo evento, Mincayani affronter\u00e0 un percorso tortuoso di scoperta e di confronto con la propria cultura, con la storia della sua popolazione. Le famiglie dei missionari uccisi per\u00f2 decidono di restare in Ecuador e, con grande spirito cristiano di perdono, tentano di vivere tra i Waodani.\nLa storia si intreccia con gli interrogativi del giovane Steve Saint, il figlio di uno dei missionari evangelici, che lotta per capire perch\u00e9 suo padre \u00e8 morto. Dovr\u00e0 per\u00f2 imparare ad accettare una tragedia che non si pu\u00f2 modificare. Nell'insieme emerge una storia reale intrisa di sacrificio, coraggio e riscatto da cui si evincono importanti messaggi quali il ruolo della religione nella trasformazione della cultura e l'insegnamento del perdono evangelico. Tra Mincayani e Steve Saint si \u00e8 poi instaurato un legame che continua ancora oggi."}
{"id": "4319255", "revid": "767487", "url": "https://it.wikipedia.org/wiki?curid=4319255", "title": "Alamo (California)", "text": "Alamo \u00e8 un \"census-designated place\" californiano sito nella contea di Contra Costa. Si trova nell'area della Baia di San Francisco.\nDeve il suo nome, datogli dagli spagnoli nel 1850, ai numerosi pioppi che si allineano lungo il torrente San Ramon."}
{"id": "4319261", "revid": "6923", "url": "https://it.wikipedia.org/wiki?curid=4319261", "title": "Salicornia", "text": "Salicornia \u00e8 un genere di piante appartenente alla famiglia delle Chenopodiaceae (o Amaranthaceae secondo la classificazione APG).\nLe salicornie sono dotate di adattamenti peculiari che ne permettono l'insediamento su terreni salini o salmastri, e per questo sono dette piante alofite.\nAlcune specie di \"Salicornia\" sono commestibili. Anticamente era definita l'asparago dei poveri, o il sale dei poveri, per il suo sapore salato e per il suo prezzo inferiore rispetto al sale.\nDescrizione.\nSi tratta di piante annue, basse, carnose, che crescono su suoli ricchi di sale marino. Sono costituite da rami cilindrici che paiono articolati e sono terminati da una spiga fertile. Le foglie sono ridotte a guaine opposte a due a due.\nUna di esse, \"Salicornia europaea\" \u00e8 presente nelle zone temperate di tutti i continenti. I suoi germogli teneri sono commestibili. Immersi nell'aceto, vengono consumati come antipasto, o dentro omelette, o nelle insalate. Si possono anche preparare come le taccole.\nVengono utilizzate ancor oggi per produrre soda vegetale, che era utilizzata una volta per la produzione di sapone e che ancor oggi entra nella composizione del sapone di Aleppo. La soda proveniente dalla combustione della Salicornia serviva anche a produrre vetro (da cui il termine inglese per la salicornia, \"glasswort\"). Anche nel XIV secolo si narra che i maestri vetrai ponevano i loro laboratori nelle zone ove crescevano queste piante cos\u00ec strettamente legate al loro mestiere.\nQueste piante non hanno una reale importanza economica, Tuttavia si trovano ancora pi\u00f9 spesso che una volta sui mercati o presso i pescivendoli.\nTassonomia.\nIl genere comprende le seguenti specie:"}
{"id": "4319264", "revid": "714843", "url": "https://it.wikipedia.org/wiki?curid=4319264", "title": "Emil Rupp", "text": "Divenuto famoso in un primo tempo per gli straordinari risultati conseguiti in campo fisico-sperimentale (in particolare per l'esperimento di \"Einstein-Rupp\"), in un secondo tempo per aver dovuto pubblicamente ammettere di aver falsato i risultati degli esperimenti da lui condotti negli anni venti e trenta del novecento. Per tale motivo fu praticata nei suoi confronti una sorta di \"damnatio memoriae\" all'interno del mondo scientifico.\nLe frodi.\nPer circa un decennio Rupp pubblic\u00f2 una serie molto ampia di risultati su esperimenti da lui condotti in collaborazione con alcuni dei fisici teorici pi\u00f9 importanti del ventesimo secolo, tra cui Albert Einstein.\nIn particolare pubblic\u00f2 un suo lavoro nel quale sosteneva di aver dimostrato la teoria di Einstein riguardo alla reale natura della luce.\nQuesto gli permise di acquisire grande fama tanto da trasferirsi a lavorare dal gruppo di Heidelberg a uno dei pi\u00f9 importanti laboratori della Germania creato dalla AEG, diretto da Von Laue, a Berlino, passando prima per Gottinga.\nA partire dal biennio 1934-1936 iniziarono a girare voci sul suo conto che tendevano a screditare gli esperimenti da lui compiuti fino a giungere a costringerlo alla pubblica ammissione di frode: Rupp non aveva mai eseguito realmente gli esperimenti (tanto che scoprirono che molti degli strumenti presenti nel suo laboratorio non erano mai stati scartati dalla loro carta di imballaggio), aveva quindi pubblicato i risultati senza nessun fondamento scientifico."}
{"id": "4319266", "revid": "287204", "url": "https://it.wikipedia.org/wiki?curid=4319266", "title": "Monsanto", "text": ""}
{"id": "4319279", "revid": "46291", "url": "https://it.wikipedia.org/wiki?curid=4319279", "title": "Halopeplis", "text": "Halopeplis \u00e8 un genere di piante appartenente alla famiglia delle Chenopodiaceae (o Amaranthaceae secondo la classificazione APG).\nTassonomia.\nComprende le seguenti specie:"}
{"id": "4319283", "revid": "287204", "url": "https://it.wikipedia.org/wiki?curid=4319283", "title": "A Klase 1956", "text": "L'edizione 1956 dell'A Klase fu la dodicesima come campionato della Repubblica Socialista Sovietica Lituana; il campionato fu vinto dal Lin\u0173 Audiniai Plung\u0117, giunto al suo 1\u00ba titolo.\nFormula.\nFu confermata la formula delle precedenti edizioni: si ripristin\u00f2 il numero tradizionale di 12 squadre, visto che al posto della retrocessa JJPF Kaunas arrivarono due squadre neopromosse: il Lin\u0173 Audiniai Plung\u0117 e il Raudonoji \u017evaig\u017ed\u0117 Vilnius.\nLe 12 formazioni si incontrarono in gironi di andata e ritorno, per un totale di 22 incontri per squadra. La squadra classificata all'ultimo posto retrocedeva."}
{"id": "4319300", "revid": "1670527", "url": "https://it.wikipedia.org/wiki?curid=4319300", "title": "Jim Henson Pictures", "text": "Jim Henson Pictures \u00e8 stato uno studio cinematografico fondato nel 1997 facente parte della Jim Henson Company.\nStoria.\nInizialmente tutti i film venivano distribuiti da Associated Film Distributors e Universal Pictures. Dal 1982 si pass\u00f2 alla Columbia Pictures, in tandem con la Disney dal 1988. La collaborazione con la Columbia fin\u00ec nei primi anni 2000. Prima c'era la Jim Henson Productions che operava anche nei film. Nel 2004 il marchio vero e proprio venne assorbito dalla controllata The Jim Henson Company."}
{"id": "4319301", "revid": "1543377", "url": "https://it.wikipedia.org/wiki?curid=4319301", "title": "Government Performance and Results Act", "text": "Il Government Performance and Results Act (GPRA) (P.L. 103-62) \u00e8 una legge degli Stati Uniti emanata nel 1993. \u00c8 una delle leggi pensate per migliorare la gestione dei programmi governativi. La GPRA richiede alle agenzie di impegnarsi in attivit\u00e0 di project management come definire gli obiettivi, misurare i risultati e riportare gli avanzamenti lavori in maniera sistematica. In modo da soddisfare la GPRA le agenzie producono piani strategici, analisi di performance e conducono analisi degli scostamenti dei programmi rispetto alla previsioni.\nGli elementi fondamentali del GPRA sono i seguenti:\nL'Office of Management and Budget (OMB) ha il compito di produrre ai sensi del GPRA un report annuale sulle prestazioni dell'agenzia. Questi viene poi utilizzato per la preparazione del bilancio annuale del Presidente degli Stati Uniti.\nIl 4 gennaio 2011 il Presidente Obama ha sottoscritto l'H.R. 2142, detto GPRA Modernization Act of 2010 (GPRAMA), trasformato in legge con il P.L. 111-352. Section 10 il quale richiede alle agenzie di pubblicare i loro piani strategici e piani di valutazione e report delle performance in formato leggibile dalle macchine (machine-readable formats) StratML."}
{"id": "4319306", "revid": "287204", "url": "https://it.wikipedia.org/wiki?curid=4319306", "title": "Miliana", "text": "Miliana (in caratteri arabi: \u0645\u0644\u064a\u0627\u0646\u0629) \u00e8 una citt\u00e0 dell'Algeria, capoluogo dell'omonimo distretto, nella provincia di 'Ayn Defla.\nLa citt\u00e0 fu fondata da Ziri ibn Manad."}
{"id": "4319310", "revid": "125019", "url": "https://it.wikipedia.org/wiki?curid=4319310", "title": "Scissura di Silvio", "text": ""}
{"id": "4319316", "revid": "176990", "url": "https://it.wikipedia.org/wiki?curid=4319316", "title": "August Kundt", "text": "Biografia.\nKundt nacque a Schwerin, nel Meclemburgo. Inizi\u00f2 gli studi scientifici a Lipsia, ma in seguito si trasfer\u00ec all'Universit\u00e0 di Berlino. Inizialmente appassionato di astronomia, torn\u00f2 tuttavia ad occuparsi di fisica sotto l'influenza di H. G. Magnus e si laure\u00f2 nel 1864 con una tesi sulla depolarizzazione della luce. \nFece numerose ricerche relative ai gas, all'attrito, al calore nonch\u00e9 ai fenomeni ottici di polarizzazione e dispersione della luce. Ide\u00f2 un tubo, che prende il suo nome, per misurare la velocit\u00e0 del suono nei gas. In seguito fu nominato professore per la cattedra di fisica all'istituto politecnico federale di Zurigo, dove fu l'insegnante di Wilhelm Conrad R\u00f6ntgen; poi, dopo circa due anni a W\u00fcrzburg, venne chiamato nel 1872 a Strasburgo, dove partecip\u00f2 alla fondazione dell'istituto di fisica. Infine nel 1888 torn\u00f2 a Berlino. Mor\u00ec a Israelsdorf, vicino a Lubecca, il 21 maggio 1894."}
{"id": "4319318", "revid": "299315", "url": "https://it.wikipedia.org/wiki?curid=4319318", "title": "Murder Inc.", "text": ""}
{"id": "4319320", "revid": "47767", "url": "https://it.wikipedia.org/wiki?curid=4319320", "title": "Hillar", "text": ""}
{"id": "4319321", "revid": "106908", "url": "https://it.wikipedia.org/wiki?curid=4319321", "title": "Ilari", "text": ""}
{"id": "4319322", "revid": "1305772", "url": "https://it.wikipedia.org/wiki?curid=4319322", "title": "Hilaire", "text": ""}
{"id": "4319323", "revid": "299315", "url": "https://it.wikipedia.org/wiki?curid=4319323", "title": "Louis Buchalter", "text": ""}
{"id": "4319324", "revid": "46291", "url": "https://it.wikipedia.org/wiki?curid=4319324", "title": "Suaeda", "text": "Suaeda \u00e8 un genere di piante appartenente alla famiglia delle Chenopodiaceae (o Amaranthaceae secondo la classificazione APG).\nTassonomia.\nComprende le seguenti specie:"}
{"id": "4319325", "revid": "47767", "url": "https://it.wikipedia.org/wiki?curid=4319325", "title": "Hilarius", "text": ""}
{"id": "4319327", "revid": "22475", "url": "https://it.wikipedia.org/wiki?curid=4319327", "title": "Laperousea", "text": "Laperousea \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute in Australia, Nuova Zelanda e Tasmania.\nTassonomia.\nDal 1988 non sono stati esaminati esemplari di questo genere.\nA giugno 2012, si compone di due specie:"}
{"id": "4319331", "revid": "47767", "url": "https://it.wikipedia.org/wiki?curid=4319331", "title": "Hilario", "text": ""}
{"id": "4319333", "revid": "47767", "url": "https://it.wikipedia.org/wiki?curid=4319333", "title": "Hilari\u00f3n", "text": ""}
{"id": "4319336", "revid": "767487", "url": "https://it.wikipedia.org/wiki?curid=4319336", "title": "Grand Prix d'Isbergues 1999", "text": "Il Grand Prix d'Isbergues 1999, cinquantatreesima edizione della corsa e valida come evento dell'UCI categoria 1.1, si svolse il 19 settembre 1999, per un percorso totale di 208\u00a0km. Fu vinto dall'estone Lauri Aus che giunse al traguardo con il tempo di 4h58'33\" alla media di 41,802\u00a0km/h."}
{"id": "4319337", "revid": "363629", "url": "https://it.wikipedia.org/wiki?curid=4319337", "title": "Hillary", "text": ""}
{"id": "4319338", "revid": "47767", "url": "https://it.wikipedia.org/wiki?curid=4319338", "title": "Ilary", "text": ""}
{"id": "4319339", "revid": "21880", "url": "https://it.wikipedia.org/wiki?curid=4319339", "title": "Arthrocnemum glaucum", "text": ""}
{"id": "4319341", "revid": "299315", "url": "https://it.wikipedia.org/wiki?curid=4319341", "title": "Anonima omicidi", "text": ""}
{"id": "4319348", "revid": "228587", "url": "https://it.wikipedia.org/wiki?curid=4319348", "title": "Ilario (disambigua)", "text": ""}
{"id": "4319352", "revid": "790618", "url": "https://it.wikipedia.org/wiki?curid=4319352", "title": "Arcu Correboi", "text": ""}
{"id": "4319357", "revid": "647919", "url": "https://it.wikipedia.org/wiki?curid=4319357", "title": "Razza grigio alpina", "text": ""}
{"id": "4319370", "revid": "1716876", "url": "https://it.wikipedia.org/wiki?curid=4319370", "title": "Chiesa di Santa Maria della Carit\u00e0", "text": ""}
{"id": "4319373", "revid": "767487", "url": "https://it.wikipedia.org/wiki?curid=4319373", "title": "Grand Prix d'Isbergues 1998", "text": "Il Grand Prix d'Isbergues 1998, cinquantaduesima edizione della corsa e valida come evento dell'UCI categoria 1.2, si svolse il 20 settembre 1998, per un percorso totale di 209\u00a0km. Fu vinto dal francese St\u00e9phane Cueff che giunse al traguardo con il tempo di 4h53'14\" alla media di 42,764\u00a0km/h.\nPartenza con 143 ciclisti, dei quali 90 portarono a termine la gara."}
{"id": "4319374", "revid": "647919", "url": "https://it.wikipedia.org/wiki?curid=4319374", "title": "Effetti del buon governo in citt\u00e0", "text": ""}
{"id": "4319375", "revid": "125935525", "url": "https://it.wikipedia.org/wiki?curid=4319375", "title": "Steliano Filip", "text": "Carriera.\nNazionale.\nViene convocato per gli Europei 2016 in Francia."}
{"id": "4319382", "revid": "287204", "url": "https://it.wikipedia.org/wiki?curid=4319382", "title": "Robert Montagu, III duca di Manchester", "text": "Biografia.\nEra l'ultimogenito e secondo figlio maschio di Charles Montagu, I duca di Manchester, e di sua moglie, Lady Doddington Greville.\nCarriera.\n\u00c8 stato un deputato Whig per Huntingdonshire tra il 1734 e il 1739. Ha ricoperto la carica di Lord luogotenente di Huntingdonshire tra il 1739 e il 1762.\nSuccedette al fratello nel ducato nel 1739.\nMatrimonio.\nSpos\u00f2 il 3 aprile 1735, lady Harriet Dunch, figlia di Edmund Dunch e di Elizabeth Godfrey. Ebbero quattro figli:\nMorte.\nMor\u00ec il 10 maggio 1762.\nCollegamenti esterni.\nRobert Montagu, III duca di Manchester thepeerage.com."}
{"id": "4319388", "revid": "46291", "url": "https://it.wikipedia.org/wiki?curid=4319388", "title": "Halopeplis amplexicaulis", "text": "La salicornia amplessicaule (\"Halopeplis amplexicaulis\" ) \u00e8 una pianta alofita appartenente alla famiglia delle Chenopodiaceae (o Amaranthaceae secondo la classificazione APG), diffusa nel bacino del Mediterraneo.\nDistribuzione e habitat.\nLa specie \u00e8 presente in Europa meridionale (Portogallo, Spagna, Italia), in Nord Africa (Marocco, Algeria, Tunisia, Libia, Egitto) e nel Medio Oriente (Libano, Siria, Israele, Giordania, Cipro e penisola del Sinai). In Italia \u00e8 nota con certezza solo in Sicilia e Sardegna; dubbia la sua presenza in Puglia.\n\u00c8 una specie alofita, che cresce ai margini delle saline, su suoli salsi e terreni argillosi litoranei secchi."}
{"id": "4319390", "revid": "599013", "url": "https://it.wikipedia.org/wiki?curid=4319390", "title": "Grand Prix d'Isbergues 1997", "text": "Il Grand Prix d'Isbergues 1997, cinquantunesima edizione della corsa e valida come evento dell'UCI categoria 1.2, si svolse il 21 settembre 1997, per un percorso totale di 209\u00a0km. Fu vinto dallo svedese Magnus B\u00e4ckstedt che giunse al traguardo con il tempo di 4h44'19\" alla media di 44,106\u00a0km/h."}
{"id": "4319395", "revid": "104458", "url": "https://it.wikipedia.org/wiki?curid=4319395", "title": "Servizio ferroviario metropolitano bolognese", "text": ""}
{"id": "4319399", "revid": "104458", "url": "https://it.wikipedia.org/wiki?curid=4319399", "title": "Santi Patroni della citt\u00e0 di Napoli", "text": ""}
{"id": "4319402", "revid": "28592", "url": "https://it.wikipedia.org/wiki?curid=4319402", "title": "Chiesa della Pace (Brescia)", "text": ""}
{"id": "4319405", "revid": "104458", "url": "https://it.wikipedia.org/wiki?curid=4319405", "title": "Santi Patroni della Citt\u00e0 di Venezia", "text": ""}
{"id": "4319409", "revid": "228587", "url": "https://it.wikipedia.org/wiki?curid=4319409", "title": "Chiesa della Pace (disambigua)", "text": ""}
{"id": "4319412", "revid": "767487", "url": "https://it.wikipedia.org/wiki?curid=4319412", "title": "Re della terra selvaggia", "text": "Re della terra selvaggia (\"Beasts of the Southern Wild\") \u00e8 un film del 2012 diretto da Benh Zeitlin e sceneggiato da Zeitlin e Lucy Alibar su un'opera teatrale della Alibar intitolata \"Juicy and Delicious\".\nTrama.\nHushpuppy \u00e8 una bambina di sei anni che vive, assieme al padre Wink, in una comunit\u00e0 bayou chiamata \"Bathtub\" (\"grande vasca\"), nelle paludi nel profondo sud della Louisiana, cos\u00ec denominata anche per le continue alluvioni che avvengono in quella zona a causa dei cicloni.\nWink si dimostra un padre severo ma allo stesso tempo affettuoso per Hushpuppy, a cui insegna come sopravvivere nel mondo. In quel tempo le temperature della Terra sono in aumento ed i ghiacci di conseguenza iniziano a sciogliersi; ci\u00f2 provoca l'inizio di tempeste e quindi l'imminente avanzata di un uragano che comporter\u00e0 l'aumento del livello delle acque. Questo causer\u00e0 la liberazione di alcune creature preistoriche chiamate Aurochs.\nIl padre scopre di soffrire di una grave malattia e cerca quindi di preparare la piccola figlia alla vita futura senza di lui. Il suo pi\u00f9 grande desiderio \u00e8 che la figlia non abbandoni questa terra, e che un giorno ne possa divenire la regina. Ma quando la malattia si fa pi\u00f9 grave, Hushpuppy parte alla ricerca della madre.\nProduzione.\nOpera prima del regista Benh Zeitlin, il film \u00e8 stato girato interamente in 16 millimetri con una piccola troupe professionale e l'aiuto di decine di residenti locali nei dintorni di Montegut, in Louisiana. Il film \u00e8 stato girato con attori non professionisti e con un budget limitato.\nRiconoscimenti.\nIl film ha vinto la Cam\u00e9ra d'or al Festival di Cannes 2012, dove ha gareggiato nella sezione Un Certain Regard. Inoltre, ha vinto il al Sundance Film Festival 2012, dove \u00e8 stato presentato in anteprima. Successivamente il film ha ottenuto numerosi riconoscimenti internazionali."}
{"id": "4319415", "revid": "1543377", "url": "https://it.wikipedia.org/wiki?curid=4319415", "title": "Ranking della CONMEBOL", "text": "Il Ranking della CONMEBOL (in spagnolo \"Ranking de la CONMEBOL\") \u00e8 una classifica stilata dalla CONMEBOL che include le squadre di club che abbiano partecipato a una competizione internazionale ufficiale organizzata dalla CONMEBOL nelle ultime cinque stagioni. Fino al maggio 2011 \u00e8 stato in vigore un ranking differente, che considerava tutte le squadre che avessero partecipato a una competizione ufficiale CONMEBOL dal 1960 (anno della prima edizione della Coppa Libertadores) in poi. Il 16 maggio 2011 \u00e8 stato introdotto il nuovo ranking. La classifica comprende club sudamericani e messicani: questi ultimi, bench\u00e9 facenti parte della CONCACAF, partecipano spesso a competizioni CONMEBOL e sono pertanto inclusi nel ranking.\nCriteri.\nLe cinque competizioni che sono considerate valide e ufficiali dalla CONMEBOL e influiscono sul ranking sono:\nPer stilare la classifica \u00e8 stato introdotto un sistema di punti che considera diverse variabili. I punti sono attribuiti secondo tali criteri:\nIn caso di parit\u00e0 di punti, si attribuisce maggior valore ai punti ottenuti nell'anno immediatamente precedente a quello in corso (ad esempio, facendo riferimento al 2012, verranno considerati i punti raccolti nel 2011). In caso di ulteriore parit\u00e0, si considera l'anno ancora precedente, e cos\u00ec via.\nLa classifica viene aggiornata ogni luned\u00ec tramite un sistema di calcolo automatico.\nClassifica.\n\"Prime 20 posizioni. Aggiornata al 24 dicembre 2012.\""}
{"id": "4319419", "revid": "179980", "url": "https://it.wikipedia.org/wiki?curid=4319419", "title": "Ranking CONMEBOL", "text": ""}
{"id": "4319421", "revid": "767487", "url": "https://it.wikipedia.org/wiki?curid=4319421", "title": "George Montagu, IV duca di Manchester", "text": "Biografia.\nEra il figlio di Robert Montagu, III duca di Manchester, e di sua moglie Lady Harriet Dunch.\nCarriera.\nHa ricoperto la carica di membro del Parlamento, del partito Whig, per Huntingdonshire tra il 1761 e il 1762. Ha ricoperto la carica di Lord luogotenente di Huntingdonshire tra il 1762 e il 1788.\nSuccedette al padre nel 1762. Ha ricoperto la carica di Lord Chamberlain tra il 1782 e il 1783 e la carica di ambasciatore in Francia tra aprile 1783 e dicembre 1783.\nMassone, dal 1777 al 1782 \u00e8 stato Gran Maestro della Prima gran loggia d'Inghilterra.\nMatrimonio.\nIl 22 ottobre 1762 spos\u00f2 lady Elizabeth Dashwood, figlia di Sir James Dashwood, II Baronetto. Ebbero sei figli:\nMorte.\nMor\u00ec il 2 settembre 1788 a 51 anni.\nCollegamenti esterni.\nGeorge Montagu, IV duca di Manchester thepeerage.com."}
{"id": "4319428", "revid": "5695", "url": "https://it.wikipedia.org/wiki?curid=4319428", "title": "Kundt", "text": ""}
{"id": "4319434", "revid": "1714247", "url": "https://it.wikipedia.org/wiki?curid=4319434", "title": "Andrzej Saramonowicz", "text": "Studi\u00f2 la storia all'universit\u00e0 di Varsavia prima di dedicarsi al giornalismo. Lavor\u00f2 per alcune delle maggiori riviste della stampa polacca, fra le quali \"Gazeta Wyborscza\", \"Viva!\", e \"Przekr\u00f3j\". In seguito scrisse una serie di scenari tra i quali i maggiori successi cinematografici dell'ultimo decennio. I suoi lungometraggi \"Testosteron\", \"Lejdis\" e \"Idealny facet dla mojej dziewczyny\", messi insieme, raggiunsero un totale di 4,6 milioni di spettatori, cio\u00e8 un quarto di tutte le entrate al cinema in questo periodo.\nBiografia.\nGli inizi.\nNel 2000 inizi\u00f2 una collaborazione artistica con Tomasz Konecki, il cui primo prodotto fu il film \"P\u00f3\u0142 serio\" (\"a meta serio\"), basato sul programma televisivo culturale eponimo. P\u00f3\u0142 serio fu la rivelazione dell'edizione 2000 del Festival del Cinema di Gdynia e valse a Saramonowicz il Premio speciale della giuria per la sua sceneggiatura. Nel 2002 scrisse l'opera teatrale Testosteron, che incontr\u00f2 un successo immediato e fu interpretato in Slovacchia, Bulgaria, Repubblica Ceca, Estonia e Turchia, oltre a tenere il cartellone per pi\u00f9 di 8 anni in Polonia. Nel 2003, il duo Saramonowicz/Konecki fece uscire il progetto seguente, intitolato \"Cia\u0142o\" (\"il corpo\"). Scritto interamente da Saramonowicz e co-diretto con Konecki, Cia\u0142o \u00e8 un successo critico e commerciale. Alla cerimonia di premiazione della rivista \"Film\" ottiene il primo premio (Z\u0142ote Kaczki), che lo incorona migliore produzione del 2003.\nNel 2005, accanto a sua moglie (Malgorzata Saramonowicz, autore), fonda una serie televisiva drammatica, \"Tango z anio\u0142em\" (\"Tango con un angelo\"), mix di thriller, melodramma e soprannaturale. Malgrado fosse salutato dalla critica come una delle trasmissioni pi\u00f9 interessanti della televisione polacca negli ultimi anni, solo 25 dei previsti 50 episodi furono mandati in onda (da agosto 2005 a gennaio 2006).\nI grandi successi.\nNel 2007 esce il film \"Testosteron\", l'adattamento cinematografico della sua opera teatrale. \"Testosteron\" fu un hit immediato (1,4 milioni di spettatori) e fu la sensazione del Film Festival di Gdynia 2007. Seguirono i lungometraggi \"Lejdis\" (2,5 milioni di spettatori), che ebbe un notevole impatto sociale in Polonia - soprattutto nella sua rappresentazione dell'odierna psiche femminile polacca - e \"Idealny facet dla mojej dziewczyny\"(700.000 spettatori) che tratta dell'importanza della Chiesa cattolica in Polonia e dello stato del femminismo polacco. Nel 2010, Andrzej Saramonowicz firm\u00f2 un contratto per due films con la Warner Bros. Polska. Il primo, \"Jak si\u0119 pozby\u0107 cellulitu\" (\"come sbarazzarsi della cellulite\") \u00e8 uscito nel febbraio 2011. Il secondo film, il cui script fu scritto durante un soggiorno di Saramonowicz in Toscana, non sar\u00e0 filmato a causa di una contesa con la Warner Bros."}
{"id": "4319437", "revid": "136198", "url": "https://it.wikipedia.org/wiki?curid=4319437", "title": "CF Le\u00f3n", "text": ""}
{"id": "4319442", "revid": "54576407", "url": "https://it.wikipedia.org/wiki?curid=4319442", "title": "Srdjan Luchin", "text": ""}
{"id": "4319444", "revid": "205250", "url": "https://it.wikipedia.org/wiki?curid=4319444", "title": "Rodolfo Di Biasio", "text": "Biografia.\nDi Biasio consegu\u00ec la Laurea in Lettere Classiche presso l'Universit\u00e0 Federico II di Napoli nel 1965 e in seguito divise la sua attivit\u00e0 tra l'insegnamento e la produzione letteraria.\nDal 1969 al 1982 fu direttore responsabile delle riviste romane \"L'Argine Letterario\" e \"Rapporti\", nel cui comitato direttivo erano anche Giorgio Barberi Squarotti, Emerico Giachery, Giuliano Manacorda e Walter Mauro. Dal 1978 al 1999 la RAI ha trasmise serie di suoi sceneggiati di argomento storico-letterario nelle trasmissioni radiofoniche \"Il Paginone\" e \"Lampi\" dirette da Giuseppe Neri. \nDal 1962 fino alla sua centrale opera di poesia \"Patmos\" (1995) la sua attivit\u00e0 poetica \u00e8 \u201ctestimonianza sul tempo che ci \u00e8 toccato in sorte di vivere e sull'ambivalenza con cui lo viviamo\u201d (Giuliano Manacorda ). Il romanzo \"I quattro camminanti\" (1991) narra la \u201cvicenda corale di quattro fratelli emigranti in America\u2026 storie di ordinaria emigrazione che diventano emblemi di una condizione esistenziale\u201d (Paolo Giordano) attraverso \u201cla destrutturazione del romanzo realistico\u201d (Sebastiano Martelli).\nCollabor\u00f2 ad \u201cAmerica Oggi\u201d.\nVenne inserito negli USA in \"Vanderbilt Poetry Review\", in seguito in \"Poetry\", nel numero speciale dedicato alla poesia italiana, e in \"New Italian Poets\"; in Spagna nell'antologia \"Venticinco a\u00f1os de poesia en Italia\" \"(De la neoavanguardia a nuestros dias)\" pubblicata a Cordoba; in Francia nella rivista \"SUD\" pubblicata a Marsiglia nel numero monografico \"Poesie du XX si\u00e8cle en Italie\" - \"Les Poetes de la Metamorphose\". Nel 2001 compare nell'antologia curata da Emilio Coco \"El fuego y la brasas\" pubblicata a Madrid e nel 2010 in \"Antolog\u00eca de la Poes\u00eca Italiana Contempor\u00e0nea\" uscita in Messico a Monterrey. Sue poesie sono state tradotte anche in Grecia e in Russia."}
{"id": "4319445", "revid": "1695956", "url": "https://it.wikipedia.org/wiki?curid=4319445", "title": "Haikyu!!", "text": " \u00e8 un manga \"sh\u014dnen\" scritto e disegnato da Haruichi Furudate. Dopo avere debuttato inizialmente come one-shot sulla rivista \"Jump NEXT!\", la serie \u00e8 stata pubblicata sulla rivista \"Weekly Sh\u014dnen Jump\", edita da Sh\u016beisha, da febbraio 2012 a luglio 2020. \nI capitoli sono stati poi raccolti e pubblicati in 45 volumi tank\u014dbon in Giappone. \"Haikyuu\" risulta essere il secondo manga pi\u00f9 venduto in Giappone nel decennio tra il 2010 ed il 2019, con oltre 33 milioni di tank\u014dbon venduti.\nL'edizione italiana \u00e8 stata pubblicata da Star Comics dal 27 novembre 2014 al 21 luglio 2021. Una serie televisiva anime di 25 episodi prodotta da Production I.G \u00e8 andata in onda da aprile a settembre 2014 ed una seconda stagione, sempre di 25 episodi, \u00e8 andata in onda dal 3 ottobre 2015. A partire dal 6 ottobre fino al 10 dicembre 2016 \u00e8 stata trasmessa la terza stagione, composta da 10 episodi; una quarta stagione va in onda a partire da gennaio 2020, con un totale di 25 episodi. L'anime \u00e8 stato acquistato da Yamato Video, che lo ha mandato in onda dal 10 ottobre 2016 su Man-ga.\nTrama.\nDopo aver assistito a una partita di pallavolo, il giovane Shoyo Hinata si pone come personale obiettivo di diventare \"Il piccolo Gigante\", soprannome dato ad un basso ma tenace giocatore della squadra del liceo Karasuno. Entrato nel club di pallavolo della sua scuola media, affronta insieme alla sua squadra il torneo interscolastico ma lui e i suoi compagni devono inchinarsi di fronte a una forte squadra guidata da un formidabile giocatore di nome Tobio Kageyama, chiamato il re del campo. \nDesideroso di arrivare ai vertici e di prendersi la rivincita su Kageyama, Hinata continua a praticare la pallavolo anche alla sua entrata alla scuola superiore Karasuno. Qui entra nel club scolastico ma, purtroppo per lui, la persona che ha giurato di superare \u00e8 un suo nuovo compagno di squadra.\nAll'inizio Hinata e Kageyama non sono in grado di lavorare insieme, costringendo il capitano della squadra a scacciarli fuori dal club. I due, cos\u00ec, decidono di sfidare i membri pi\u00f9 anziani della squadra ad una partita, sperando, in caso di vittoria, di dimostrare che possono lavorare insieme, e perci\u00f2 rientrare nel club. \nIl capitano della squadra accetta la sfida e, giocando con un altro membro della squadra, Hinata e Kageyama vincono la partita e vengono riaccettati nel club. Combinando le qualit\u00e0 geniali di Kageyama con la pura agilit\u00e0 istintiva di Hinata, il duo crea un'innovativa tattica di pallavolo. Questa nuova combinazione permette loro di superare le avversit\u00e0 e crea tra loro un sentimento che va oltre l'amicizia. Cos\u00ec inizia la scalata della squadra verso il successo.\nMedia.\nManga.\nScritto e illustrato da Haruichi Furudate, la serie \u00e8 stata serializzata sulla rivista \"Weekly Sh\u014dnen Jump\" dal 20 febbraio 2012 fino al 20 luglio 2020. L'opera si \u00e8 conclusa il 20 luglio 2020, dopo 402 capitoli.\nIn Italia \u00e8 stata pubblicata da Star Comics dal 27 novembre 2014 al 21 luglio 2021.\nRadio drama.\nUn radio drama per la serie fu trasmesso nel novembre 2012 nel programma \"Sakiyomi Jum-Bang!\" di TV Tokyo, con diversi doppiatori che prestarono la loro voce per i personaggi. Fu successivamente distribuito nel dicembre 2012 tramite il sito web \"Vomic\" di Sh\u016beisha.\nAnime.\nUna serie televisiva anime prodotta dallo studio Production I.G ha debuttato il 6 aprile 2014 sulla rete MBS, su altre reti locali nipponiche e sottotitolata in lingua inglese su Crunchyroll. Per i primi tredici episodi la sigla di apertura utilizzata \u00e8 \"Imagination\", interpretata da Spyair, mentre la sigla di chiusura \u00e8 \"Tenchi Gaeshi\", interpretata da Nico Touches the Walls. Per gli episodi dal quindicesimo in poi, la sigla di apertura \u00e8 \"Ah Yeah\", interpretata da Sukima Switch, e la sigla di chiusura \u00e8 \"LEO\" di Tacica. \"Ah Yeah\" \u00e8 stata utilizzata anche come sigla di chiusura per il quattordicesimo episodio, che non ha invece tema di apertura. L'anime \u00e8 licenziato per la pubblicazione fisica e digitale in lingua inglese da Sentai Filmworks.\nUna seconda stagione \u00e8 stata annunciata a dicembre 2014 ed \u00e8 andata in onda dal 3 ottobre 2015. Per i primi tredici episodi della seconda stagione \u00e8 stata utilizzata la sigla d'apertura \"I'm a Believer\" di Spyair, e come sigla di chiusura invece \"Climber\" di Galileo Galilei. Per gli episodi dal quattordicesimo al termine di stagione la sigla d'apertura \u00e8 \"Fly High!!\" interpretata Burnout Syndromes, e quella di chiusura \u00e8 \"Hatsunetsu\" di Tacica. Una terza stagione \u00e8 stata annunciata per l'autunno 2016, l'8 ottobre 2016 \u00e8 andato in onda il primo episodio della terza serie (Haikyuu!! Karasuno Koukou vs Shiratorizawa Gakuen Koukou). A differenza delle prime due serie, ha solo dieci episodi ed \u00e8 concentrata sullo scontro tra la Karasuno e l'accademia Shiratorizawa. La sigla d'apertura \u00e8 \"Hikariare\" dei Burnout Syndromes, mentre la sigla di chiusura \u00e8 \"mashi mashi\" dei Nico Touches the Walls. Una quarta stagione intitolata \"Haikyuu!! To The Top\" \u00e8 stata annunciata al Jump Festa 2019: la prima parte \u00e8 andata in onda dal 10 gennaio al 3 aprile 2020, mentre la trasmissione della seconda \u00e8 iniziata il 2 ottobre ed \u00e8 terminata il 18 dicembre. \u00c8 stato inoltre annunciato un OAV intitolato \"Haikyuu!! Land VS Sky\" uscito il 22 gennaio 2020.\nIl 29 ottobre 2021, durante il Lucca Comics &amp; Games, Yamato Video ha annunciato il doppiaggio italiano della serie. L'edizione doppiata verr\u00e0 pubblicata sul canale \"Anime Generation\" di Prime Video dal 18 marzo 2022.\nFilm.\nDue film che ricapitolano la serie sono stati annunciati, il primo \u00e8 stato trasmesso al cinema il 3 luglio 2015 e si intitola, \"Gekij\u014d-ban Haikyu!! Owari to Hajimari\" che letteralmente vuol dire \"Haikyu il film!! La fine e l'inizio\". Il secondo, invece, \u00e8 stato trasmesso sempre al cinema, il 18 settembre 2015 e si intitola \"Gekij\u014d-ban Haikyu!! Sh\u014dsha to Haisha\" che letteralmente vuol dire \"Haikyu il film!! I vincitori e i perdenti\".\nAccoglienza.\nIl manga si \u00e8 rivelato un vero e proprio successo in Giappone, infatti la serie \u00e8 stata la terza pi\u00f9 venduta in Giappone con oltre 8 milioni di copie vendute in tutto il 2014: il volume pi\u00f9 venduto della serie nel 2014 \u00e8 stato il decimo con oltre 830\u00a0000 copie vendute. A dicembre 2014, la serie ha venduto oltre dodici milioni di volumi.\nIl 21 gennaio 2016 \u00e8 stato premiato nella categoria \"miglior manga per ragazzi\" ai \"61esimi Shogakukan Manga Awards\". Nel 2018, il manga ha raggiunto i 31 milioni di copie vendute.\nA maggio 2020, il manga ha venduto 38 milioni di copie.\nIl sito web Goo Ranking ha intervistato lettori di \"Weekly Sh\u014dnen Jump\" tra il 19 giugno e il 3 luglio 2020 e questi hanno classificato la serie al settimo posto tra quelle pi\u00f9 commoventi pubblicate dalla rivista. Nel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Haikyu!!\" si \u00e8 classificata all'8\u00ba posto."}
{"id": "4319446", "revid": "599013", "url": "https://it.wikipedia.org/wiki?curid=4319446", "title": "Jan van Schijndel", "text": "Carriera.\nA livello di club, Jan van Schijndel ha giocato tra le file del SVV per tutta la carriera. Ha giocato anche un totale di diciassette partite per la Nazionale olandese tra il 1949 e il 1955, segnando un gol contro la Finlandia; l'esordio \u00e8 avvenuto il 13 marzo 1949 ad Amsterdam contro il Belgio, mentre ha giocato la sua ultima partita con gli Oranje il 3 aprile 1955, nuovamente contro la selezione belga.\nNel 1952 venne inserito nei convocati ai XV Giochi Olimpici che si tenevano ad Helsinki, durante la manifestazione per\u00f2 non scese mai in campo."}
{"id": "4319467", "revid": "767487", "url": "https://it.wikipedia.org/wiki?curid=4319467", "title": "Le avventure galanti del giovane Moli\u00e8re", "text": "Le avventure galanti del giovane Moli\u00e8re (\"Moli\u00e8re\") \u00e8 un film del 2007 diretto da Laurent Tirard.\nPresentato al Festival cinematografico internazionale di Mosca del 2007, vede Romain Duris nella parte di Moli\u00e8re, con Fabrice Luchini e Laura Morante coprotagonisti.\nTrama.\nNel 1658 Jean-Baptiste Poquelin, in arte Moli\u00e8re, \u00e8 gi\u00e0 un affermato commediografo alla corte dei reali, ma solo tredici anni prima era un giovane attore e capocomico di una compagnia squattrinata.\nLa vicenda principale occupa un lungo flashback all'inizio del quale Moli\u00e8re, ventiduenne, \u00e8 incarcerato per debiti. Un notaio avendone notato la bravura recitativa e la spigliatezza lo raccomanda al ricchissimo Jourdain. Questi ne paga infatti la cauzione e lo prende alle sue dipendenze sotto le mentite spoglie di un istitutore religioso di nome Tartuffe. In cambio della \"libert\u00e0\" Moli\u00e8re deve impartire lezioni di recitazione che servano a Jourdain per poter fare colpo su di una giovane marchesa della quale si \u00e8 innamorato, e che gli ispirato una breve pi\u00e8ce che vuole interpretare in prima persona.\nJourdain, privo di qualsiasi talento, si cimenta in tutte le arti e discipline sportive, senza alcun risultato. Inoltre continua ingenuamente a pagare il dissoluto aristocratico Dorante con la speranza vana che gli presenti la tanto adorata marchesa.\nIn tutto questo trascura la moglie che si invaghisce di uno scritto di Moli\u00e8re che dopo lunga resistenza finisce per svelare la sua reale identit\u00e0, pur celando il vero scopo della sua presenza a casa Jourdain. Tra lui e la signora Elmire nasce l'amore, mentre Dorante \u00e8 costretto dalla scaltrezza di Moli\u00e8re a concedere una vera chance a Jourdain con la marchesa C\u00e9lim\u00e8ne.\nL'incontro si rivela un fiasco ma consente a Jourdain di capire quanto l'amico altolocato l'abbia sempre raggirato. Cos\u00ec anche il patto di ferro fatto per far sposare sua figlia con il figlio di Dorante, che avrebbe rimpinguato le tasche di questo e introdotto nell'aristocrazia il ricco borghese, si incrina.\nMoli\u00e8re aiuta cos\u00ec Jourdain a rompere con l'odioso Dorante consentendo alla figlia di coronare il suo vero amore. Al prezzo di rinunciare all'amata Elmire, salva cos\u00ec anche il matrimonio di questa e torna pienamente in libert\u00e0.\nRipartito con la vecchia compagnia alla conquista delle piazze francesi, tredici anni pi\u00f9 tardi \u00e8 un commediografo di successo, anche grazie a spunti tratti direttamente dalle sue avventure galanti vissute da ragazzo. A Parigi ritrova Elmire sul letto di morte che lo perdona per l'abbandono repentino che stronc\u00f2 la loro storia d'amore."}
{"id": "4319473", "revid": "729019", "url": "https://it.wikipedia.org/wiki?curid=4319473", "title": "Rosario Iozia", "text": "Biografia.\nEntra nell'Arma dei Carabinieri nel 1980 e nel 1981 viene trasferito alla stazione dei carabinieri di Roma Salaria per poi essere nuovamente inviato in altre zone d'Italia. Giunge in Calabria nel 1985 presso la stazione dei carabinieri di San Giorgio Morgeto in provincia di Reggio Calabria e quindi viene assegnato come comandante della squadriglia carabinieri a Cittanova dove prende parte a numerose operazioni contro la criminalit\u00e0 organizzata calabrese tra cui l'azione di rilascio di Angela Mittica, sequestrata tempo prima nella Piana di Gioia Tauro.\nL'omicidio.\nIl 10 aprile 1987 il vicebrigadiere Iozia sta percorrendo la strada che da Cittanova porta a Polistena, quando nota degli uomini armati camminare in un uliveto e intuisce un pericolo. Anche se fuori servizio ferma la macchina scende e punta la pistola verso i malviventi intimando l'alt, ma uno di essi spara due colpi di lupara che colpiscono Iozia. Egli risponde con un colpo di pistola ma muore subito dopo; a seguito delle indagini di polizia si scopr\u00ec che tra quei malviventi era presente anche un latitante.\nOnorificenze.\n Medaglia d'argentoal valor militare concessa dal Presidente della Repubblica Italiana a Rosario Iozia vicebrigadiere dei CC della Legione Carabinieri di Catanzaro."}
{"id": "4319474", "revid": "767487", "url": "https://it.wikipedia.org/wiki?curid=4319474", "title": "Grand Prix d'Isbergues 1996", "text": "Il Grand Prix d'Isbergues 1996, cinquantesima edizione della corsa e valida come evento dell'UCI categoria 1.2, si svolse il 22 settembre 1996, per un percorso totale di 210\u00a0km. Fu vinto dal belga Mario Aerts che giunse al traguardo con il tempo di 4h38'07\" alla media di 45,3\u00a0km/h."}
{"id": "4319475", "revid": "47767", "url": "https://it.wikipedia.org/wiki?curid=4319475", "title": "\u00c9berh\u00e1rd", "text": ""}
{"id": "4319476", "revid": "767487", "url": "https://it.wikipedia.org/wiki?curid=4319476", "title": "Museo d'arte", "text": "Un museo d'arte \u00e8 un'istituzione pubblica o privata dedicata allo studio, alla conservazione e all'esposizione di opere d'arte di qualsiasi tipo: pittura, scultura, disegno, incisione, arti decorative e altri, nonch\u00e9, nell'ambito dell'arte moderna, la fotografia, video, installazioni, ecc.\nL'origine dei musei \u00e8 nel collezionismo, dove all'opera d'arte si aggiunge un valore storico o culturale, o di ammirazione o di unicit\u00e0. Dal XVIII secolo in poi, le collezioni iniziarono ad essere aperte al pubblico e nacquero musei di protezione statale (British Museum, 1759; Uffizi, 1765; Louvre, 1793; Prado, 1819; Altes Museum di Berlino, 1830; National Gallery, 1838; Hermitage, 1849), mentre nascono le accademie, istituzioni che regolano il processo creativo, educativo e formativo dell'arte.\nLe quattro componenti principali del museo sono: il contenitore, il contenuto, la pianificazione e il pubblico. Ci sono due discipline legate allo studio dei musei: la museografia studia l'aspetto tecnico e strutturale dei musei (architettura, attrezzature, mezzi di esposizione); e la museologia analizza il museo da una prospettiva storica, sociale e culturale."}
{"id": "4319488", "revid": "767487", "url": "https://it.wikipedia.org/wiki?curid=4319488", "title": "Alexandru Curtean", "text": ""}
{"id": "4319493", "revid": "54577282", "url": "https://it.wikipedia.org/wiki?curid=4319493", "title": "SS241", "text": ""}
{"id": "4319494", "revid": "339392", "url": "https://it.wikipedia.org/wiki?curid=4319494", "title": "9\u00ba Reggimento fanteria &quot;Regina&quot;", "text": ""}
{"id": "4319497", "revid": "729019", "url": "https://it.wikipedia.org/wiki?curid=4319497", "title": "154\u00aa Divisione fanteria &quot;Murge&quot;", "text": "La 154\u00aa Divisione fanteria \"Murge\" fu una grande unit\u00e0 di fanteria del Regio Esercito durante la seconda guerra mondiale.\nStoria.\nLe origini della divisione risalgono alla \"Brigata \"Murge\"\" della prima guerra mondiale, costituita il 26 febbraio 1917 su 259\u00ba e 260\u00ba Reggimento fanteria e smobilitata nel luglio 1919. Nel 1926 venne ricostituita su base ternaria come \"Brigata di Fanteria delle Murge (XXIII)\" su 9\u00ba Reggimento fanteria \"Regina\", 10\u00ba Reggimento fanteria \"Regina\" e 47\u00ba Reggimento addestramento volontari \"Ferrara\", e nel 1934 fornisce la componente di fanteria della \"Divisione di Fanteria delle Murge\", sciolta nel 1939.\nA partire dal 1941, durante la seconda guerra mondiale, vennero costituite le divisioni di fanteria da occupazione; si trattava di normali divisioni di fanteria, prive della legione di camicie nere, le cui dotazioni prevedevano un numero inferiore di artiglierie ma una quantit\u00e0 maggiore di mitragliatrici. La denominazione \"da occupazione\" venne abolita nel 1942, ma rimasero comunque immutate le loro caratteristiche di organica e gli scopi operativi.\nIl 1\u00ba dicembre 1941 viene costituita, inquadrata nel VI Corpo d'armata, la \"154\u00aa Divisione fanteria di occupazione \"Murge\"\", con in organico il 259\u00ba Reggimento fanteria \"Murge\", il 260\u00ba Reggimento fanteria \"Murge\" ed il 154\u00ba Reggimento artiglieria \"Murge\". Dopo l'invasione della Jugoslavia, dal 5 aprile 1942 la grande unit\u00e0 viene destinata all'occupazione dell'Erzegovina, dove si schierano a presidio di Mostar, Jablanica, Konjic, Cacko e Nevesinje. Costantemente impegnate contro la guerriglia partigiana, nella sanguinosa battaglia della Neretva del febbraio 1943 contro l'Esercito Popolare di Liberazione della Jugoslavia subisce gravi perdite, con il 259\u00ba Reggimento quasi distrutto; i capisaldi di Prozor, Jablanica e Dre\u017enica sono attaccati e travolti dai partigiani della 2\u00aa Brigata proletaria serba e della 5\u00aa Brigata proletaria montenegrina.\nLa divisione viene riorganizzata dopo la sconfitta ricevendo il 311\u00ba Reggimento fanteria \"Casale\", continua la lotta anti-partigiana nella regione della Lika, per trasferirsi poi, nel maggio 1943, sulle coste tra Ragusa e Trebinje con compiti di difesa costiera. Colta dall'armistizio di Cassibile tra Signo e Buccari, riesce a raggiungere Fiume il 14 settembre, dove la \"154\u00aa Divisione fanteria \"Murge\"\" si sciolse.\nC.R.O.W.C.A.S.S..\nI nomi dei seguenti 9 appartenenti alla divisione Murge figurano nell'elenco CROWCASS compilato dagli Alleati anglo-americani (Central Registry of War Criminals and Security Suspects) (1947) delle persone ricercate dalla Jugoslavia per crimini di guerra:\n(Name) \"CANINO Ignacio\" - (C.R. File Number) \"190912\" - (Rank, Occupation, Unit, Place and Date of Crime) \"O.C. Italian Army, 259 Regt. of \"Murge\" Div., Trebine, Boski, Jubine (Yugo.) 43\" - (Reason wanted) \"Murder \" - (Wanted by) \"Yugo.\"\n\"CIRILO Antonio - 190933 - Lt. Col., Italian Army, 51 Regt. of Murge-Div., Trebinje (Yugo.) 42-43 - Murder - Yugo.\"\n\"ROCI Viciano - 191080 - Lt., It. Army, 259 Regt., \"Murge\"-Div., Trebinje, Ljiubine (Yugo.) 42-43 - Murder - Yugo.\"\n\"ROSATI - 191086 - Lt., Italian Army, Murge Div., 51 Rgt., Trebinje (Yugo) 42-43 - Murder - Yugo.\"\n\"SAVIOLA Giorgio - 191095 - Lt.Col., Italian Army, 51 Rgt. of Murge, Prison, Trebuje Area (Yugo) 42-43 - Murder - Yugo.\"\n\"SOLDANO Vincenzo - 191111 - Major, 259 Regt., \"Murge\"-Div., Trebinje Iboski Sume Ljubine Ljubomir (Yugo.) 42-43 - Murder - Yugo.\"\n\"SPOLETI (or SPALATINI) - 191117 - Lt., 51 Regt. of \"Murge\"-Div., Iboski, Ljubine, Sume (Yugo.) 42-43 - Murder - Yugo.\"\n\"TONETI (or CAPELINI) - 191130 - Capt., Ital.Army, 51 Rgt. of \"Murge\" Div., Trebinje Area, Villages of Iboski, Ljubine, Sume, Ljubomir (Yugo.) 42-43 - Murder - Yugo.\"\n\"Verdi Hugo - 191137 - Col., Italian Army, 51 Rgt. of Murge Div., Sibenik (Yugo.) 41-43 - Murder - Yugo.\"\nBibliografia.\n\"*\"Italian Order of Battle: An organizational history of the Italian Army in World War II\", George F. Nafziger."}
{"id": "4319498", "revid": "767487", "url": "https://it.wikipedia.org/wiki?curid=4319498", "title": "Boubacar Mansaly", "text": ""}
{"id": "4319509", "revid": "767487", "url": "https://it.wikipedia.org/wiki?curid=4319509", "title": "Grand Prix d'Isbergues 1995", "text": "Il Grand Prix d'Isbergues 1995, quarantanovesima edizione della corsa e valida come evento dell'UCI categoria 1.2, si svolse il 17 settembre 1995, per un percorso totale di 199\u00a0km. Fu vinto dal belga Frank Corvers che giunse al traguardo con il tempo di 4h58'07\" alla media di 40,051\u00a0km/h."}
{"id": "4319511", "revid": "599013", "url": "https://it.wikipedia.org/wiki?curid=4319511", "title": "Cristian Scutaru", "text": ""}
{"id": "4319513", "revid": "729019", "url": "https://it.wikipedia.org/wiki?curid=4319513", "title": "Type 1 Ho-Ni II", "text": "Il Type 1 Ho-Ni II \u00e8 stato un semovente d'artiglieria progettato dall'Impero giapponese nel 1941, all'inizio della seconda guerra mondiale, e armato con l'obice divisionale Type 91 da 105\u00a0mm per fornire un pi\u00f9 rapido e ravvicinato fuoco d'appoggio alla fanteria. Fu prodotto in meno di sessanta esemplari e partecip\u00f2 soltanto marginalmente ad alcuni combattimenti sul fronte del Pacifico.\nStoria.\nSviluppo.\nAll'inizio degli anni quaranta i comandi dell'esercito imperiale cominciarono a studiare soluzioni per rendere pi\u00f9 agevole l'impiego delle artiglierie divisionali, quantomeno quelle di piccolo e medio calibro; studiando i veicoli concepiti dall'esercito tedesco o da quello italiano, decisero di montare cannoni e obici sullo scafo di carri armati. Fu scelto il blindato medio Type 97 Chi-Ha, apprezzato e piuttosto diffuso, cui vennero apportate alcune modifiche: la torretta venne rimossa assieme alla parte anteriore della sovrastruttura, sostituite da una casamatta aperta sul cielo e sul retro che ospitava il pezzo d'artiglieria. Basandosi su questa conversione vennero ideati due veicoli semoventi, il Type 1 Ho-Ni I con un cannone da campagna Type 90 da 75\u00a0mm e il Type 1 Ho-Ni II, il cui primo esemplare venne consegnato nel luglio 1942 armato di un obice Type 91.\nProduzione.\nLa produzione prese avvio solo nel 1943 e continu\u00f2 fino alla fine della guerra nel Pacifico nell'estate del 1945; in totale vennero costruiti 54 esemplari. Una fonte riporta, invece, che vennero fabbricate 138 unit\u00e0 di entrambi i modelli di Type 1, senza specificare il numero esatto di Ho-Ni I e Ho-Ni II.\nImpiego operativo.\nTutti i veicoli furono integrati nelle divisioni carri e nell'arma dell'artiglieria riprendendone l'organizzazione, ma non raramente furono impiegati in funzione anticarro, ad esempio in Birmania e nelle Filippine: proprio in previsione di simili evenienze erano stati prodotti dei proiettili HEAT per l'obice Type 91. I proietti pesavano 10,91 chili, erano lunghi 364 millimetri e riuscivano a penetrare piastre da 120\u00a0mm; la fonte non riporta per\u00f2 la distanza di sparo n\u00e9 l'inclinazione delle piastre durante i collaudi.\nCaratteristiche.\nIl Type 1 Ho-Ni II era visivamente quasi identico al primo modello, e ne differiva solo per l'armamento: era infatti equipaggiato con un obice Type 91 da 105\u00a0mm, alloggiato nella casamatta inchiavardata sulla parte anteriore dello scafo di un Type 97 Chi-Ha. L'alzo eseguito manualmente copriva un arco che andava da +20\u00b0 a -5\u00b0 mentre il brandeggio, sempre manuale, era pari a 20\u00b0 a veicolo fermo; la volata sporgeva oltre il bordo dello scafo per 38 centimetri. Non era presente nessuna mitragliatrice per la difesa ravvicinata poich\u00e9 il Type 1 non avrebbe dovuto operare in prima linea.Il motore era rimasto il Type 97 a 12 cilindri a V erogante 170\u00a0hp, con un cambio a quattro marce avanti e una retromarcia; il consumo medio si attestava sui 112 litri ogni 100 chilometri percorsi e l'autonomia di 210 chilometri era garantita dal serbatoio con una capienza massima di 235 litri. Il motore era situato nel retro dello scafo e la trasmissione correva sotto il pavimento fino alle due ruote motrici anteriori doppie; quelle di rinvio erano posteriori. Anche il treno di rotolamento non aveva subito interventi: contava tre rulli di rinvio superiori e sei doppie ruote gommate di medio diametro, con quelle centrali accoppiate mediante due carrelli. Questi e le due ruote pi\u00f9 esterne erano vicolati a un totale di quattro bracci oscillanti longitudinali, collegati a tre molle elicoidali che assorbivano urti e simili durante la marcia. I cingoli erano larghi 305\u00a0mm e ciascuno era formato da 97 maglie, con una guida a dente centrale; sviluppavano una pressione al suolo di 0,59\u00a0kg/cm\u00b2.\nLa corazzatura non era stata incrementata visto il ruolo che il Type 1 avrebbe dovuto ricoprire, cio\u00e8 il sostegno indiretto dalla seconda linea: perci\u00f2 le piastre erano spesse al massimo 26\u00a0mm, valore riscontrabile sulle fiancate della sola sovrastruttura, mentre sul muso dello scafo arrivavano a 20\u00a0mm (25\u00a0mm sulla sovrastruttura); l'inclinazione dell'armatura era superiore ai 60\u00b0 dall'orizzontale, dunque non garantiva molta resistenza. La casamatta che conteneva l'obice era stata invece meglio blindata, con una corazzatura frontale di 51\u00a0mm, ma il fatto che fosse scoperta rendeva i serventi del pezzo esposti ad attacchi aerei a bassa quota o a imboscate di fanteria.\nLe prestazioni del Type 1 erano nella media: riusciva a superare ostacoli verticali di 90 centimetri, guadi profondi un metro e trincee larghe fino a 2,50 metri. Riguardo al peso complessivo del sistema d'arma esistono divergenze: le fonti indicano 14,7 tonnellate, 14,77 o 16,1 tonnellate."}
{"id": "4319520", "revid": "57872", "url": "https://it.wikipedia.org/wiki?curid=4319520", "title": "Matteo Senarega", "text": "Biografia.\nFigura preminente del panorama politico genovese, studi\u00f2 legge presso l'universit\u00e0 di Lovanio (Belgio) e a Venezia dal latinista Paolo Manuzio. Ritornato nella capita genovese succedette al padre nella carica di cancelliere della Repubblica e poi in quella di segretario di stato, nel 1571, impegno che poi rinunci\u00f2 per un diverbio personale con il doge Giannotto Lomellini. Suo impegno, come rappresentante della \"nobilt\u00e0 nuova\" fu l'abolizione della legge del Garibetto.\nSapiente della Repubblica, procuratore e senatore della Repubblica nel 1591, venne eletto al titolo dogale il 5 dicembre 1595: la trentacinquesima in successione biennale e l'ottantesima nella storia repubblicana. Durante il suo mandato \u00e8 ricordata l'espulsione degli ebrei da Genova e la sua personale lotta contro la corruzione dei giudizi Criminali nell'amministrare la giustizia. Mantenne la carica fino al 4 dicembre del 1597. Al termine del dogato fu nominato procuratore perpetuo, carica spettante a tutti gli ex-dogi, ed ebbe ancora importanti incarichi di governo e di rappresentanza; tra questi sono ricordati i suoi onori nel ricevere in Genova la moglie di Filippo III di Spagna, Margherita d'Austria.\nNel 1594 fu il committente delle \"quattro statue\" - opera dello scultore Taddeo Carlone - conservate nella cappella di San Sebastiano (a destra del presbiterio) della cattedrale di San Lorenzo. E nella cattedrale genovese venne sepolto Matteo Senarega dopo la morte sopraggiunta il 21 dicembre 1606.\nIl Senarega fu anche un importante intellettuale, autore di testi storici e di traduzioni. Cos\u00ec scrisse su Genova e la sua repubblica nel \"Discorso sopra la Citt\u00e0 e la Repubblica di Genova\":"}
{"id": "4319521", "revid": "580", "url": "https://it.wikipedia.org/wiki?curid=4319521", "title": "Mircea Axente", "text": "Carriera.\nHa giocato nella massima serie dei campionati rumeno, cipriota, israeliano e saudita."}
{"id": "4319522", "revid": "47767", "url": "https://it.wikipedia.org/wiki?curid=4319522", "title": "Vilfrido", "text": ""}
{"id": "4319523", "revid": "47767", "url": "https://it.wikipedia.org/wiki?curid=4319523", "title": "Wilfredo", "text": ""}
{"id": "4319524", "revid": "47767", "url": "https://it.wikipedia.org/wiki?curid=4319524", "title": "Wilfrido", "text": ""}
{"id": "4319526", "revid": "47767", "url": "https://it.wikipedia.org/wiki?curid=4319526", "title": "Wilf", "text": ""}
{"id": "4319528", "revid": "47767", "url": "https://it.wikipedia.org/wiki?curid=4319528", "title": "Wilfried", "text": ""}
{"id": "4319533", "revid": "765341", "url": "https://it.wikipedia.org/wiki?curid=4319533", "title": "Grand Prix d'Isbergues 1994", "text": "Il Grand Prix d'Isbergues 1994, quarantottesima edizione della corsa e valida come evento dell'UCI categoria 1.2, si svolse il 18 settembre 1994, per un percorso totale di 207\u00a0km. Fu vinto dal belga Wilfried Nelissen che giunse al traguardo con il tempo di 5h07'48\" alla media di 40,351\u00a0km/h."}
{"id": "4319538", "revid": "1310927", "url": "https://it.wikipedia.org/wiki?curid=4319538", "title": "Cosmin Matei", "text": ""}
{"id": "4319539", "revid": "122724766", "url": "https://it.wikipedia.org/wiki?curid=4319539", "title": "Tim Hill", "text": "Ha diretto vari film d'animazione tra i quali sono presenti \"I Muppets venuti dallo spazio\", \"Max Keeble alla riscossa\", \"Garfield 2\", \"Alvin Superstar\" e \"Hop\"."}
{"id": "4319544", "revid": "287204", "url": "https://it.wikipedia.org/wiki?curid=4319544", "title": "Gabriele Kohlisch", "text": "Prima della riunificazione della Germania (1990), ha gareggiato per la nazionale tedesca orientale di slittino.\nBiografia.\nInizi\u00f2 la sua carriera come slittinista per l'allora nazionale della Germania Est. Esord\u00ec in Coppa del Mondo nella stagione 1984/85, conquist\u00f2 il primo podio il 10 marzo 1985 nel singolo ad Oberhof e la prima vittoria il 1\u00ba febbraio 1987 sempre nel singolo ad Imst. Trionf\u00f2 in classifica generale nella specialit\u00e0 del singolo nell'edizione del 1993/94.\nPrese parte a due edizioni dei Giochi olimpici invernali, ad ed a , classificandosi in entrambe le occasioni al sesto posto nel singolo.\nAi campionati mondiali ottenne sei medaglie d'oro, due nel singolo e quattro nella gara a squadre, ed altre quattro medaglie d'argento. Nelle rassegne continentali vinse due medaglie d'argento ed una di bronzo.\nNel 1997, data la grande concorrenza interna nella squadra di slittino tedesca con altre campionesse quali Jana Bode, Susi Erdmann, Silke Kraushaar, Barbara Niedernhuber e Sylke Otto, decise di ritirarsi dalle gare.\nLa voglia di conquistare una medaglia olimpica per\u00f2 la port\u00f2 ad intraprendere la carriera di pilota di bob, che da poco era stata aperta anche alle donne ed avrebbe debuttato ai Giochi di . Conquist\u00f2 la prima medaglia d'oro ai campionati mondiali di bob a due femminile a Winterberg 2000 in coppia con Kathleen Hering, ma l'anno successivo la forte concorrenza in seno alla squadra teutonica la estromise dal prendere parte alla Coppa del Mondo e conseguentemente dal poter qualificarsi all'Olimpiade. Decise quindi di ritirarsi definitivamente dall'attivit\u00e0 agonistica."}
{"id": "4319547", "revid": "767487", "url": "https://it.wikipedia.org/wiki?curid=4319547", "title": "Giacomo Bracelli", "text": "Biografia.\nNato a Sarzana da una famiglia di origine spezzina, studi\u00f2 molto probabilmente a Pavia. Rientrato a Genova si spos\u00f2 con Nicoletta Pinelli, figlia del notabile Onofrio, da cui ebbe numerosi figli.\nCancelliere della Repubblica di Genova dal 1411, Bracelli fu tra i promotori delle leggi suntuarie che dal 1449 al 1540 imposero una regolamentazione del lusso tra i nobili e ricchi mercanti genovesi. Tali leggi, bench\u00e9 non fossero risultate molto efficaci, furono pubblicamente lodate dal Savonarola a Firenze.\nBracelli fu anche un importante intellettuale umanista, intrattenendo rapporti epistolari con varie personalit\u00e0 della cultura italiana dell'epoca: Giovanni Aurispa, Poggio Bracciolini, Flavio Biondo, Gianmario Filelfo, Biagio Assereto, Andreolo Giustiniani Banca e Agostino Bracelli, suo nipote.\nScrisse alcuni saggi storici come il \"De bello hispaniensi libri V\", \"Descriptio Orae Ligusticae\", \"De claris Genuensibus libellus\"."}
{"id": "4319553", "revid": "339392", "url": "https://it.wikipedia.org/wiki?curid=4319553", "title": "Iacopo Bracelli", "text": ""}
{"id": "4319569", "revid": "1292203", "url": "https://it.wikipedia.org/wiki?curid=4319569", "title": "Sulphide Stress Corrosion Cracking", "text": "La tensocorrosione da solfuri (conosciuta anche con la sigla SSCC, dall'inglese \"Sulfide Stress Corrosion Cracking\") \u00e8 una forma di infragilimento da idrogeno di natura catodica. Non deve essere confusa con il fenomeno della tensocorrosione, che identifica invece un meccanismo anodico.\nMeccanismo.\nLeghe sensibili (in particolare acciai) reagiscono con il solfuro di idrogeno, formando solfuri metallici e idrogeno atomico (H) come sottoprodotti della reazione di corrosione. L'idrogeno atomico si combina per formare idrogeno molecolare (H) sulla superficie metallica o diffonde nel bulk del metallo. Successivamente tali atomi di idrogeno si ricombinano per formare molecole di idrogeno, creando dei minuscoli \"vuoti\" nel bulk del metallo, generando una pressione all'interno della cavit\u00e0. Tale pressione pu\u00f2 aumentare a livelli tali da ridurre la duttilit\u00e0 e la resistenza a trazione del materiale, fino a provocare l'apertura di cricche nel metallo; si parla in tal caso di \"fessurazione indotta da idrogeno\" (o HIC).\nPoich\u00e9 lo zolfo \u00e8 un veleno della ricombinazione di idrogeno, la quantit\u00e0 di idrogeno atomico che si ricombina per formare H sulla superficie \u00e8 notevolmente ridotta, aumentando cos\u00ec la quantit\u00e0 di idrogeno atomico che diffonde nella matrice metallica, rendendo questa tipologia di attacco corrosivo particolarmente insidioso.\nFenomeni simili.\n\u00c8 bene precisare che l'attacco da idrogeno ad alta temperatura \u00e8 un fenomeno distinto dalla tensocorrosione da solfuri, e che non \u00e8 provocato dall'evoluzione di idrogeno atomico: infatti, ad alta temperatura e alta pressione parziale di idrogeno, questo pu\u00f2 diffondere nella matrice cristallina di leghe di acciaio al carbonio. In leghe sensibili, l'idrogeno si combina con il carbonio nella lega e forma metano. Le molecole di metano producono un accumulo di pressione nella cavit\u00e0 reticolari del metallo, che porta ad infragilimento e persino criccatura del metallo.\nInoltre, si parla di attacco da zolfo per indicare i fenomeni corrosivi a carico di leghe metalliche esposte a zolfo a temperatura elevata (sopra 200\u00a0\u00b0C).\nRisvolti pratici.\nLa tensiocorrosione da solfuri riveste una particolare importanza nel settore del gas naturale e del petrolio, poich\u00e9 in tali settore i materiali vengono a contatto con notevoli quantit\u00e0 di idrogeno solforato. L'idoneit\u00e0 delle apparecchiature al servizio in presenza di HS pu\u00f2 essere stabilita valutandone la conformit\u00e0 alle Norme NACE MR0175/ISO 15156 per le installazioni per l'estrazione di petrolio e gas naturale, o alla NACE MR0103 per gli stabilimenti di raffinazione e trasformazione di petrolio e gas naturale."}
{"id": "4319573", "revid": "767487", "url": "https://it.wikipedia.org/wiki?curid=4319573", "title": "Civil Aviation Authority", "text": "La Civil Aviation Authority (CAA) \u00e8 un ente di diritto pubblico (\"statutory corporation\") ed \u00e8 stato istituito dal Parlamento britannico nel 1972 come un regolatore indipendente specializzato nel campo aeronautico e fornitore di servizi di traffico aereo. La CAA \u00e8 l'ente del Regno Unito incaricato di regolare e sovrintendere ad ogni aspetto riguardante l'aviazione civile."}
{"id": "4319581", "revid": "767487", "url": "https://it.wikipedia.org/wiki?curid=4319581", "title": "Grand Prix d'Isbergues 1993", "text": "Il Grand Prix d'Isbergues 1993, quarantasettesima edizione della corsa e valida come evento dell'UCI categoria 1.2, si svolse il 19 settembre 1993. fu vinto dall'estone Jaan Kirsipuu."}
{"id": "4319599", "revid": "3831", "url": "https://it.wikipedia.org/wiki?curid=4319599", "title": "Museo campano", "text": ""}
{"id": "4319612", "revid": "123954485", "url": "https://it.wikipedia.org/wiki?curid=4319612", "title": "Chi ha ucciso Silvio Berlusconi", "text": "Chi ha ucciso Silvio Berlusconi \u00e8 un romanzo scritto da Giuseppe Caruso nel 2005, al centro di polemiche poich\u00e9 racconta un ipotetico omicidio dell'allora presidente del Consiglio italiano Silvio Berlusconi.\nTrama.\nIl romanzo \u00e8 raccontato in prima persona dal protagonista, Ettore Saleri, un venticinquenne appena laureato, lavoratore interinale; il disagio del precariato e l'incontro con Allegra lo portano ad aderire a un gruppo sovversivo terrorista.\nQuando i suoi compagni finiscono in carcere per una bomba davanti a un'agenzia interinale, Ettore scopre come il gruppo fosse manovrato dai servizi segreti; la disperazione, la mancanza di lavoro e la fine dell'amore lo portano a maturare l'idea dell'omicidio di Silvio Berlusconi, che Ettore mette infine in pratica, sparando al premier davanti al Teatro alla Scala.\nControversie.\nIl tema controverso ha scatenato diverse polemiche sull'opportunit\u00e0 di un tale libro. Antonio Tajani, capogruppo di Forza Italia al Parlamento europeo, indignato, ha chiesto all'editore il ritiro immediato del romanzo dalle librerie, denunciando possibili rischi di emulazione, e lamentando una \"campagna d'odio\" nei confronti di Berlusconi. Anche Lucio Malan, senatore di Forza Italia, ha criticato il libro, definendolo \"inquietante\" e chiedendo alla sinistra italiana di dissociarsene.\nCaruso ha sottolineato come il romanzo voglia in realt\u00e0 raccontare la frustrazione dei giovani italiani, conseguenza del precariato a cui sono costretti; ha inoltre rivelato di aver scelto il titolo, insieme all'editore, proprio in modo da attrarre l'attenzione pubblica."}
{"id": "4319613", "revid": "1632387", "url": "https://it.wikipedia.org/wiki?curid=4319613", "title": "Oesch's die Dritten", "text": "Oesch's die Dritten \u00e8 un gruppo svizzero di musica pop, folk e schlager proveniente da Unterlangenegg, nel Canton Berna.\nStoria.\nIl gruppo \u00e8 composto dalla coppia Hansueli e Annemarie Oesch insieme ai loro figli, Melanie, Kevin e Mike oltre al fisarmonicista Urs Meier."}
{"id": "4319618", "revid": "124850141", "url": "https://it.wikipedia.org/wiki?curid=4319618", "title": "Otto Mayer", "text": "Carriera.\nIn rosa dal 1902, gioc\u00f2 come centrocampista nel Milan durante il campionato del 1909-1910, collezionando 13 presenze e realizzando 1 rete.\nDebutt\u00f2 il 14 novembre 1909 nella gara contro l', battuta per 2-1."}
{"id": "4319621", "revid": "1305772", "url": "https://it.wikipedia.org/wiki?curid=4319621", "title": "Xu Xing (paleontologo)", "text": "Xu ha descritto e denominato molti generi di dinosauri, tra i quali vi sono i ceratopsi \"Yinlong\" del Giurassico, i tirannosauroidi \"Guanlong\" del Giurassico, il grande oviraptorosauro \"Gigantoraptor\" e il troodontide \"Mei\".\nBiografia.\nNato a Xinjiang, Cina, si laure\u00f2 presso il Dipartimento di Geologia dell'Universit\u00e0 di Pechino.\nAttualmente \u00e8 ricercatore presso l'Istituto di Paleontologia dei Vertebrati e Paleoantropologia dell'Accademia Cinese delle Scienze a Pechino.\nTra i contributi apportati da Xu alla Paleontologia vi sono la scoperta e l'analisi di fossili di dinosauro con caratteristiche degli uccelli e lo sviluppo di teorie relative all'evoluzione delle penne."}
{"id": "4319623", "revid": "21880", "url": "https://it.wikipedia.org/wiki?curid=4319623", "title": "Halimione", "text": ""}
{"id": "4319625", "revid": "729019", "url": "https://it.wikipedia.org/wiki?curid=4319625", "title": "Giuseppe Caruso (scrittore)", "text": ""}
{"id": "4319626", "revid": "1851848", "url": "https://it.wikipedia.org/wiki?curid=4319626", "title": "Luigi Andreoli", "text": "Carriera.\nFece parte del Milan per quattro stagioni divise in diverse edizioni, 1913-1914, 1916-1917, 1917-1918 e 1920-1921 collezionando con il Milan 20 presenze e 1 rete. Tuttavia delle quattro stagioni in rossonero gioc\u00f2 in Prima Categoria solamente due partite, una nella stagione 1913-1914 e un'altra nella stagione 1920-1921, mentre le altre 18 partite le gioc\u00f2 in \"Coppa regionale Lombarda\"' 1916-1917 (7 partite, 0 reti) e in \"Coppa Mauro\" 1917-1918 (11 partite, 0 reti)."}
{"id": "4319627", "revid": "986213", "url": "https://it.wikipedia.org/wiki?curid=4319627", "title": "Giovanni Francesco Negroni", "text": "Biografia.\nNacque il 3 ottobre 1629.\nPapa Innocenzo XI lo cre\u00f2 cardinale nel concistoro del 2 settembre 1686.\nMor\u00ec il 1\u00ba gennaio 1713 all'et\u00e0 di 83 anni.\nGenealogia episcopale.\nLa genealogia episcopale \u00e8:"}
{"id": "4319632", "revid": "599013", "url": "https://it.wikipedia.org/wiki?curid=4319632", "title": "Carlo De Vecchi", "text": "Carriera.\nDifensore del Milan durante la stagione 1913-1914, collezion\u00f2 16 presenze in Prima Categoria, debuttando ufficialmente il 12 ottobre 1913 nella gara vinta per 4-0 sul campo del Novara.\nEra soprannominato il \"Nipote di Dio\" per distinguerlo dal pi\u00fa famoso Renzo De Vecchi-\"figlio di Dio\" che aveva appena lasciato il Milan."}
{"id": "4319633", "revid": "1573940", "url": "https://it.wikipedia.org/wiki?curid=4319633", "title": "Saint John Fisher Catholic High School", "text": "La St John Fisher Catholic High School (gi\u00e0 nota come St John Fisher RC School) \u00e8 una scuola secondaria situata a Peterborough, nel Cambridgeshire (Regno Unito).\nLa scuola, fondata nel 1956, oggi conta circa 750 studenti, di et\u00e0 compresa tra gli 11 ed i 18 anni."}
{"id": "4319636", "revid": "599013", "url": "https://it.wikipedia.org/wiki?curid=4319636", "title": "Jana Bode", "text": "Prima della riunificazione della Germania (1990), ha gareggiato per la nazionale tedesca occidentale di slittino.\nBiografia.\nInizi\u00f2 la sua carriera come slittinista per l'allora nazionale della Germania Ovest. Esord\u00ec in Coppa del Mondo nella stagione 1989/90, conquist\u00f2 il primo podio, nonch\u00e9 la prima vittoria, il 17 dicembre 1989 nel singolo ad Igls. Trionf\u00f2 in classifica generale nella specialit\u00e0 del singolo nell'edizione del 1995/96.\nPrese parte ad una edizione dei Giochi olimpici invernali, a , classificandosi al quattordicesimo posto nel singolo.\nAi campionati mondiali ottenne una medaglia d'oro nel singolo ad Altenberg 1996, nonch\u00e9 altre due d'argento e due di bronzo. Nelle rassegne continentali vinse due titoli continentali a Sigulda 1996, nel singolo e nella gara a squadre, oltre a tre medaglie d'argento ed una di bronzo. Ha inoltre vinto quattro titoli nazionali nel singolo.\nDopo la mancata qualificazione ai Giochi di decise di ritirarsi dall'attivit\u00e0 agonistica."}
{"id": "4319642", "revid": "104458", "url": "https://it.wikipedia.org/wiki?curid=4319642", "title": "Anastasija Docenko", "text": "Biografia.\nIn Coppa del Mondo ha esordito il 22 gennaio 2010 a Rybinsk (30\u00aa). In carriera ha preso parte a un'edizione dei Giochi olimpici invernali, (22\u00aa nella sprint, 6\u00aa nella sprint a squadre), e a tre dei Campionati mondiali (5\u00aa nella sprint a squadre a Falun 2015 il miglior risultato).\nNell'ambito delle inchieste sul doping di Stato in Russia, il 1\u00ba dicembre 2017 il Comitato Olimpico Internazionale ha accertato una violazione delle normative antidoping da parte della Docenko in occasione delle Olimpiadi di So\u010di, annullando conseguentemente i risultati ottenuti e proibendole di partecipare a future edizioni dei Giochi olimpici. Conseguentemente, anche la Federazione Internazionale Sci ha aperto un'inchiesta sulla posizione della \u010cekal\u00ebva, escludendola dalle competizioni a partire dal 30 novembre. Il 1\u00ba febbraio 2018 il Tribunale Arbitrale dello Sport ha rigettato il ricorso presentato dalla Docenko contro tale decisione; conseguentemente, anche la Federazione Internazionale Sci ha confermato la propria sospensione."}
{"id": "4319643", "revid": "599013", "url": "https://it.wikipedia.org/wiki?curid=4319643", "title": "William Arjona", "text": "Gioca nel ruolo di palleggiatore nel .\nCarriera.\nLa carriera professionistica di William Arjona inizia nella stagione 1996-97 con la maglia dell'Esporte Clube Uni\u00e3o Suzano, col quale vince subito la Superliga. Dal 1997 al 1999 gioca nell'Unincor Tr\u00eas Cora\u00e7\u00f5es e durante lo stesso periodo fa parte delle selezioni giovanili brasiliane, aggiudicandosi il campionato sudamericano Under-21 nel 1998, venendo anche premiato come miglior palleggiatore, e classificandosi al terzo posto al campionato mondiale Under-21 del 1999. Dal 1999 al 2001 gioca col Club de Regatas Vasco da Gama, vincendo due volte il Campionato Carioca.\nNel 2001-02 torna all'Esporte Clube Uni\u00e3o Suzano. Le due stagioni successive gioca col Santa Caterina Voleybol Clube, nel 2004-05 \u00e8 al Bento V\u00f4lei e la stagione successiva gioca con l'Associa\u00e7\u00e3o On Line de Esportes, vincendo il Campionato Ga\u00facho. Dal 2006 al 2010 gioca per la prima all'estero, con il Club Ciudad de Bol\u00edvar, vincendo quattro volte il campionato argentino ed altrettante volte la coppa nazionale.\nNel 2010-11 torna in Brasile, ingaggiato dall'Associa\u00e7\u00e3o Social e Esportiva Sada, con la quale vince subito il Campionato Mineiro ed esce sconfitto in finale di Superliga contro il Servi\u00e7o Social da Ind\u00fastria SP, ma nonostante la sconfitta viene eletto miglior palleggiatore della competizione. La stagione successiva vince nuovamente il titolo statale e si aggiudica per la seconda volta la Superliga, battendo in finale il Gr\u00eamio Recreativo e Esportivo Reunidas e venendo premiato come MVP della finale e miglior palleggiatore.\nNel corso della stagione 2012-13 vince il terzo titolo statale consecutivo. Partecipa e vince poi al campionato sudamericano per club, che a sua volta lo qualifica per la Coppa del Mondo per club, dove esce sconfitto in finale contro il Trentino Volley, ricevendo in entrambe le occasioni il riconoscimento di miglior palleggiatore; nell'estate 2013 fa il suo esordio con la nazionale brasiliana, con la quale \u00e8 finalista alla World League, per poi vincere la medaglia d'oro al campionato sudamericano. Nella stagione successiva col Cruzeiro vince tutte le competizioni alle quali prende parte, aggiudicandosi il titolo statale, tre campionati mondiali per club, la Coppa del Brasile, il campionato sudamericano per club, con successi anche nell'edizione 2016 e 2017, e il terzo scudetto della sua carriera; con la nazionale vince la medaglia d'argento alla World League 2016 e quella d'oro ai Giochi della XXXI Olimpiade e quella d'argento al campionato mondiale 2018."}
{"id": "4319644", "revid": "104458", "url": "https://it.wikipedia.org/wiki?curid=4319644", "title": "Anastasia Dotsenko", "text": ""}
{"id": "4319647", "revid": "767487", "url": "https://it.wikipedia.org/wiki?curid=4319647", "title": "The Standard Parade", "text": "The Standard Parade \u00e8 un film del 1939 prodotto da Walt Disney. \u00c8 un cortometraggio, parte in live action e parte in animazione, prodotto dalla Disney per la Standard Oil al fine di promuovere una campagna pubblicitaria abbinata dove i personaggi Disney avrebbero presentato i prodotti della compagnia petrolifera.\nTrama.\nUn prologo live action in bianco e nero racconta la storia di come Walt Disney sia arrivato a Hollywood con 300 dollari, venendo respinto da tutti i grandi studi, ma abbia ottenuto grande successo, molti premi e uno studio fiorente. Inizia poi una parte animata e a colori, dove i personaggi Disney fanno una parata per pubblicizzare la Standard Oil. Topolino guida la parata, Minni porta una bandiera e i Sette Nani che trasportano le lettere della parola \"STANDARD\" (Cucciolo si blocca con le ultime due). La parata continua con Paperino, Pluto, Pippo, i tre porcellini ed Ezechiele Lupo, ognuno dei quali esibisce un cartello.\nEdizioni home video.\nDVD.\nIl cortometraggio \u00e8 incluso come Easter egg nel DVD \"Walt Disney Treasures: Topolino star a colori - Vol. 2\", in inglese con sottotitoli."}
{"id": "4319668", "revid": "287204", "url": "https://it.wikipedia.org/wiki?curid=4319668", "title": "Coven (disambigua)", "text": ""}
{"id": "4319672", "revid": "339392", "url": "https://it.wikipedia.org/wiki?curid=4319672", "title": "Estadi Ol\u00edmpic Llu\u00eds Companys", "text": ""}
{"id": "4319673", "revid": "743418", "url": "https://it.wikipedia.org/wiki?curid=4319673", "title": "4 UMa", "text": ""}
{"id": "4319674", "revid": "743418", "url": "https://it.wikipedia.org/wiki?curid=4319674", "title": "4 UMa b", "text": ""}
{"id": "4319675", "revid": "743418", "url": "https://it.wikipedia.org/wiki?curid=4319675", "title": "7 CMa", "text": ""}
{"id": "4319676", "revid": "111325", "url": "https://it.wikipedia.org/wiki?curid=4319676", "title": "Kodak Theatre", "text": ""}
{"id": "4319677", "revid": "54580769", "url": "https://it.wikipedia.org/wiki?curid=4319677", "title": "Mauro Corvino", "text": ""}
{"id": "4319678", "revid": "743418", "url": "https://it.wikipedia.org/wiki?curid=4319678", "title": "14 And", "text": ""}
{"id": "4319679", "revid": "743418", "url": "https://it.wikipedia.org/wiki?curid=4319679", "title": "14 Her", "text": ""}
{"id": "4319680", "revid": "743418", "url": "https://it.wikipedia.org/wiki?curid=4319680", "title": "14 Her b", "text": ""}
{"id": "4319681", "revid": "743418", "url": "https://it.wikipedia.org/wiki?curid=4319681", "title": "16 Cyg B", "text": ""}
{"id": "4319682", "revid": "339392", "url": "https://it.wikipedia.org/wiki?curid=4319682", "title": "16 Cyg B b", "text": ""}
{"id": "4319683", "revid": "486946", "url": "https://it.wikipedia.org/wiki?curid=4319683", "title": "30 Ari B", "text": ""}
{"id": "4319684", "revid": "743418", "url": "https://it.wikipedia.org/wiki?curid=4319684", "title": "47 UMa", "text": ""}
{"id": "4319685", "revid": "743418", "url": "https://it.wikipedia.org/wiki?curid=4319685", "title": "47 UMa b", "text": ""}
{"id": "4319686", "revid": "743418", "url": "https://it.wikipedia.org/wiki?curid=4319686", "title": "47 UMa c", "text": ""}
{"id": "4319687", "revid": "743418", "url": "https://it.wikipedia.org/wiki?curid=4319687", "title": "51 Peg", "text": ""}
{"id": "4319688", "revid": "743418", "url": "https://it.wikipedia.org/wiki?curid=4319688", "title": "51 Peg b", "text": ""}
{"id": "4319689", "revid": "743418", "url": "https://it.wikipedia.org/wiki?curid=4319689", "title": "61 Vir", "text": ""}
{"id": "4319690", "revid": "743418", "url": "https://it.wikipedia.org/wiki?curid=4319690", "title": "61 Vir b", "text": ""}
{"id": "4319691", "revid": "743418", "url": "https://it.wikipedia.org/wiki?curid=4319691", "title": "61 Vir c", "text": ""}
{"id": "4319693", "revid": "743418", "url": "https://it.wikipedia.org/wiki?curid=4319693", "title": "61 Vir d", "text": ""}
{"id": "4319694", "revid": "785863", "url": "https://it.wikipedia.org/wiki?curid=4319694", "title": "Enzo Santaniello", "text": " \u00c8 fratello minore della collega Simonetta, con cui ha recitato ne \"I quattro dell'Ave Maria\" e \"C'era una volta il West\" (in entrambi i casi interpretano a loro volta due fratelli)."}
{"id": "4319695", "revid": "743418", "url": "https://it.wikipedia.org/wiki?curid=4319695", "title": "70 Vir", "text": ""}
{"id": "4319696", "revid": "743418", "url": "https://it.wikipedia.org/wiki?curid=4319696", "title": "70 Vir b", "text": ""}
{"id": "4319697", "revid": "743418", "url": "https://it.wikipedia.org/wiki?curid=4319697", "title": "75 Cet", "text": ""}
{"id": "4319698", "revid": "743418", "url": "https://it.wikipedia.org/wiki?curid=4319698", "title": "81 Cet", "text": ""}
{"id": "4319700", "revid": "743418", "url": "https://it.wikipedia.org/wiki?curid=4319700", "title": "91 Aqr", "text": ""}
{"id": "4319701", "revid": "743418", "url": "https://it.wikipedia.org/wiki?curid=4319701", "title": "AB Pic", "text": ""}
{"id": "4319702", "revid": "743418", "url": "https://it.wikipedia.org/wiki?curid=4319702", "title": "AB Pic b", "text": ""}
{"id": "4319703", "revid": "124123", "url": "https://it.wikipedia.org/wiki?curid=4319703", "title": "Mauro e Andrea", "text": "Mauro e Andrea sono un duo di conduttori radiofonici italiani, composto da \nBiografia.\nMauro e Andrea si conoscono tra i banchi di scuola e il 12 settembre del 2003 debuttano su Radio Primarete, emittente radiofonica casertana. Successivamente lavorano in altre radio della loro regione come Radio Crc e Radio Marte.\nIl 4 giugno 2011 entrano a far parte di Radio Deejay.\nDal settembre 2011 conducono \"AM - Una Splendida Giornata\" dalle 20 alle 22 fino al mese di dicembre. Nella stagione 2011/2012 conducono inoltre il programma sportivo \"Deejay Sport Village\", che nel luglio del 2012 ha seguito, con interviste ed approfondimenti, la preparazione degli atleti italiani presenti a Londra 2012. Nello stesso mese hanno inoltre seguito in diretta per Radio Deejay la partita della finale degli Europei di Calcio 2012, mentre per tutta l'estate hanno coperto la fascia del mattino dell'emittente.\nDa settembre 2012 conducono \"Benvenuti al sud\" ogni domenica dalle 15 alle 18, il contenitore domenicale di Radio Deejay dove, oltre agli aggiornamenti delle partite del campionato di calcio di Serie A, c'\u00e8 il quiz di cultura generale \"Trivial Deejay\".\nA partire dal 12 gennaio 2013, conducono anche la fascia pomeridiana del sabato, andando in onda con \"Weejay\". Per l'occasione, anche il programma domenicale cambia denominazione e riprende quella dello storico contenitore del weekend di Radio Deejay.\nDall'8 gennaio 2014 lasciano \"Weejay\" per approdare nel palinsesto giornaliero di Radio Deejay conducendo \"Dee Notte Fonda\" nella fascia notturna compresa tra l'1 e le 4 del mattino. Nonostante gli ottimi ascolti, tuttavia, la trasmissione non \u00e8 stata confermata per la stagione 2015/2016, e i conduttori non rinnovano il contratto con la radio."}
{"id": "4319707", "revid": "743418", "url": "https://it.wikipedia.org/wiki?curid=4319707", "title": "GJ 176", "text": ""}
{"id": "4319708", "revid": "743418", "url": "https://it.wikipedia.org/wiki?curid=4319708", "title": "GJ 176 b", "text": ""}
{"id": "4319709", "revid": "743418", "url": "https://it.wikipedia.org/wiki?curid=4319709", "title": "GJ 667C", "text": ""}
{"id": "4319710", "revid": "743418", "url": "https://it.wikipedia.org/wiki?curid=4319710", "title": "GJ 667 C", "text": ""}
{"id": "4319711", "revid": "339392", "url": "https://it.wikipedia.org/wiki?curid=4319711", "title": "GJ 667 C b", "text": ""}
{"id": "4319712", "revid": "339392", "url": "https://it.wikipedia.org/wiki?curid=4319712", "title": "GJ 667 C c", "text": ""}
{"id": "4319713", "revid": "743418", "url": "https://it.wikipedia.org/wiki?curid=4319713", "title": "GJ 832", "text": ""}
{"id": "4319714", "revid": "743418", "url": "https://it.wikipedia.org/wiki?curid=4319714", "title": "Gl 86", "text": ""}
{"id": "4319715", "revid": "486946", "url": "https://it.wikipedia.org/wiki?curid=4319715", "title": "Gl 86 b", "text": ""}
{"id": "4319716", "revid": "743418", "url": "https://it.wikipedia.org/wiki?curid=4319716", "title": "Gl 163", "text": ""}
{"id": "4319717", "revid": "743418", "url": "https://it.wikipedia.org/wiki?curid=4319717", "title": "Gl 163 c", "text": ""}
{"id": "4319728", "revid": "647919", "url": "https://it.wikipedia.org/wiki?curid=4319728", "title": "St John Fisher Catholic High School (Peterborough)", "text": ""}
{"id": "4319729", "revid": "738436", "url": "https://it.wikipedia.org/wiki?curid=4319729", "title": "Qadosh BarukhHu", "text": ""}
{"id": "4319731", "revid": "1851848", "url": "https://it.wikipedia.org/wiki?curid=4319731", "title": "Algiso Toscani", "text": "Biografia.\nDurante la Seconda Guerra Mondiale ha fatto parte delle formazioni partigiane combattenti sull'Appennino parmense, rimanendo poi nei ranghi del'ANPI di Salsomaggiore Terme fino alla morte.\nAnche il fratello Corrado \u00e8 stato calciatore, mentre il figlio Italo ha giocato come centrocampista nel , negli anni Settanta.\nCaratteristiche tecniche.\nCentravanti agile e scattante, era dotato di un tiro molto potente.\nCarriera.\nCresce nel , entrando nelle giovanili del club rossoblu nel 1936 dopo essere stato notato dall'allenatore Felsner durante il ritiro precampionato dei rossobl\u00f9 a Salsomaggiore. Con la formazione juniores vince il Torneo internazionale Ragazzi, realizzando una quaterna in semifinale e la rete decisiva nella finale contro il Servette a Strasburgo, ed esordisce in prima squadra il 24 dicembre 1939, nella partita di Coppa Italia vinta per 3-1 contro il , realizzando anche un gol. Rimane la sua unica apparizione con i felsinei, a causa della presenza nel suo stesso ruolo di H\u00e9ctor Puricelli e di un serio infortunio al menisco.\nNel 1943 viene ceduto in prestito al Fidenza, con cui disputa il Campionato Alta Italia 1944. Terminata la guerra passa in prestito al Parma; a fine stagione, rientrato al Bologna, ottiene di poter lasciare i rossoblu e si trasferisce al , nonostante l'iniziale riluttanza ad accettare il trasferimento. Disputa con gli abruzzesi due campionati di Serie B per un totale di 50 presenze e 19 gol.\nNel 1948 torna al Parma dove gioca per un altro anno in Serie B per un totale di 33 presenze ed 8 reti, prima di chiudere la carriera nel Salsomaggiore, di cui \u00e8 anche allenatore. Per diversi anni ha allenato anche la Societ\u00e0 Sportiva Francani, squadra giovanile di Salsomaggiore."}
{"id": "4319732", "revid": "599013", "url": "https://it.wikipedia.org/wiki?curid=4319732", "title": "Alfredo De Angelis", "text": "Carriera.\nDebutta in Serie C con il Pescara, con cui raggiunge la promozione in Serie B al termine della stagione 1940-1941. Con gli abruzzesi debutta tra i cadetti nel campionato 1941-1942 giocando in Serie B per due stagioni prima della seconda guerra mondiale.\nNel dopoguerra sempre con il Pescara disputa 16 partite nel campionato di Serie A-B mista Centro-Sud 1945-1946, ed i successivi tre campionati di Serie B fino al 1949.\nConta complessivamente 154 presenze e 6 reti nei cinque campionati cadetti disputati.\nMuore nella sua citt\u00e0 natale il 10 ottobre 2004 all'et\u00e0 di 86 anni."}
{"id": "4319739", "revid": "399", "url": "https://it.wikipedia.org/wiki?curid=4319739", "title": "St John Fisher Catholic High School", "text": ""}
{"id": "4319752", "revid": "46291", "url": "https://it.wikipedia.org/wiki?curid=4319752", "title": "Euphorbia pithyusa", "text": "L'euforbia delle Baleari (Euphorbia pithyusa ) \u00e8 una pianta della famiglia delle Euphorbiaceae, diffusa nel bacino del Mediterraneo centro-occidentale.\nDistribuzione e habitat.\nL'areale di \"E. pithyusa\" si estende nella parte centro-occidentale del bacino del Mediterraneo: oltre che nelle isole Baleari, la specie \u00e8 presente in Francia (compresa la Corsica), Italia, Marocco, Algeria e Libia.In Italia la sua presenza \u00e8 limitata a Sardegna, Sicilia, Toscana e Liguria.\nIl suo habitat tipico sono le dune sabbiose e le aree costiere rocciose, ma vegeta anche nei pascoli montani.\nTassonomia.\nSono state descritte le seguenti sottospecie:"}
{"id": "4319753", "revid": "767487", "url": "https://it.wikipedia.org/wiki?curid=4319753", "title": "K\u0101rlis \u0160mits", "text": "Carriera.\nClub.\nNel periodo in cui ha giocato in nazionale militava nel JKS Riga.\nNazionale.\nHa preso parte alla prima storica partita della sua nazionale disputata il 24 settembre 1922 contro l'Estonia; fu quella l'unica gara disputata con la propria nazionale."}
{"id": "4319755", "revid": "767487", "url": "https://it.wikipedia.org/wiki?curid=4319755", "title": "Preadamitismo", "text": ""}
{"id": "4319756", "revid": "767487", "url": "https://it.wikipedia.org/wiki?curid=4319756", "title": "Hermanis Saltups", "text": "Carriera.\nClub.\nNel periodo in cui ha giocato in nazionale militava nel \u0136eizarme\u017es.\nNazionale.\nHa preso parte alla prima storica partita della sua nazionale disputata il 24 settembre 1922 contro l'Estonia; fu quella l'unica gara disputata con la propria nazionale."}
{"id": "4319757", "revid": "124872127", "url": "https://it.wikipedia.org/wiki?curid=4319757", "title": "M\u0101rti\u0146\u0161 Zem\u012btis", "text": "Carriera.\nClub.\nNel periodo in cui ha giocato in nazionale militava nel JKS Riga.\nNazionale.\nHa preso parte alla prima storica partita della sua nazionale disputata il 24 settembre 1922 contro l'Estonia; fu quella l'unica gara disputata con la propria nazionale."}
{"id": "4319761", "revid": "1543377", "url": "https://it.wikipedia.org/wiki?curid=4319761", "title": "Celgene", "text": "Celgene \u00e8 una societ\u00e0 biofarmaceutica americana, con sede centrale a Summit, nel New Jersey, e attivit\u00e0 in diversi paesi. \u00c8 completamente integrata: scopre, sviluppa e commercializza farmaci per il cancro e i disturbi infiammatori. Il prodotto principale dell'azienda \u00e8 Revlimid (lenalidomide), in associazione con desametasone per il trattamento di pazienti affetti da mieloma multiplo.\nLa societ\u00e0 \u00e8 stata acquisita da Bristol-Myers Squibb nel 2019. \u00c8 quotata al NASDAQ\nStoria.\nNel 1986 Celgene, originariamente un'unit\u00e0 della Celanese Corporation, \u00e8 scorporata come societ\u00e0 indipendente in seguito alla fusione della Celanese Corporation con la statunitense Hoechst Corporation.\nNell'agosto 2000 Celgene acquisisce Signal Pharmaceuticals, una societ\u00e0 privata che ricerca e sviluppa prodotti farmaceutici che regolano i geni correlati alla malattia. Da allora Signal Pharmaceuticals, interamente controllata, opera come Celgene Research San Diego. Nel dicembre 2002 Celgene rileva Anthrogenesis, un'azienda privata di bioterapie del New Jersey che sta sviluppando la tecnologia per il recupero delle cellule staminali dai tessuti della placenta dopo il completamento di gravidanze a pieno termine. Da allora Anthrogenesis opera come Celgene Cellular Therapeutics.\nNel 2006 Celgene certifica la specializzazione McKesson, una farmacia specializzata, come uno dei gruppi selezionati di farmacie del programma RevAssist per lanciare lenalidomide (nome commerciale Revlimid). Come specialit\u00e0 medicinale, la lenalidomide richiede un trattamento speciale ed \u00e8 quindi disponibile solo attraverso il programma RevAssist, una rete di distribuzione unica che impiega solo farmacie specializzate e certificate.\nNel marzo 2008 Celgene compra Pharmion Corporation per 2,9 miliardi di dollari. Nel dicembre 2009 acquisisce Gloucester Pharmaceuticals. Nel giugno 2010 rileva e incorpora Abraxis BioScience Inc. Nel gennaio 2012 rileva Avila Therapeutics, societ\u00e0 privata di biotecnologie, per 350 milioni di dollari in contanti. Nel 2013 Celgene \u00e8, secondo Forbes Magazine, la societ\u00e0 numero 2 con una capitalizzazione di 67 miliardi di dollari e un apprezzamento delle azioni del 107%.\nNel 2014 Celgene e OncoMed Pharmaceuticals stipulano un accordo di sviluppo terapeutico per le cellule staminali del cancro comprendente demcizumab e cinque altri prodotti biologici di OncoMed. Sempre nel 2014 viene firmato un altro accordo di collaborazione con Sutro Biopharma per scoprire e sviluppare anticorpi multispecifici nel campo dell'immunoglobulina. Nell'aprile 2015 Celgene inizia una collaborazione con Astrazeneca del valore di 450 milioni di dollari, studiando il loro farmaco antidoping di fase III MEDI4736. Sempre nello stesso mese Celgene rileva Quanticel per un massimo di 485 milioni di dollari finalizzato a migliorare la loro pipeline di farmaci antitumorali. Nel giugno 2015 Celgene annuncia di aver acquisito il portafoglio di Lyceras RORgamma per 105 milionidi dollari e di continuare a sviluppare il suo composto in piombo di fase I LYC-30937 per il trattamento della malattia infiammatoria intestinale. Nel luglio 2015 la societ\u00e0 acquisisce Receptos per 7,2 miliardi di dollari per rafforzare il proprio settore immunologico.\nNel maggio 2016 Celgene avvia una partnership con Agios Pharmaceuticals, sviluppando terapie immuno-oncologiche metaboliche. In ottobre acquisisce EngMab AG per 600 milioni di dollari.\nNel gennaio 2017 rileva Delinia per 775 milioni di dollari, aumentando cos\u00ec le offerte di terapia autoimmune della societ\u00e0.\nNel gennaio 2018 Celgene rileva dapprima Impact Biomedicines per 7 miliardi di dollari, aggiungendo cos\u00ec fedratinib, un inibitore della chinasi con potenziale trattamento della mielofibrosi e successivamente Juno Therapeutics per 9 miliardi di dollari.\nIl 3 gennaio 2019 la societ\u00e0 \u00e8 acquisita da Bristol-Myers Squibb per un valore di 74 miliardi di dollari, parte in azioni (ultima seduta di BMS a 52,43 dollari) e parte cash (50 dollari per ciascun titolo). Con la transazione, tra le pi\u00f9 grandi nel settore farmaceutico, nasce un leader nei trattamenti contro il cancro e le malattie immunologiche. Gli azionisti Bristol-Myers Squibb avranno circa il 69% del capitale, quelli di Celgene circa il 31%.\nStruttura.\nLa societ\u00e0 conta tre centri di ricerca: due negli Stati Uniti (Summit in New Jersey e San Diego in California) e uno in Spagna a Siviglia (Celgene Institute of Translational Research Europe - CITRE)."}
{"id": "4319773", "revid": "599013", "url": "https://it.wikipedia.org/wiki?curid=4319773", "title": "K\u0101rlis Bone", "text": "Carriera.\nClub.\nNel periodo in cui ha giocato in nazionale militava prima nel JKS R\u012bga e in seguito nell'RFK Riga.\nNazionale.\nHa preso parte alla prima storica partita della sua nazionale disputata il 24 settembre 1922 contro l'Estonia.\nHa inoltre disputato, da capitano, i giochi olimpici di Parigi 1924.\nIn totale ha disputato 4 incontri con la sua nazionale, senza mettere a segno reti."}
{"id": "4319774", "revid": "112764174", "url": "https://it.wikipedia.org/wiki?curid=4319774", "title": "Thorakion", "text": "Thorakion (in greco \u03b8\u03c9\u03c1\u03ac\u03ba\u03b9\u03bf\u03bd) \u00e8 un indumento, una sciarpa, a forma di scudo e tempestato di pietre preziose, portato alla cintura dalle imperatrici bizantine.\nRisalente all'epoca tardoantica, si diffuse a Bisanzio soltanto tra il X e l'XI secolo . \u00c8 considerato \"tratto immancabile nel costume dell'imperatrice sin dalle prime raffigurazioni post-iconoclastiche\".\nIl termine \"thorakion\" dovrebbe essere sinonimo di \"sagh\u00edon\" (in greco \u03c3\u03b1\u03b3\u03af\u03bf\u03bd), che, come riportato nel \"De Caerimoniis\" di Costantino Porfirogenito, era indossato dagli imperatori nel corso delle uscite ufficiali dal palazzo."}
{"id": "4319779", "revid": "815534", "url": "https://it.wikipedia.org/wiki?curid=4319779", "title": "Repubblica di Siena ritirata in Montalcino", "text": ""}
{"id": "4319781", "revid": "2034231", "url": "https://it.wikipedia.org/wiki?curid=4319781", "title": "Aptamero", "text": "Gli aptameri sono acidi nucleici aventi la propriet\u00e0 di legarsi ad una molecola o ad una proteina.\nI primi aptameri sono stati isolati all'inizio degli anni '90, nei laboratori di Jack W. Szostak e Larry Gold.\nLa tecnica utilizzata \u00e8 stata soprannominata SELEX. Si tratta di una tecnica che permette di selezionare, all'interno di una grande quantit\u00e0 di acidi nucleici aventi diverse sequenze, gli acidi nucleici che si legano alla molecola desiderata. Una volta selezionati, le sequenze \"vincitrici\" vengono amplificate, di solito a livello di DNA, mediante PCR. Attraverso diversi cicli di selezione e amplificazione, gli aptameri dalle propriet\u00e0 desiderate vengono isolati.\nFino al 2011, tutti gli aptameri conosciuti erano formati da RNA o DNA, dato che solamente sequenze di DNA o RNA potevano essere amplificate con tecniche note di biologia molecolare. Nel 2011, lo sviluppo di enzimi che permettono di copiare sequenze di acidi nucleici artificiali hanno permesso lo sviluppo di aptameri costituiti da acido treonucleico (TNA) e HNA (\"hexose nucleic acid\")."}
{"id": "4319783", "revid": "834", "url": "https://it.wikipedia.org/wiki?curid=4319783", "title": "Jackson Hole (Wyoming)", "text": ""}
{"id": "4319793", "revid": "671029", "url": "https://it.wikipedia.org/wiki?curid=4319793", "title": "Bryne Fotballklubb 2012", "text": "Questa voce raccoglie le informazioni riguardanti il Bryne Fotballklubb nelle competizioni ufficiali della stagione 2012.\nStagione.\nIl Bryne chiuse la stagione al 10\u00ba posto in classifica. L'avventura nella Coppa di Norvegia 2012 termin\u00f2 invece al secondo turno, con l'eliminazione per mano dello \u00c5sane. I calciatori pi\u00f9 utilizzati in stagione furono Anders Kristiansen e Vegar Landro, entrambi con 32 presenze (30 in campionato e 2 in coppa), mentre il miglior marcatore assoluto fu Kai Risholt, con 7 reti (tutte in campionato). Il 10 settembre 2012 ci fu l'avvicendamento in panchina tra Tommy Bergersen e Gaute Larsen.\nMaglie e sponsor.\nLo sponsor tecnico per la stagione 2012 fu Umbro, mentre lo sponsor ufficiale fu Jadarhus. La divisa casalinga era composta da una maglietta rossa con maniche bianche, pantaloncini e calzettoni bianchi. Quella da trasferta era invece totalmente nera."}
{"id": "4319798", "revid": "729019", "url": "https://it.wikipedia.org/wiki?curid=4319798", "title": "Battaglia di Mesilla", "text": "La battaglia di Mesilla, combattuta nel luglio 1861, \u00e8 stato un episodio della guerra di secessione americana durante la quale i confederati sconfissero le forze dell'Unione nei pressi di Mesilla (nell'attuale stato del Nuovo Messico).\nContesto.\nA seguito della secessione del Texas del febbraio 1861, un battaglione di fucilieri texani sotto il comando del tenente colonnello John R. Baylor venne inviato ad occupare le fortezze situate lungo la frontiera texana che erano state abbandonate dall'esercito nordista.\nIl colonnello Earl Van Dorn, comandante delle forze sudiste in Texas, concesse inoltre a Baylor di avanzare nel Nuovo Messico e attaccare le fortezze dell'Unione lungo il Rio Grande.\nNella notte del 23 luglio 1861 Baylor arriv\u00f2 a Mesilla e si prepar\u00f2 per lanciare un attacco a sorpresa. Un disertore confederato per\u00f2 inform\u00f2 il comandante di Fort Fillmore, il maggiore Isaac Lynde del piano. Il 25 luglio Lynde decise dunque di lasciare a guardia del forte un piccolo contingente e di guidare 380 uomini verso Baylor per scacciarlo dal villaggio.\nLa battaglia.\nLynde chiese a Baylor di arrendersi e quando questi rifiut\u00f2 apr\u00ec il fuoco e ordin\u00f2 un attacco. L'offensiva nordista venne per\u00f2 respinta e Lynde fu costretto a ritirarsi nel forte.\nAl tramonto Baylor, ottenuto rinforzi, si prepar\u00f2 ad attaccare e Lynde dovette abbandonare il forte non prima di aver distrutto le munizioni e i viveri che vi erano depositati.\nLynde attraverso le Organ Mountains trov\u00f2 riparo a Fort Stanton.\nConseguenze.\nIl 1\u00ba agosto 1861, a seguito della vittoria a Mesilla, Baylor proclam\u00f2 la creazione del Territorio del Nuovo Messico a sud del 34\u00ba parallelo nord. Baylor si autonomin\u00f2 governatore militare del nuovo territorio e stabil\u00ec la legge marziale."}
{"id": "4319800", "revid": "287204", "url": "https://it.wikipedia.org/wiki?curid=4319800", "title": "Isaac La Peyr\u00e8re", "text": "Vita e opere.\nAppartenente a una famiglia ugonotta fece parte della cerchia del principe di Cond\u00e9 suo protettore che lo salv\u00f2 annullando il suo arresto per l'accusa di eresia mentre si trovava al suo servizio nei Paesi Bassi spagnoli. Su consiglio del principe, La Peyr\u00e8re corse a Roma dal papa per invocarne il perdono rinnegando le sue convinzioni preadamitiche e convertendosi al cattolicesimo (1657). Sembra che in realt\u00e0 le accuse contro di lui fossero un espediente per spaventarlo e per indurlo alla conversione. Entrato nel piccolo seminario oratoriano di Notre-Dame de Vertus a Aubervilliers, vi rimase sino al termine della sua vita continuando ad avanzare le sue teorie sui preadamiti. I superiori del convento non lo ostacolavano apertamente riproponendosi di bruciare i suoi scritti dopo la sua morte.\nUn epitaffio, composto forse da Mathurin Veyssi\u00e8re de La Croze, ironizza sulle sue facili conversioni:\n&lt;poem&gt;&lt;/poem&gt;\nNel 1643 La Peyr\u00e8re compone l'opera \"Du rappel des Juifs\" (\"Il richiamo dei Giudei\") dove sostiene che gli Ebrei dall'iniziale condizione di figli adottivi di Dio furono poi ripudiati per aver fatto condannare e uccidere Ges\u00f9. Tuttavia sarebbe comparso un nuovo messia, un re francese, che li avrebbe riaccolti nel seno della Chiesa cristiana: in previsione di questo ritorno occorreva semplificare la dottrina cristiana togliendo dalla dogmatica tutto ci\u00f2 che potesse ostacolare il loro rientro.\nLe teorie di La Peyr\u00e8re suscitarono grandi polemiche in occasione della pubblicazione nello stesso anno 1655 degli scritti \"Praeadamitae sive Exercitatio super Versibus duodecimo, decimotertio, et decimoquarto, capitis quinti, Epistolae D. Pauli ad Romanos, quibus inducuntur Primi Homines ante Adamum conditi\" (I preadamiti, ovvero Esercitazione sui versetti dodicesimo, tredicesimo e quattordicesimo del capitolo quinto dell'Epistola ai Romani del divino Paolo, versetti nei quali si introducono i primi uomini creati prima di Adamo) e \"Systema theologicum ex Praeadamitarum hypothesi\".\nIn queste opere, pubblicate anonime, in base all'esegesi dei versetti 12-14 del quinto capitolo dell\"Epistola ai Romani\" si poneva il problema dell'origine della specie umana risolvendolo nel senso che questa non discendesse direttamente da Adamo, capostipite dei soli ebrei. Quindi l'umanit\u00e0 non era contaminata del peccato originale e non vi era un unico centro d'origine di tutta l'umanit\u00e0 cos\u00ec come faceva anche supporre l'esistenza dei nuovi popoli americani che non risultavano citati nella Bibbia. Nasceva quindi quella ipotesi preadamitica considerata anticipatrice del posteriore poligenismo.\nNel 1656, dopo essere stato arrestato e detenuto a Bruxelles, gli venne consigliato di convertirsi, come fece l'11 marzo 1657 davanti al Papa Alessandro VII. L'anno seguente giustific\u00f2 la propria conversione al cattolicesimo con l'opuscolo \"Lettre de la Peyr\u00e8re \u00e0 Philotime\".\nNel 1670 discusse le proprie teorie con il biblista francese Richard Simon, ricevuto in un monastero degli Oratoriani dove si era ritirato come fratello laico. Attraverso i contatti che aveva avuto con Claudius Salmasius, Ugo Grozio e Ole Worm, si pu\u00f2 dire che ebbe un'influenza postuma sull'Illuminismo europeo. Il suo lavoro colp\u00ec anche il filosofo Baruch Spinoza."}
{"id": "4319817", "revid": "717966", "url": "https://it.wikipedia.org/wiki?curid=4319817", "title": "San Paolo e il giudaismo", "text": ""}
{"id": "4319818", "revid": "506294", "url": "https://it.wikipedia.org/wiki?curid=4319818", "title": "Yury Tynyanov", "text": ""}
{"id": "4319819", "revid": "506294", "url": "https://it.wikipedia.org/wiki?curid=4319819", "title": "Jurij Tynjanov", "text": ""}
{"id": "4319820", "revid": "506294", "url": "https://it.wikipedia.org/wiki?curid=4319820", "title": "Jurij Tynianov", "text": ""}
{"id": "4319821", "revid": "767487", "url": "https://it.wikipedia.org/wiki?curid=4319821", "title": "Jader Fornari", "text": ""}
{"id": "4319822", "revid": "287204", "url": "https://it.wikipedia.org/wiki?curid=4319822", "title": "Jurij Nikolaevic Tynjanov", "text": ""}
{"id": "4319835", "revid": "767487", "url": "https://it.wikipedia.org/wiki?curid=4319835", "title": "Fausto Brancolini", "text": "Carriera.\nPortiere di ridotta statura, che faceva dell'agilit\u00e0 il suo punto di forza, divenne titolare del nel 1920, al ritiro del suo predecessore Ettore Borgetti. Da quel momento, fino al 1928, fu il portiere titolare dei canarini per otto stagioni di massima serie; rimase in forza al Modena fino al 1930, quando fu posto in lista di trasferimento."}
{"id": "4319839", "revid": "76963", "url": "https://it.wikipedia.org/wiki?curid=4319839", "title": "William Montagu, V duca di Manchester", "text": "Biografia.\nEra il figlio maggiore di George Montagu, IV duca di Manchester, e di sua moglie lady Elizabeth, figlia di Sir James Dashwood, II Baronetto. Studi\u00f2 a Harrow.\nEntr\u00f2 nell'esercito, raggiungendo il grado di colonnello nel 1794.\nCarriera politica.\nFu governatore della Giamaica (1808-1827). La capitale Mandeville, venne chiamata in onore di suo figlio, il visconte Mandeville.\nAl suo ritorno in Inghilterra, fu Ministro delle Poste tra il 1827 e il 1830 (succedendo a suo fratello pi\u00f9 giovane Lord Frederick Montagu). \u00c8 stato anche Lord Luogotenente di Huntingdonshire tra il 1793 e il 1841.\nMatrimonio.\nIl 7 ottobre 1793, spos\u00f2 Lady Susan, terza figlia di Alexander Gordon, IV duca di Gordon. Ebbero otto figli:\nUltimi anni e morte.\nLa duchessa caus\u00f2 uno scandalo sociale quando fugg\u00ec con uno dei suoi valletti. Mor\u00ec a Eaton, Edimburgo, nell'agosto 1828, a 54 anni. Egli le sopravvisse quindici anni e mor\u00ec a Roma, nel marzo del 1843, all'et\u00e0 di 71 anni.\nCollegamenti esterni.\nWilliam Montagu, V duca di Manchester thepeerage.com."}
{"id": "4319840", "revid": "1305772", "url": "https://it.wikipedia.org/wiki?curid=4319840", "title": "Bonze Adventure", "text": "Bonze Adventure, in originale , \u00e8 un gioco platform sviluppato e pubblicato da Taito nel 1988 in versione arcade. Si impersona un piccolo monaco buddista armato di piccole bolle colorate. Contiene molti riferimenti alla mitologia giapponese e allo Shintoismo, infatti alcuni personaggi da sconfiggere sono: Kappa, Oni e Tsukumogami. \nStoria.\nEmma, il re degli inferi, \u00e8 impazzito ed ha portato il suo dominio nel caos.\nSolo il monaco buddista Kackremboh pu\u00f2 risolvere il problema. La missione \u00e8 di sbarazzarsi dello spirito maligno di Emma e annientare tutti i suoi seguaci. Alla fine dopo aver sconfitto Emma, apparir\u00e0 Buddha che dir\u00e0: \"Hai fatto molto bene, Emma il re \u00e8 rinsavito e l'ordine degli inferi \u00e8 stato restaurato. Ora posso tornare a dormire in pace. Faresti meglio a tornare al tuo mondo, addio Kackremboh figlio del drago divino\".\nModalit\u00e0 di gioco.\nL'azione si svolge su sette livelli abbastanza vasti, e il monaco ha come arma a disposizione delle bolle colorate a potenza incrementabile. Le bolle rosse hanno effetto di fuoco, quelle blu di acqua, le verdi di terra e le viola del fulmine; ogni nemico \u00e8 pi\u00f9 sensibile ai colpi del colore delle bolle rispetto alla sua tipologia. Si ha un tempo limite per ogni livello, rappresentato da dieci candele che si spengono un po' alla volta. In questo videogame, rispetto al trend dell'epoca, non ci sono i classici boss di fine livello tranne che per il primo in cui si affronta un Oni e la fine dove si trover\u00e0 la malvagia Emma. In alcuni casi si pu\u00f2 raccogliere un bonus, una statua di una divinit\u00e0, che dona l'invincibilit\u00e0 temporanea (una barriera appare sul monaco).\nLivelli.\nDi seguito sono elencati i sette livelli del videogioco."}
{"id": "4319846", "revid": "1935652", "url": "https://it.wikipedia.org/wiki?curid=4319846", "title": "Pier Giuliano Tiddia", "text": "Biografia.\nNasce a Cagliari, citt\u00e0 capoluogo di provincia e sede arcivescovile, il 13 giugno 1929. \u00c8 cugino dell'ex calciatore e allenatore Mario Tiddia.\nFormazione e ministero presbiterale.\nIl 16 luglio 1950 \u00e8 ordinato suddiacono, il 29 giugno 1951 diacono e il 16 dicembre seguente presbitero dall'arcivescovo Paolo Botto.\nIl 13 gennaio 1952, sacerdote da meno di un mese, investito da un'auto viene ricoverato in coma all'Ospedale civile di Cagliari. In uno dei quattro giorni trascorsi tra la vita e la morte, don Tiddia riceve la visita di fra Nicola da Gesturi, oggi beato, che con poche parole restituisce la speranza ai genitori del futuro arcivescovo dicendo: \u00abState tranquilli perch\u00e9 dovr\u00e0 fare molto nella vita\u00bb.\nDal 1966 al 1971 \u00e8 rettore del Seminario arcivescovile di Cagliari.\nMinistero episcopale.\nIl 24 dicembre 1974 \u00e8 nominato vescovo ausiliare di Cagliari, titolare di Minturno. Il 2 febbraio 1975 \u00e8 consacrato vescovo dal cardinale Sebastiano Baggio, essendo coconsacranti principali gli arcivescovi Giuseppe Bonfiglioli e Paolo Carta.\nIl 30 novembre 1985 \u00e8 nominato arcivescovo metropolita di Oristano.\nIl 22 aprile 2006 papa Benedetto XVI accetta la sua rinuncia al governo pastorale dell'arcidiocesi arborense in conformit\u00e0 al can. 401 \u00a7 1 del Codice di diritto canonico; gli succede Ignazio Sanna, del clero di Nuoro. Rimane amministratore apostolico dell'arcidiocesi fino all'ingresso del suo successore, avvenuto il 25 giugno seguente. Divenuto emerito si ritira nella citt\u00e0 di Cagliari.\nIl 12 marzo 2018 presso la basilica santuario di Nostra Signora di Bonaria a Cagliari, alla presenza della delegazione del Cagliari Calcio celebra la messa in suffragio di Davide Astori, con cui aveva un forte legame umano e spirituale. Concelebranti, tra gli altri, anche l'arcivescovo metropolita di Cagliari Arrigo Miglio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4319850", "revid": "767487", "url": "https://it.wikipedia.org/wiki?curid=4319850", "title": "Bico Pelentir", "text": "Biografia.\nHa due fratelli giocatori di calcio a 5: Gilmar (classe 1981) e Nelson (classe 1982). I tre hanno giocato insieme nel Marcianise nella stagione 2005-06."}
{"id": "4319854", "revid": "767487", "url": "https://it.wikipedia.org/wiki?curid=4319854", "title": "Fernando Tassi", "text": "Carriera.\nTerzino del Modena per la stagione 1919-1920, pass\u00f2 al Sassuolo di cui fu uno dei fondatori prima di tornare in maglia gialloblu per chiudere la carriera tra le riserve e dedicarsi alle attivit\u00e0 di famiglia."}
{"id": "4319862", "revid": "2730", "url": "https://it.wikipedia.org/wiki?curid=4319862", "title": "Campagna di Vicksburg", "text": "La campagna di Vicksburg fu una serie di manovre militari e battaglie svoltesi nel Teatro Occidentale della guerra di secessione americana dirette contro Vicksburg nello Stato del Mississippi al fine di conquistarla; essa era una citt\u00e0 fortificata che dominava l'ultima sezione del fiume Mississippi ancora controllata dagli Stati Confederati d'America.\nL'Armata del Tennessee sotto la guida del maggior generale Ulysses S. Grant acquisir\u00e0 infine il pieno controllo del fiume occupando la fortezza e sconfiggendo le forze l\u00ec insediate al comando di John Clifford Pemberton.\nLa campagna consistette in numerose importanti operazioni navali, in movimenti di truppe, in spedizioni ed iniziative fallite e in undici diverse battaglie distinte, combattute dal 26 dicembre 1862 fino al 4 luglio dell'anno seguente; il giorno della resa finale nell'assedio di Vicksburg nonch\u00e9 l'anniversario della Dichiarazione d'indipendenza degli Stati Uniti d'America.\nGli storici e strateghi militari la suddividono in due fasi formali: una prima consistente nelle operazioni contro Vicksburg (dal dicembre 1862 al gennaio 1863) ed una successiva costituita dalle operazioni di Grant contro Vicksburg (da marzo a luglio del 1863).\nIl generale unionista pianificher\u00e0 inizialmente un duplice approccio in cui previde che met\u00e0 del suo esercito, condotto da William Tecumseh Sherman, sarebbe dovuto avanzare sino al fiume Yazoo e avrebbe quindi tentato di raggiungere la citt\u00e0 da Nordest, mentre Grant avrebbe preso il resto dell'Armata per guidarla verso Sud seguendo la linea della \"Mississippi Central Railroad\".\nQuesto obiettivo attraverso un'operazione su due fronti sar\u00e0 per\u00f2 destinato a concludersi con un fallimento ed entrambe le iniziative verranno quindi presto abbandonate. Grant condurr\u00e0 anche tutta una serie di \"esperimenti\" o spedizioni - le \"Grant's Bayou Operations\" - che tentarono di consentire l'accesso alla via fluviale partendo da Sud e quindi al di fuori della portata delle batterie d'artiglieria di Vicksburg. Anche tutte e 5 queste iniziative non porteranno ad alcun risultato significativamente concreto.\nAlla fine le cannoniere dell'Union Navy e le imbarcazioni adibite al trasporto delle truppe e degli approvvigionamenti dovettero gestire e fare affidamento solamente su se stesse contro le batterie cittadine, giungendo ad incontrarsi con gli uomini di Grant che avevano invece marciato via terra entro i confini della Louisiana. Il 29 e 30 aprile 1863 l'Union Army attraverser\u00e0 il grande fiume e giunger\u00e0 a Bruinsburg.\nUn'elaborata serie di dimostrazioni e diversivi ingann\u00f2 completamente i confederati tanto che gli sbarchi riusciranno ad avvenire senza incontrare alcuna opposizione; nei 17 giorni successivi Grant manovrer\u00e0 la propria Armata nell'entroterra e vincer\u00e0 5 battaglie, conquister\u00e0 la capitale dello Stato Jackson dopo la battaglia di Jackson (Mississippi) ed infine cinger\u00e0 sotto stretto assedio la fortificazione di Vicksburg.\nA seguito della resa da parte dell'esercito di Pemberton il 4 luglio - un giorno dopo la parallela sconfitta confederata alla battaglia di Gettysburg avvenuta nel Teatro Orientale e Giorno dell'Indipendenza - e quando l'assedio di Port Hudson (guarnigione sudista situata tra la Parrocchia di East Baton Rouge e la Parrocchia di East Feliciana) si risolse con esito positivo grazie al contributo fondamentale apportatovi dal generale Nathaniel Banks cinque giorni dopo, sia il Texas che l'Arkansas secessionisti furono a tutti gli effetti tagliati fuori dalla Confederazione e dall'intero corso del Mississippi.\nIl fiume era cos\u00ec ancora una volta tornato ad essere aperto al commercio settentrionale il quale pot\u00e9 raggiungere senza incontrare pi\u00f9 ostacoli il Golfo del Messico, ma soprattutto era caduto nelle mani dell'Unione nella sua qualit\u00e0 di linea privilegiata di rifornimento per l'esercito.\nLa campagna di Grant a Vicksburg viene studiata come un capolavoro di operazioni militari ed un punto di svolta della guerra di secessione. Da questo momento in poi le vettovaglie e i rinforzi provenienti dal Teatro Trans-Mississippi risulteranno per il Sud irrimediabilmente perduti.\nContesto.\nSituazione militare.\nLa citt\u00e0 di Vicksburg risultava essere per i confederati strategicamente assai importante, tanto che il presidente Sudista ebbe modo di dichiarare che \"\"Vicksburg \u00e8 il chiodo che tiene insieme le due met\u00e0 del Sud\"; essa bloccava difatti la possibilit\u00e0 di navigazione da parte dell'Union Navy lungo il medio corso del fiume Mississippi e - assieme ad avere il controllo della foce del Red River e di \"Port Hudson\" (nella Louisiana) a Sud - consentiva il mantenimento di contatti con gli Stati ad Ovest del grande fiume, su cui i confederati dipendevano ampiamente per i cavalli, il bestiame e finanche i rinforzi. Conquistare Vicksburg e Port Hudson non solo avrebbe isolato un terzo del suo territorio ma avrebbe tagliato tutti i suoi commerci e rifornimenti: le armi e il cibo provenienti dall'Europa attraverso la frontiera col Messico, il bestiame del Texas, lo zucchero e la melassa della Louisiana e il piombo del Missouri passavano per la ferrovia di Vicksburg e ci\u00f2 la rendeva critica per la sopravvivenza del Sud.\nLe sue difese naturali erano ideali, guadagnandosi velocemente il soprannome di \"Rocca di Gibilterra della Confederazione; si trovava su un alto promontorio dominante una curva a forma di ferro di cavallo sul fiume (la cosiddetta penisola DeSoto), rendendo quasi impossibile avvicinarsi con una nave.\nA Nord e ad Est vi era l'ampia regione del delta del Mississippi (a volte nota come \"delta fluviale di Yazoo City\"), un'area di da Nord a Sud e fino ad di diametro descritta dal geografo Warren E. Grabau come una \"rete sorprendentemente complessa di canali navigabili che si intersecano tra loro\" ed alcuni dei quali percorribili solamente da piccoli battelli a vapore.\nLe regioni tra i percorsi fluviali e le baie formavano bacini chiusi denominati \"backswamp\", che Grabou descrive: \"allagati o meno, i backswamp erano, ad ogni scopo pratico, irrimediabilmente selvaggi, completamente impraticabili da un uomo a cavallo o da qualsiasi specie di veicoli a ruote, e molto difficile da praticare anche per un uomo a piedi\".\nPer circa 20 km sulle rive dello \"Yazoo\" si trovavano batterie d'artiglieria sudista e vaste opere di trinceramento. Anche il territorio della Louisiana ad Ovest di Vicksburg rappresentava una situazione logistica variamente irta di difficolt\u00e0, percorso com'era da innumerevoli ruscelli e con povere stradicciole di campagna, diffuse alluvioni invernali: si trovava inoltre sulla sponda opposta rispetto ala fortezza.\nIl centro urbano si era gi\u00e0 trovato sotto attacco navale; l'ammiraglio David G. Farragut cominci\u00f2 a risalire il fiume a seguito ella Battaglia di New Orleans ed il 18 di maggio 1862 ne richiese la resa. Il comandante unionista non aveva per\u00f2 truppe sufficienti per costringere i riottosi con la forza, tanto che poco dopo dovette tornarsene indietro fino a New Orleans, per riprendere il discorso con una flottiglia a giugno; i tentativi svolti tra il 26 e il 28 di continuare a bombardare la fortezza fino alla resa fallirono.\nI bombardamenti proseguiranno anche per tutto il mese di luglio e verranno combattute alcune battaglie minori con le imbarcazioni Sudiste della zona, seppur le loro forze continueranno a rivelarsi del tutto insufficienti per tentare uno sbarco in grande stile, fino a quando non abbandoneranno gli sforzi intesi a forzare alla resa la citt\u00e0. Farragut indagher\u00e0 anche sulla possibilit\u00e0 di scavalcare le scogliere fortificate scavando un canale attraverso il collo della curva del fiume, per l'appunto la \"penisola di DeSoto\".\nIl 28 di giugno il Brigadier generale Thomas R. Williams, collegato al comando dell'ammiraglio, inizi\u00f2 i lavori di scavo sul canale impiegando sia la popolazione locale che alcuni soldati; molti degli uomini caddero vittime di malattie tropicali e di ipertermia; l'opera verr\u00e0 abbandonata il 24 di luglio e lo stesso Williams rimarr\u00e0 ucciso due settimane dopo nella Battaglia di Baton Rouge (1862).\nIn autunno il Maggior generale Henry Halleck fu promosso dal comando del teatro occidentale a comandante generale dell'esercito statunitense. Il 23 di novembre indic\u00f2 a Grant la sua preferenza nei riguardi di una mossa decisiva lungo il Mississippi proprio all'altezza di Vicksburg; secondo il proprio stile lasci\u00f2 una considerevole libert\u00e0 d'iniziativa nella progettazione di una campagna \"ad hoc\", un'opportunit\u00e0 che il combattivo Grant afferr\u00f2 al volo.\nHalleck ricever\u00e0 delle critiche per non aver fatto subito trasferire via terra l'esercito da Memphis, per potersi impossessare di Vicksburg gi\u00e0 durante l'estate, quando si trovava al comando sulla scena delle operazioni; creder\u00e0 invece che a Marina avrebbe potuto riuscire a conquistare la fortezza utilizzando solo le proprie forze, non essendo a conoscenza che invece non era sufficientemente equipaggiata con truppe di terra atte a portare a termine l'opera.\nLa maniera in cui si sarebbe ancora potuto raggiungere un discreto successo entro l'estate del 1862 non sar\u00e0 in alcun modo pi\u00f9 possibile gi\u00e0 entro novembre, in quanto la guarnigione confederata era stata in quel breve lasso di tempo ampiamente rafforzata. Anche un'affidabile navigazione lungo il corso del fiume era una faccenda stagionale e la caduta naturale del livello delle acque durante i mesi autunnali e invernali limitava di molto l'utilit\u00e0 stessa dell'Union Navy in loco, oltre che il pescaggio utilizzabile dei battelli fluviali e la quantit\u00e0 di uomini, materiali ed attrezzature che avrebbero potuto essere trasportate in loco.\nL'Armata di Grant marci\u00f2 verso Sud lungo la \"Mississippi Central Railroad\", facendo di Holly Springs una propria base avanzata; egli progetter\u00e0 un assalto a due punte nella direzione di Vicksburg. Il suo principale subordinato, William Tecumseh Sherman, avrebbe dovuto avanzare lungo le rive del fiume con 4 divisioni (all'incirca 32.000 uomini), mentre Grant avrebbe continuato con le forze rimanenti (40.000 effettivi) seguendo la linea ferroviaria conducente ad Oxford ed ove avrebbe atteso gli sviluppi, nella speranza di attirare l'esercito confederato fuori dalla citt\u00e0 per poterlo attaccare nelle vicinanze di Grenada.\nSul lato confederato le forze del Mississippi si trovavano sotto il comando di John Clifford Pemberton, un ufficiale della Pennsylvania che aveva scelto di combattere per i secessionisti; egli poteva contare su circa 12.000 uomini tra Vicksburg e Jackson, laddove Earl Van Dorn ne contava almeno altri 24.000 a Grenada.\nNel frattempo le forze politiche erano al lavoro; la presidenza di Abraham Lincoln aveva gi\u00e0 da tempo riconosciuto l'importanza di Vicksburg e lo stesso Abraham Lincoln aveva scritto che \"\"Vicksburg \u00e8 la chiave... La guerra non potr\u00e0 mai essere chiusa fino a quando quella chiave non sar\u00e0 nella nostra tasca\". Il presidente immaginer\u00e0 anche un'offensiva su due fronti, uno a Sud e l'altro a Nord della valle del fiume; John Alexander McClernand, un esponente \"War Democrat\", era riuscito a convincere Lincoln di poter guidare un esercito lungo il fiume per prendere Vicksburg.\nIl presidente approver\u00e0 di fatto la sua proposta e volle che il maggiore Nathaniel Banks avanzasse in contemporanea partendo dalla base di New Orleans. McClernand comincer\u00e0 quindi ad organizzare i reggimenti mandandoli a Memphis. Tornato a Washington Halleck era per\u00f2 alquanto nervoso nei confronti di McClernand e diede a Grant il controllo di tutte le truppe situate nello stesso dipartimento; l'Armata di McClernand sar\u00e0 quindi suddivisa in due corpi, uno guidato da lui stesso e l'altro da Sherman. McClernand avr\u00e0 l'occasione di lamentarsene, ma senza alcun risultato.\nGrant potr\u00e0 quindi appropriarsi dell'intero esercito, una delle numerose manovre effettuate all'interno di una disputa privata nell'Union Army tra lo stesso Grant e McClernand la quale continuer\u00e0 per tutto il corso della campagna.\nOperazioni contro Vicksburg.\nLa 1\u00aa fase delle operazioni contro Vicksburg comprende le due battaglie seguenti:\nBattaglia di Chickasaw Bluffs.\nSherman giunse con tre divisioni alla \"Johnson's Plantation\" sul fiume Yazoo con l'intento di avvicinarsi alle difese cittadine da Nord-est. A partire dal 27 dicembre i federali cominciarono a spingere le loro linee in avanti attraverso le paludi verso le \"Walnut Hills\" circostanti che erano fortemente difese. Il giorno seguente vennero compiuti diversi ma tutti inutili tentativi per aggirarle. Il giorno 29 Sherman ordin\u00f2 un assalto in campo aperto il quale sar\u00e0 respinto con pesanti perdite costringendo ad un ritiro generale.\nDurante questo periodo la met\u00e0 dell'Armata impegnata nell'offensiva terrestre stava oramai fallendo; per d pi\u00f9 le sue linee di comunicazione furono interrotte per colpa delle incursioni realizzate da Earl Van Dorn e Nathan Bedford Forrest le quali riuscirono a distruggere il grande deposito di rifornimenti situato a Holly Springs. Del tutto incapace di proseguire in tali condizioni Grant dovr\u00e0 - almeno temporaneamente - abbandonare l'idea di una campagna terrestre frontale.\nAll'inizio di gennaio McClernand arriv\u00f2 a Memphis col corpo che aveva reclutato, il XIII guidato da George Washington Morgan, ed inizi\u00f2 la sua operazione lungo il fiume. Il 4 gennaio ordiner\u00e0 a Sherman di aggregare anche il suo XV corpo alla spedizione, chiamando cos\u00ec a raccolta una forza combinata composta da 32.000 effettivi ribattezzati Armata del Mississippi.\nQuesta risulter\u00e0 essere una provocazione diretta contro Grant, ma Sherman accett\u00f2 comunque le direttive dell'ufficiale superiore; sugger\u00ec d'iniziare con un movimento combinato navale e terrestre contro Fort Hindman posizionato sulle rive del fiume Arkansas nell'antico accampamento colonico di \"Arkansas Post\", a 50 miglia dalla confluenza con il Mississippi; una base da cui le cannoniere confederate attaccavano le navi unioniste sul fiume. La spedizione inizier\u00e0 senza nemmeno avvisare preventivamente Grant.\nBattaglia di Fort Hindman.\nLe imbarcazioni dell'Union Navy comandate dal Retroammiraglio David Dixon Porter cominciarono a far sbarcare truppe nei pressi dell'Arkansas Post la sera del 9 gennaio le quali presero a salire lungo le sponde del corso d'acqua in direzione del fortino. Il corpo di Sherman scavalc\u00f2 le trincee confederate e i difensori si ritirano asserragliandosi a protezione della struttura e delle adiacenti buche dotate di cannoncini e pezzi d'artiglieria.\nIl giorno successivo Porter fece muovere la flotta verso Hidman dando il via a massicci bombardamenti sul forte, interrompendosi solo all'imbrunire. Gli artiglieri unionisti aprirono il fuoco dalle posizioni lungo il fiume l'11 gennaio, dando il tempo e lo spazio necessario alla fanteria per muoversi in posizione per un attacco. Le corazzate ripresero a tenere sotto i loro fuoco incrociato il forte e la flottiglia di Porter si premun\u00ec per impedire ogni via di ritirata.\nCome conseguenza di questo accerchiamento terra-mare e dell'attacco concentrico portato avanti dalle truppe di Morgan il comando confederato si arrese in quello stesso pomeriggio. Sebbene le perdite unioniste fossero state elevate e la vittoria non contribu\u00ec sostanzialmente alla caduta di Vicksburg, riusc\u00ec ad eliminare un ulteriore ostacolo alle spedizioni Nordiste sul Mississippi.\nGrant non fu felice di sapere che McClernand aveva condotto l'intera operazione senza la sua previa approvazione e la venne a considerare come una distrazione dal suo principale obiettivo, ossia la conquista di Vicksburg, ma poich\u00e9 aveva avuto successo e il suo collega ed alleato Sherman l'aveva suggerita non intraprese alcuna azione punitiva. Ordin\u00f2 tuttavia a McClernand di tornare lungo il Mississippi ed assunse il comando personale della campagna in corso il 13 di gennaio a \"Milliken's Bend\" nella Parrocchia di Madison, 15 miglia a Nord-ovest da Vicksburg in pieno territorio della Louisiana.\nGrant's Bayou Operations.\nQuell'inverno Grant condusse una serie d'iniziative - denominate \"Grant's Bayou Operations\" - per cercare d'avvicinarsi sempre pi\u00f9 al proprio obiettivo primario, la cattura di Vicksburg. Il loro tema principale sar\u00e0 quello d'utilizzare o costruire vie d'acqua alternative di modo che le truppe di fanteria potessero essere posizionate a poca distanza dalla citt\u00e0, senza dover richiedere un approccio diretto sul fiume il quale rimaneva sotto il tiro delle armi nemiche.\nCanale di Grant.\nIl cosiddetto \"Canale Williams\" attraverso la \"penisola di De Soto\" era stato abbandonato sia da Farragut che da Thomas R. Williams nel luglio del 1862, ma continuava ad avere il potenziale adatto per offrire un percorso a valle che scavalcasse le artiglierie della fortificazione cittadina. Verso la fine di gennaio gli uomini di Sherman sollecitati da Grant - il quale era stato a sua volta consigliato dalla Marina con i favori della presidenza di Abraham Lincoln - ripresero a scavare il canale.\nSherman chiamer\u00e0 ironicamente il lavoro \"Butler's Ditch\" (dato che era stato B. Butler ad aver inviato inizialmente Williams a risalire il corso del fiume per dare il via all'opera); esso era largo appena 6 piedi e profondo altrettanto. Grant, indubbiamente influenzato dalle continue inchieste di Abraham Lincoln volti ad accertare lo stato dei lavori sul canale, ordin\u00f2 a Sherman di farlo espandere fino a raggiungere i 60 piedi di larghezza e i 7 di profondit\u00e0: lo sforzo cos\u00ec intrapreso diverr\u00e0 presto noto come \"Canale di Grant\".\nNon era tuttavia stato progettato correttamente in base all'idrologia del Mississippi tanto che un aumento improvviso del livello del fiume sfond\u00f2 la diga posta alla testa del canale e allag\u00f2 l'intera area; esso cominci\u00f2 quindi a riempirsi d'acqua e sedimenti. In uno sforzo disperato per salvare il progetto due enormi draghe mitragliatrici spinte a vapore, la \"Hercules\" e la \"Sampson\", tentarono di liberare il canale, ma si trovarono presto esposte al fuoco dell'artiglieria confederata sia dalle scogliere che dalla citt\u00e0 e pertanto cacciate via.\nIntorno alla fine di marzo i lavori vennero quindi abbandonati: i resti di circa 200 m di canalizzazione vengono ai giorni nostri gestiti dal \"Vicksburg National Military Park\".\nSpedizione Lake Providence.\nGrant ordin\u00f2 quindi a James B. McPherson di avviare la costruzione di un canale di diverse centinaia di metri che potesse condurre dal Mississippi al Lake Providence posto a Nord-ovest della citt\u00e0. Ci\u00f2 avrebbe consentito il passaggio al Red River attraverso \"Bayou Baxter\" e Macon, la parrocchia di Tensas e il \"Big Black River\". Raggiunto in tal modo il Red River l'Armata di Grant avrebbe potuto riunirsi all'esercito di Banks acquartierato nei pressi di \"Port Hudson\".\nIl 18 marzo McPherson riferir\u00e0 che la connessione risultava ora essere navigabile, ma le poche ordinarie imbarcazioni provenienti dal fiume Ohio che erano state inviate a Grant per la navigazione della baia avrebbero potuto trasportare non pi\u00f9 di 8.500 uomini; troppo pochi per fare la differenza a Port Hudson. Sebbene questa sia stata l'unica delle \"spedizioni Bayou\" a superare con successo le difese di Vicksburg lo storico Ed Bearss definisce l'episodio il \"Lake Providence Boondoggle\" (spreco di tempo e denaro). \nSpedizione di Yazoo Pass.\nIl tentativo seguente sar\u00e0 quello di raggiungere l'altopiano delle scogliere in l\u00f6ss appena al di sopra di \"Hayne's Bluff\" e sotto Yazoo City, facendo esplodere l'argine del Mississippi vicino a \"Moon Lake\" all'incirca a Nord della fortificazione in prossimit\u00e0 di Helena (Arkansas).\nSeguendo poi lo \"Yazoo Pass\", un vecchio itinerario che andava dalla citt\u00e0 di Yazoo fino a Memphis, ridotto dalla costruzione di un argine nel 1856 che ne sigill\u00f2 il passaggio dal fiume Mississippi a Moon Lake; per proseguire quindi nel \"Coldwater River\", a seguire sul \"Tallahatchie River\" ed infine infilarsi nello Yazoo all'altezza di Greenwood.\nLe prime dighe verranno fatte saltare in aria il 3 febbraio, iniziando quella che fu chiamata \"Spedizione di Yazoo Pass\"; una decina di imbarcazioni guidate dal Luogotenente Watson Smith e con truppe ausiliarie e militari sotto il comando di Benjamin Prentiss cominciarono a muoversi attraverso il passo il giorno 7. L'alta visibilit\u00e0 permise altres\u00ec agli avversari di spazzare via ogni cosa si trovasse sul ponte delle cannoniere; in aggiunta i confederati abbatterono gli alberi posti a bassa quota per bloccare il passaggio\nTali ritardi permetteranno ai Sudisti di costruire rapidamente un \"Fort Pemberton\" nelle immediate vicinanze della confluenza dei fiumi Tallahatchie e Yalobusha vicino a Greenwood; in tal modo riusciranno a respingere la forza navale inviatagli contro per tre tornate successive l'11, il 14 e il 16 di marzo. L'impegno profuso dall'Unione croller\u00e0 definitivamente all'inizio di aprile.\nSpedizione di Steele's Bayou.\nL'Ammiraglio Porter dar\u00e0 il via a un nuovo sforzo gi\u00e0 il giorno 14 per poter risalire il delta fluviale dello Yazoo attraverso lo \"Steele's Bayou\", appena a Nord di Vicksburg sul \"Deer Creek\"; la mossa avrebbe aggirato Fort Pemberton e permesso lo sbarco delle truppe tra Yazoo City e la fortificazione centrale. Ancora una volta i confederati abbatterono gli alberi sul loro cammino e le canne lunghe e pieghevoli di Salix s'impadronirono delle ruote a pale delle barche facendole cos\u00ec inceppare.\nLa flottiglia unionista rimarr\u00e0 quindi completamente immobilizzata, con la fanteria e la cavalleria Sudista che minacciarono seriamente di catturarle; Sherman sar\u00e0 costretto a far inviare i propri fanti in assistenza per cercare di respingere i confederati che continuavano a tormentare Porter, ma ad un certo punto l'approccio tentato da quest'ultimo sar\u00e0 abbandonato in quanto di troppo difficoltosa realizzazione.\nCanale Duckport.\nL'ultimo tentativo messo in pratica da Grant fu quello di scavare un altro canale da \" Duckport Landing\" a \"Walnut Bayou\", con lo scopo di far passare le imbarcazioni pi\u00f9 leggere oltre Vicksburg. Quando il 6 di aprile i lavori si trovavano quasi in fase terminale i livelli dell'acqua stavano per\u00f2 diminuendo, tanto che solamente la nave cargo pi\u00f9 leggera riusc\u00ec a passare; Grant abbandoner\u00e0 anche questo canale per iniziare a pianificare delle nuove tattiche.\nDa dicembre a marzo inoltrato, includendovi \"Chickasaw Bayou\" e l'avanzata centrale del Mississippi, ben 7 iniziative o \"esperimenti\" di Grant avevano fallito; egli avr\u00e0 modo di affermare nelle proprie memorie di aver intrapreso questi progetti principalmente per tenere impegnate le truppe durante i mesi invernali pieni di allagamenti e malattie e che non aveva alcuna aspettativa di successo; ma la corrispondenza di Grant del periodo sembra contraddirlo.\nPianificazione della campagna del 1863 e movimenti iniziali.\nTutte le \"operazioni di Bayou\" si erano rivelate dei totali fallimenti, ma Grant era noto per la sua determinazione ostinata e non voleva smettere.\nLa sua opzione finale era audace ma rischiosa: far marciare l'esercito lungo il lato Ovest del Mississippi, attraversare il fiume a Sud di Vicksburg e attaccarla da Sud-est unendosi con l'armata di Banks, prima catturando Port Hudson e poi riducendo insieme la citt\u00e0 alla resa; Porter avrebbe invece dovuto sgattaiolare oltre le linee del fuoco nemico per ottenere sufficienti cannoniere e navi da trasporto a Sud. Una volta completato il passaggio a valle non sarebbero pi\u00f9 state in grado di tornare dietro i cannoni Sudisti perch\u00e9 la corrente del fiume li avrebbe rallentate troppo.\nIl 29 marzo McClernand mise le sue truppe al lavoro per costruire una strada di tronchi dotata di ponteggi lungo le coste; riempirono anche le paludi che si trovarono di fronte e dal 17 aprile inizieranno a percorrere un tortuoso passaggio lungo da \"Milliken's Bend\" fino all'incrocio del fiume proposto ad \"Hard Times\" nella Louisiana, proprio al di sotto di Vicksburg.\nEntro la nottata del giorno, limpida e senza luna, Porter invi\u00f2 7 cannoniere e tre mezzi di trasporto truppe vuoti carichi di scorte per gestire il bluff, avendo cura di ridurre al minimo il rumore e le luci; ma le precauzioni prese risulteranno inefficaci. Le sentinelle confederate avvistarono le barche e i preparativi saranno interrotti da un massiccio fuoco d'artiglieria.\nFurono incendiati arbusti lungo le sponde per migliorare la visibilit\u00e0. Le cannoniere dell'Unione risposero. Porter osserv\u00f2 che i confederati colpivano soprattutto le parti alte delle sue barche, ragionando che non potevano far abbassare i loro cannoni le fece indirizzare sulla riva Est, proprio sotto il cannone Sudista, cos\u00ec vicino da poter sentire i loro comandanti dare gli ordini, con i proiettili che volavano sopra la testa.\nLa flotta sopravvisse con pochi danni effettivi; 13 uomini rimasero feriti ma nessuno ucciso. La \"Henry Clay\" venne abbandonata e bruciata sul bordo dell'acqua. Il giorno 22 altri 6 barconi caricati di provviste fecero il giro; uno di questi non ce la fede, anche se non vi furono vittime; l'equipaggio fluttu\u00f2 a valle sui resti della nave.\nL'ultimo tassello della strategia di Grant era quella di distogliere l'attenzione di Pemberton dal sito del fiume che le truppe dell'Unione avrebbero usato. Scelse due operazioni per poterla attuare: una finta di Sherman contro \"Snyder's Bluff\" a Nord di Vicksburg e un'audace incursione di cavalleria nel Mississippi centrale sotto la direzione di Benjamin Henry Grierson, nota come \"raid di Grierson\".\nIl primo risulter\u00e0 inconcludente, ma il secondo invece sar\u00e0 un successo. Grierson fu in grado di attirare un numero significativo di forze confederate per inseguirlo e cos\u00ec le difese di Pemberton saranno disperse troppo in avanti; Pemberton rimarr\u00e0 anche scettico sull'imminente avanzata di N. Banks sul fiume da \"Baton Rouge\" per minacciare Port Hudson.\nForze in campo.\nUnione.\nIl Generale Grant con la sua Armata del Tennessee inizier\u00e0 la campagna con circa 44.000 uomini, che in seguito crescieranno fino a 75.000 effettivi entro il mese di luhgio. L'esercito era composto da 5 corpi: il \"XIII\", sotto il comando John A. McClernand; il \"XV\" alla cui guidadi trovava William T. Sherman; il \"XVII\" diretto da James B. McPherson; un distaccamento di tre divisioni del \"XVI Corpo d'armata\" comandato dal generale Cadwallader C. Washburn ed infine un distaccamento dal \"Distretto del Nordest della Louisiana\" sotto Elias S. Dennis. \nIl \"IX Corpo d'armata\" comandato da John G. Parke si unir\u00e0 alle altre forze messe in campo intorno alla met\u00e0 di giugno.\nConfederazione.\nL'Armata confederata del Mississippi del generale John C. Pemberton, circa 30.000 uomini, era composto da 5 divisioni sottoposte al comando di William W. Loring, Carter L. Stevenson, John H. Forney, Martin L. Smith e John S. Bowen rispettivamente.\nLe forze del generale Joseph E. Johnston acquartierate a Raymond e a Jackson, circa 6.000 uomini, erano elementi parte del \"Dipartimento del West\", comprendenti anche le brigate di John Gregg, di Peyton H. Colquitt e di William H.T. Walker.\nOperazioni di Grant contro Vicksburg.\nLa fase delle \"Operazioni di Grant contro Vicksburg\" inserite nella campagna di Vicksburg comprende i seguenti scontri:\nGrand Gulf.\nL'ammiraglio Porter guid\u00f2 7 corazzate in un attacco contro le fortificazioni e le batterie nemiche situate al Grand Gulf (l'odierno \"Grand Gulf Military State Park\"), nel Mississippi, con l'intento di mettere a tacere le armi confederate e poi assicurare l'area con truppe del \"XIII Corpo\" di McClernand che si trovavano sui trasporti e sulle chiatte. L'attacco inizi\u00f2 alle ore 8:00 e prosegu\u00ec fino alle 13:30 circa.\nDurante il combattimento le navi si spostarono a meno di 100 metri dai cannoni Sudisti e riuscirono a zittire l'artiglieria inferiore di Fort Wade; le batterie superiori di Fort Cobun rimasero invece completamente al di fuori dalla loro portata e pertanto continuarono a sparare. Le corazzate dell'Unione (una delle quali, la \"USS Tuscumbia\", era stata messa fuori combattimento) e le truppe trasportate dovettero fermarsi a quell'altezza; dopo l'oscurit\u00e0 tuttavia ingaggiarono nuovamente la sfida contro i cannoni avversari, mentre i piroscafi e le chiatte cercavano di oltrepassare l'ostacolo il pi\u00f9 velocemente possibile.\nGrant fece marciare i suoi uomini via terra attraverso \"Coffee Point\" fino quasi a raggiungere la zona meridionale del Golfo. Dopo che i trasporti lo ebbero superato imbarcarono la fanteria nella \"piantagione di Disharoon\" per sbarcarli in seguito sulla costa del Mississippi a Bruinsburg; qui presero terra 17.000 soldati, la pi\u00f9 grande operazione anfibia nella storia militare americana fino al D-Day.\nGli uomini iniziarono immediatamente a marciare verso Port Gibson; i confederati avevano ottenuto soltanto una vittoria vuota, dal momento che la perdita del Grand Gulf causava solo un leggero cambiamento nel piano offensivo preordinato da Grant.\nSnyder's Bluff.\nPer assicurarsi che le truppe avversarie non si dirigessero nel Grand Gulf per portare assistenza ai commilitoni un esercito combinato di forze navali dell'Unione simul\u00f2 un attacco a \"Snyder's Bluff\"; poco dopo mezzogiorno del 29 aprile il tenente Kidder Randolph Breese, con le sue 8 cannoniere e i 10 mezzi marini che trasportavano la divisione del generale Frank P. Blair Jr., avanzava a passo lento verso il fiume Yazoo fino alla foce di \"Chickasaw Bayou\", dove trascorsero la nottata.\nAlle ore 9:00 del mattino successivo l'armata, meno una cannoniera, continu\u00f2 a risalire in direzione di \"Drumgould's Bluff\" e innesc\u00f2 un fuoco incrociato con le batterie nemiche; nel corso dei combattimenti la \"USS Choctaw\" subir\u00e0 una cinquantina di colpi andati a segno, ma non vi saranno vittime. Verso le 6 del pomeriggio le truppe sbarcarono e marciarono lungo \"Blake's Levee\" verso i cannoni nemici. Mentre si avvicinavano una batteria apr\u00ec improvvisamente il fuoco su di loro, creando devastazione e perdite. L'avanzata dell'Unione si ferm\u00f2 e, dopo il tramonto, gli uomini rientrarono nei mezzi di trasporto.\nIl mattino dopo vennero fatte sbarcare altre truppe; il terreno paludoso l'artiglieria pesante scagliata contro di loro li costringer\u00e0 a ritirarsi. Le cannoniere aprirono nuovamente il fuoco verso le tre del pomeriggio del 1\u00b0 di maggio, causando alcuni danni. Pi\u00f9 tardi le raffiche rallentarono, per fermarsi del tutto dopo il tramonto. Sherman aveva ricevuto l'ordine di sbarcare nell'ansa di Milliken, quindi le cannoniere tornarono ai loro ancoraggi alla foce dello Yazoo.\nPort Gibson.\nL'armata di Grant inizi\u00f2 a marciare nell'entroterra da Bruinsburg. Avanzando sulla \"Rodney Road\" verso Port Gibson si imbatterono - poco dopo la mezzanotte - in avamposti confederati i quali li sfidarono per circa tre ore; dopo le 3:00 i combattimenti cessarono; le forze unioniste avanzarono quindi su Rodney Road e giunsero ad una piantagione verso l'alba. Alle 5:30 i confederati attaccarono l'avanzata dell'Unione e ne segu\u00ec la battaglia.\nI federali costrinsero i nemici alla ritirata, i quali stabilirono nuove posizioni difensive in momenti diversi durante il giorno, ma non poterono fermare l'assalto dell'Unione e quindi abbandonarono il campo in prima serata; questa sconfitta dimostr\u00f2 che i confederati non erano in grado di difendere la linea del fiume Mississippi e che i federali si erano assicurati la loro testa di ponte.\nA questo punto Grant affront\u00f2 un dilemma. I suoi ordini originali precedevano di catturare il Grand Gulf e poi procedere verso Sud per collegarsi con Banks e conquistare Port Hudson, dopo di che i loro eserciti combinati sarebbero tornati indietro per catturare Vicksburg; sfortunatamente per lui per\u00f2 un simile corso degli eventi lo avrebbe messo sotto il comando del maggior generale pi\u00f9 anziano ed il merito di ogni successo nel Teatro sarebbe andato a quest'ultimo.\nDato che Banks era occupato in una serie di operazioni sul Red River e aveva fatto sapere che non sarebbe stato pronto per iniziare l'azione contro Port Hudson nei prossimi giorni, Grant decise di trasferirsi da solo contro Vicksburg; invier\u00e0 pertanto un messaggio ad Halleck per informarlo sulle sue intenzioni, ben sapendo che ci sarebbero voluti almeno 8 otto giorni prima che questi ricevesse il messaggio e potesse a sua volta rispondere.\nDopo che l'esercito dell'Unione conquist\u00f2 lo snodo cruciale di \"Grindstone Ford\" tutte le forze confederate tra il \"Big Bayou Pierre\" e il \"Big Black River\" furono compromesse; realizzando ci\u00f2 Bowen far\u00e0 evacuare il Grand Gulf e procedette a tutta velocit\u00e0 verso l'\"Hankinson's Ford\" attraverso il Big Black, sfuggendo a malapena alla trappola dell'Unione. L'intenzione di Grant in quel momento era quella di spostarsi a Nord sulla stessa rotta e avanzare direttamente su Vicksburg.\nTuttavia i gruppi di esploratori che aveva precedentemente inviato vennero a scoprire che Pemberton aveva della buone posizioni difensive nel Sud della citt\u00e0; decise allora di spezzarne la linea dei rifornimenti occupando la rete ferroviaria che andava da Jackson a Vicksburg. Diede ordine ai suoi tre corpi (Sherman era nel frattempo giunto dall'altra parte del fiume) di avanzare su tre percorsi separati per attaccare la ferrovia all'altezza di Edwards (l'obiettivo pi\u00f9 occidentale, con il corpo di McClernand), la cittadina di Clinton (pi\u00f9 ad Est, con McPherson) ed infine \"Midway Station\" (al centro, con Sherman).\nRaymond.\nIl 10 di maggio Pemberton ordin\u00f2 a tutti i rinforzi che stavano arrivavano a Jackson di muoversi immediatamente per raggiungere Raymond, a Sud-ovest. La brigata di John Gregg, dopo aver sopportato una massacrante marcia da Port Hudson, inizi\u00f2 a percorrere la via il mattino dopo, arrivando nel tardo pomeriggio del giorno 11; il giorno seguente si metter\u00e0 a preparare un'imboscata al \"Fourteen Mile Creek\". Il gruppo prescelto si rivel\u00f2 essere quello del \"XVII corpo\" di John A. Logan. Gregg decise di schierare i suoi uomini e l'artiglieria in assetto di battaglia.\nMentre gli uomini di Logan si avvicinavano i confederati aprirono il fuoco, provocando inizialmente pesanti perdite; alcune truppe dell'Unione ruppero le fila, ma Logan riuscir\u00e0 a radunare una forza sufficiente per mantenere la linea. Le truppe Sudiste attaccarono ma furono costrette a ritirarsi; arrivarono i rinforzi\ndell'Unione che contrattaccarono. Seguirono pesanti combattimenti che continuarono per quasi 6 ore, ma prevalsero in maniera schiacciante gli unionisti; gli uomini di Gregg abbandoneranno il campo. Sebbene abbiano perso la battaglia conservarono una forza molto superiore a quella Nordista per l'intera giornata.\nGregg, con l'ordine di ritirarsi a Jackson di fronte ad una forza superiore, arretrer\u00e0 per in direzione di \"Mississippi Springs\"; questo movimento espose la \"Southern Railroad\" alle forze dell'Unione, tagliando cos\u00ec l'ancora di salvezza di Vicksburg.\nNonostante la vittoria di McPherson la presenza di forze confederate che attaccarono il fianco destro di Grant gli fece riconsiderare il suo piano; apprese che Joseph Eggleston Johnston doveva arrivare a Jackson con i rinforzi entro i prossimi due giorni e si vociferava che anche Pierre Gustave Toutant de Beauregard sarebbe entrato in scena. In questa situazione l'esercito dell'Unione si sarebbe ritrovato tra le forze nemiche su ciascun fianco; pertanto scelse di affrontare prima la minaccia proveniente dall'Est e ordin\u00f2 a Sherman e McPherson di impossessarsi di Jackson.\nJackson.\nIl 9 maggio Johnston aveva ricevuto un dispaccio dal Segretario alla Guerra Confederato George Wythe Randolph che lo indusse a \"recarsi immediatamente nel Mississippi e assumere il comando principale delle forze sul campo\"; quando arriv\u00f2 a Jackson il giorno 13 dal Medio Tennessee apprese che due corpi d'armata, quelli di Sherman e di Mc Pherson, stavano avanzando e che Gregg aveva solo circa 6.000 soldati a disposizione per difendere la citt\u00e0. Il generale ordin\u00f2 l'evacuazione ma Gregg avrebbe dovuto difendere Jackson al meglio fino al suo completamento.\nAlle 10 entrambi i corpi dell'esercito dell'Unione erano vicini e avevano gi\u00e0 ingaggiato battaglia con il nemico. La pioggia battente, l'accanita resistenza confederata e le poche postazioni difensive esterne approntate impedirono pesanti combattimenti fino alle 11.00 circa, quando le forze dell'Unione attaccarono in massa; verranno inizialmente respinte; a met\u00e0 pomeriggio Johnston informer\u00e0 Gregg che l'evacuazione era completa e che avrebbe dovuto disimpegnarsi e seguirlo. Poco dopo le truppe dell'Unione entrarono in citt\u00e0 e organizzarono una celebrazione per accogliere Grant, che era in viaggio con il corpo di Sherman, nella \"Bowman House\".\nPoi dettero alle fiamme una parte del centro urbano, distrussero numerose fabbriche e tagliarono i collegamenti ferroviari con Vicksburg. L'evacuazione viene considerata un errore commesso da Johnston perch\u00e9 avrebbe potuto, entro la fine del giorno 14, avere almeno altri 11.000 effettivi a disposizione e entro la mattina del 15 ulteriori 4.000. La caduta della capitale dello Stato del Mississippi fu un duro colpo per il morale della Confederazione. Dopo aver interrotto i collegamenti ferroviari Grant abbandon\u00f2 temporaneamente la citt\u00e0 per permettere alle sue truppe di concentrarsi su Vicksburg.\nJohnston si ritir\u00f2 con la maggior parte del suo esercito su \"Canton Road\", ma ordin\u00f2 a Pemberton di lasciare la stazione di Edwards e attaccare i federali a Clinton. Pemberton e i suoi generali riterranno che il piano di Johnston fosse pericoloso e decisero invece autonomamente di attaccare i treni dei rifornimenti dell'Unione che si spostavano dal Grand Gulf a Raymond.\nIl giorno 16 tuttavia Pemberton ricevette un altro ordine da Johnston che ripeteva le sue precedenti direttive; egli era per\u00f2 gi\u00e0 partito e si trovava sulla \"Raymond-Edwards Road\" con il suo seguito all'incrocio posto a mezzo chilometro a Sud della cresta di Champion Hill. Cos\u00ec quando ordin\u00f2 una contromossa la sua retroguardia, compresi i suoi numerosi carri rifornimento, divennero l'avanguardia della sua forza.\nChampion Hill.\nVerso le 7 di mattina del 16 maggio le forze dell'Unione ingaggiarono uno scontro a fuoco contro i confederati iniziando cos\u00ec la \"battaglia di Champion Hill\". La forza di Pemberton si ferm\u00f2 in una linea difensiva posta lungo una cresta di crinale che sovrastava \"Jackson Creek\"; egli ignorava per\u00f2 che una colonna avversaria si stava spostando velocemente lungo la \"Jackson Road\" contro il suo fianco sinistro non sufficientemente protetto. Per sostenerlo Pemberton invier\u00e0 gli uomini di Lee in cima alla collina, da dove potevano osservare gli spostamenti del nemico; ma presto le truppe dell'Unione se ne avvidero.\nSe questa Armata non fosse stata fermata in tempo avrebbe tagliato i confederati dalla loro base di Vicksburg. Pemberton ricevette i rapporti sul movimento in corso e mand\u00f2 dei rinforzi alla sua Ala sinistra; le forze unioniste della \"Champion House\" passarono all'azione piazzando i cannoncini dell'artiglieria con i quali iniziarono a sparare. Quando Grant giunse verso le 10 ordin\u00f2 che l'attacco cominciasse massicciamente. Alle 11:30 i federali avevano oramai raggiunto la linea principale confederata e verso le 13 ne occupavano la cima mentre i Sudisti si ritiravano in disordine.\nNell'avanzata conquistarono lo snodo stradale chiudendo la via di fuga di \"Jackson Road\". Una delle divisioni di Pemberton (quella di John Stevens Bowen) poco dopo contrattacc\u00f2, spingendo i Federali indietro oltre la cresta collinare prima che la loro ondata si fermasse. Grant risponder\u00e0 impegnando le forze che erano appena arrivate da Clinton.\nGli uomini di Pemberton non poterono resistere a questo assalto, quindi venne ordinato di raggiungere l'unica via di fuga rimasta ancora aperta: la traversata di \"Baker Creek\" a \"Raymond Road\". La brigata di Lloyd Tilghman costituiva la retroguardia, ed essa tent\u00f2 disperatamente di fermarlo a tutti i costi, con la caduta sul campo dello stesso Tilghman.\nNel tardo pomeriggio le truppe dell'Unione occuperanno in maniera definitiva il \"Bakers Creek Bridge\" e, a mezzanotte, occuparono Edwards. I confederati erano oramai in rotta verso Vicksburg.\nBig Black River Bridge.\nLa ritirata confederata raggiunse il \"Big Black River Bridge\" la notte tra il 16 e il 17 maggio. Pemberton ordin\u00f2 a Bowen, con tre brigate, di assicurare la protezione alle fortificazioni posizionate sulla sponda orientale del fiume e d'impedire ogni inseguimento da parte dell'Unione. Le tre divisioni del Corpo d'Armata di McClernand si spostarono da \"Edwards Station\" la mattina del 17; incontrer\u00e0 i Confederati rimasti indietro e si mise al riparo mentre l'artiglieria nemica iniziava a sparare.\nLa 2\u00aa brigata di Michael Kelly Lawler sotto la direzione della divisione di Eugene Asa Carr usc\u00ec da una scarpata di meandri fluviali attraversando la parte anteriore delle forze confederate incassate dentro i ripari allestiti di fortuna e guidate dall'inesperto John C. Vaughn; confusi e in preda al panico i Sudisti cominceranno ad arretrare attraverso il \"Big Black\" su due ponti: il ponte ferrato e il molo dei battelli a vapore che attraccavano sul fiume.\nNon appena si furono incrociati appiccarono il fuoco ai ponti impedendo un inseguimento serrato. I fuggitivi che arrivarono a Vicksburg pi\u00f9 tardi in quella stessa giornata rimasero estremamente disorganizzati; le forze dell'Unione catturarono circa 1.800 soldati, una perdita che i confederati non potevano pi\u00f9 permettersi.\nAssedio di Vicksburg.\nL'Union Army convergeva irresistibilmente su Vicksburg, intrappolandovi le forze di Pemberton. Grant tenter\u00e0 di condurre due assalti - il 19 e il 22 di maggio - per sfondare le fortificazioni confederate. Quest'ultimo inizialmente avr\u00e0 un certo successo nel settore di McClernand, ma sar\u00e0 infine respinto con 3.200 vittime.\nJohnston ordin\u00f2 allora a Pemberton di far evacuare la citt\u00e0 e portare in salvo il suo esercito, ma egli pens\u00f2 che fosse impossibile ritirarsi in sicurezza. Johnston progettava di attaccare Grant e alleviare cos\u00ec la forte pressione esercitata su Vicksburg, ma non fu in grado di organizzarlo in tempo. Grant assedi\u00f2 l'esercito confederato. Il 4 luglio, dopo 6 settimane in cui soldati e civili asserragliati nel centro urbano non ricevevano rifornimenti di cibo e venivano costantemente bombardati, Pemberton consegn\u00f2 la citt\u00e0 e assieme ad essa tutta la propria Armata.\nOltre a Pemberton Grant doveva occuparsi anche delle forze confederate nella sua retrovia; sistem\u00f2 pertanto una divisione nelle vicinanze del ponte del \"Big Black River\" e un'altra in esplorazione fino a Mechanicsburg, entrambe a fare da copertura. Entro il 10 di giugno il \"IX Corpo\" di John Grubb Parke fu trasferito sotto il comando di Grant. Questo divenne il nucleo di una task force speciale la cui missione era quella di impedire a Johnston, che stava radunando le sue forze a Canton, di interferire con l'assedio.\nA Sherman venne dato il comando di questa unit\u00e0 operativa e Frederick Steele lo sostituir\u00e0 al \"XV Corpo\" il 22 di giugno. Johnston alla fine inizi\u00f2 a muoversi - dal 1\u00b0 di luglio - per liberare Pemberton e raggiunse il \"Big Black River\", ma ritard\u00f2 un incontro potenzialmente difficile con Sherman fino a quando non fu troppo tardi per la guarnigione di Vicksburg: se ne ritorner\u00e0 quindi indietro fino a Jackson.\nLa citt\u00e0 era capitolata e la campagna di Vicksburg vinta su tutti i fronti.\nOperazioni svolte nella Louisiana.\nDurante l'assedio di Vicksburg almeno altri tre scontri principali si sono svolti nelle vicinanze,\nPi\u00f9 altri considerati minori sia per intensit\u00e0 che per perdite ad essi correlati:\nMilliken's Bend.\nNel tentativo di tagliare la linea dei rifornimenti a Grant durante l'assedio i confederati attaccarono l'area di raccolta a \"Milliken's Bend\" nella Parrocchia di Madison affacciata sul fiume Mississippi; questa verr\u00e0 principalmente difesa da truppe di afroamericani non addestrate (le United States Colored Troops) le quali nonostante ci\u00f2 combatteranno coraggiosamente con armi inferiori e alla fine anche contro le cannoniere Sudiste, sebbene a costi significativi; i difensori persero 652 uomini contro i 185 caduti confederati.\nGoodrich's Landing.\nDopo che le forze dell'Unione ebbero iniziato ad occupare le prime parrocchie della Louisiana affacciate sul Mississippi migliaia di schiavi fuggitivi si accalcarono disperatamente in cerca di aiuto su di loro; i Federali quindi affittarono alcune piantagioni e misero i liberti a lavorare nella coltivazione del cotone o di altro. I proventi della vendita dei prodotti aiutarono a coprire le spese per cibo, vestiti, ecc.\nLe truppe afroamericane verranno appositamente incaricate di proteggere questi terreni, liberando cos\u00ec altre truppe da immettere in prima linea; i confederati, determinati a riconquistare alcuni di questi liberti e distruggere i raccolti, intrapresero una spedizione partendo dall'approdo di Gaines, nell'Arkansas, fino a Lake Providence nella Parrocchia di East Carroll.\nSebbene i confederati abbiano interrotto queste operazioni, riusciranno comunque a distruggere molte propriet\u00e0 e fare incetta di provviste e armi; l'incursione sar\u00e0 solo una piccola battuta d'arresto per l'Unione. I Sudisti potevano difatti causare dei disturbi momentanei, ma non erano oramai pi\u00f9 in grado di realizzare alcun cambiamento duraturo nel corso degli eventi.\nHelena.\nLe truppe del generale confederato Theophilus Hunter Holmes attaccarono Helena nell'Arkansas il 4 luglio nel tentativo di alleviare la pressione su Vicksburg; sebbene i Sudisti avessero un maggior numero di effettivi e inizialmente catturassero alcune delle fortificazioni, le forze dell'Unione le respinsero con decisione.\nConseguenze.\nSebbene i confederati rimasti uccisi e/o feriti nel corso dell'assedio fossero un numero relativamente ristretto, 3.202 a fronte dei 766 unionisti, Grant conquist\u00f2 il suo 2\u00b0 esercito nemico nella sua interezza (il 1\u00b0 fu quello alla battaglia di Fort Donelson): 29.495 prigionieri di guerra. La maggior parte di essi sar\u00e0 rilasciata. L'Unione ottenne anche quantit\u00e0 significative di artiglieria, armi leggere e munizioni. L'intera campagna, dal 29 dicembre 1862 al 4 luglio 1862 caus\u00f2 10.142 vittime unioniste contro le 38.586 confederate tra uccisi e feriti.\nQuesto fu il 2\u00ba grande colpo inferto alla Confederazione nell'estate. Il 3 luglio l'invasione del Nord da parte di Robert Edward Lee croll\u00f2 alla battaglia di Gettysburg. Il d\u00ec seguente la bandiera degli Stati Uniti d'America a stelle e strisce si alz\u00f2 sopra Vicksburg. Per i confederati, arrendersi proprio nell'anniversario del Giorno dell'Indipendenza fu un'amara sconfitta.\nLe truppe dell'Unione si comportarono generalmente bene, mescolandosi con i confederati e donando parte delle proprie razioni ai soldati affamati. Gli speculatori che avevano accumulato cibo per poter cos\u00ec realizzare prezzi pi\u00f9 alti videro i loro negozi aperti con la forza e il contenuto gettato nelle strade in pasto ai ribelli denutriti. Nelle sue \"Memorie\" Grant avr\u00e0 l'occasione di osservare: \"\"gli uomini dei due eserciti fraternizzarono come se avessero combattuto per la stessa causa\".\nMa i risentimenti persistevano: la tradizione sostiene che presumibilmente la festa del 4 luglio non sia pi\u00f9 stata celebrata da Vicksburg fino allo scoppio della Seconda guerra mondiale. Questa affermazione \u00e8 stata per\u00f2 contestata perch\u00e9 le grandi celebrazioni della festivit\u00e0 erano gi\u00e0 riprese entro il 1907. Il risultato pi\u00f9 eclatante e significativo della campagna fu l'assunzione del pieno controllo del fiume Mississippi, che l'Unione ottenne completamente dopo che Port Hudson - che era stato messo sotto assedio da Nathaniel Banks fin dal 27 di maggio (vedi assedio di Port Hudson) - sent\u00ec le notizie della caduta di Vicksburg e pertanto si arrese a sua volta il 9 di luglio.\nLa Confederazione era ora tagliata nettamente in due tronconi; una settimana dopo una nave mercantile nordista e disarmata giunger\u00e0 a New Orleans dopo essere partita da Saint Louis, dopo un percorso che non incontr\u00f2 alcun incidente lungo il fiume. Il presidente Abraham Lincoln annuncer\u00e0 commosso: \"Il grande Padre delle Acque torna nuovamente ad essere visto fino al Golfo del Messico\"\".\nGrant schier\u00f2 Sherman e 50.000 soldati contro i 31.000 di Johnston asserragliati a Jackson. Il generale confederato cercher\u00e0 di attirare Sherman in un assalto frontale, ma questi aveva gi\u00e0 avuto modo di constatare i risultati di tali eventi a Vicksburg, pertanto inizier\u00e0 a circondare la citt\u00e0; Johnston riuscir\u00e0 a fuggire con il suo esercito - il che era pi\u00f9 di quanto Pemberton avesse raggiunto - ma tutto il centro del Mississippi era oramai sotto il controllo dell'Unione.\nSherman intraprender\u00e0 una successiva operazione contro Meridian la quale sar\u00e0 precorritrice delle tattiche di \"Terra bruciata\" che pi\u00f9 tardi egli stesso impiegher\u00e0 diffusamente nella sua \"marcia verso il mare\" attraverso la Georgia prima e nella Carolina del Sud poi.\nUna delle azioni di Grant durante l'assedio fu quella di risolvere una persistente rivalit\u00e0. Il 30 di maggio McClernand scrisse una nota auto-adulatoria alle sue truppe rivendicando gran parte del credito per la futura vittoria; Grant stava attendendo pazientemente da pi\u00f9 di 6 mesi che scivolasse in errore, fin da quando si erano scontrati all'inizio della campagna attorno alla Battaglia di Fort Hindman. Il 18 di giugno il comandante sollever\u00e0 il concorrente da qualsiasi incarico; il \"XIII Corpo\" fu quindi consegnato a Edward Ord. Nel maggio dell'anno seguente McClernand verr\u00e0 assegnato ad un comando secondario nel remoto Texas.\nGrant fu il vincitore indiscusso della campagna di Vicksburg. Fu ricompensato per la sua vittoria con una promozione a Maggior generale nell'esercito regolare dell'Union Army, con effetto partire dal 4 luglio. Ricevette anche una lettera assai insolita:\nGrant continuer\u00e0 a salvare le forze unioniste assediate nella battaglia di Chattanooga e poi rimpiazzer\u00e0 Henry Halleck come comandante generale dell'esercito statunitense, con il grado di Luogotenente generale recentemente riattivato.\nNonostante il suo ultimo e conclusivo successo nella vittoria finale gli storici hanno spesso considerato Vicksburg la sua campagna migliore: fantasiosa, audace, implacabile e un capolavoro di \"guerra di movimento\". James M. McPherson definir\u00e0 Vicksburg \"\"la pi\u00f9 brillante e innovativa campagna della guerra civile\"; Thomas Harry Williams la descriver\u00e0 come \"una delle campagne classiche della guerra civile e, in verit\u00e0, dell'intera storia militare\"; il \"Field Manual 100\u20135\" dell'United States Army del maggio 1986 l'ha definita \"la pi\u00f9 brillante campagna mai combattuta e condotta positivamente sul suolo americano\".\nLo storico Steven E. Woodworth scrisse che Pemberton \"aveva un forte diritto ad ottenere il titolo di uomo pi\u00f9 odiato del Sud, certamente il pi\u00f9 odiato tra quelli che indossavano una divisa confederata\". Vi saranno accuse sul fatto che erano state fornite scorte adeguate e che fu solamente il suo alto tradimento a causare la resa; persino il suo amico Richard Taylor scrisse a conflitto terminato che gran parte della popolazione credeva che \"si fosse unito al Sud con il preciso scopo di tradirlo, e questo era chiaramente dimostrato dal fatto che si arrese il 4 luglio, un giorno sacro per gli Yankee\".\nLa colpa per aver perso Vicksburg \u00e8 caduta non solo su John Pemberton, ma anche sull'eccentrico Joseph E. Johnston. Jefferson Davis commenter\u00e0 a riguardo della sconfitta: \"s\u00ec, da una mancanza di provviste all'interno e da un generale esterno che non avrebbe combattuto\"\". Soldati angosciati e civili affamati nel corso dell'assedio speravano che sarebbe venuto in loro aiuto, ma lui non lo far\u00e0 mai.\nLe accuse di vigliaccheria che lo avevano perseguitato fin dalla Campagna peninsulare del 1862 continuarono a seguirlo anche nel corso della Campagna di Atlanta del 1864 contro Sherman; tuttavia Johnston era in netta inferiorit\u00e0 numerica. Mentre era uno dei pochi generali confederati che Grant rispettava; si trovava difatti al di sopra di qualsiasi generalizzazione."}
{"id": "4319865", "revid": "1494169", "url": "https://it.wikipedia.org/wiki?curid=4319865", "title": "Hawk of the Hills", "text": ""}
{"id": "4319870", "revid": "1543377", "url": "https://it.wikipedia.org/wiki?curid=4319870", "title": "Jan Hendriks (attore)", "text": "Come attore, partecip\u00f2 - tra cinema e televisione - ad un'ottantina di produzioni dall'inizio degli anni cinquanta alla met\u00e0 degli anni ottanta. Tra i suoi ruoli pi\u00f9 noti, figura quello di Martin Brenner nella serie televisiva \"Il commissario K\u00f6ster\" (\"Der Alte\"), ruolo interpretato dal 1977 al 1986.\nCome doppiatore, prest\u00f2 la propria voce ad attori quali Humphrey Bogart, Anthony Quinn, ecc.\nBiografia.\nMorte.\nIl 17 dicembre 1991, Jan Hendricks viene trovato morto dalla polizia nel suo appartamento di Wilmersdorf (Berlino). La morte sarebbe sopraggiunta quattro giorni prima, una settimana dopo il suo 63\u00ba compleanno, probabilmente per le conseguenze dell'AIDS e del diabete.\n\u00c8 sepolto a Berlino nel Friedhof Sch\u00f6neberg II.."}
{"id": "4319871", "revid": "287204", "url": "https://it.wikipedia.org/wiki?curid=4319871", "title": "Jan Hendriks", "text": ""}
{"id": "4319872", "revid": "1602064", "url": "https://it.wikipedia.org/wiki?curid=4319872", "title": "La freccia d'oro (romanzo)", "text": "La freccia d'oro (\"The Arrow of Gold\") \u00e8 un romanzo d'appendice di Joseph Conrad del 1919. Venne originalmente pubblicato a puntate sul \"Lloyd's Magazine\" dal dicembre 1918 al febbraio 1920 con il titolo \"The Laugh\".\nLa storia \u00e8 ambientata a Marsiglia nell'anno 1870, durante la terza guerra Carlista. I personaggi del romanzo sono sostenitori del pretendente spagnolo Carlo Maria di Borbone-Spagna, Duca di Madrid.\nIl narratore ha un ruolo considerevole nella storia ma non ha un nome, anche se si assume essere Charles Marlow, il solito narratore dei romanzi di Conrad. Il tema principale \u00e8 un triangolo amoroso che comprende il narratore, Donna Rita e il veterano confederato Capitano Blunt. Donna Rita finanza le operazioni del veliero del narratore, Tremolino, che fornisce munizioni di contrabbando all'esercito carlista. Non \u00e8 da escludere che la trama sia stata ispirata dal vissuto di Conrad, figlio di una famiglia cattolica con delle conoscenze tra i circoli borbonici marsigliesi, e dalle vicende di Tirso de Olaz\u00e1bal y Lardiz\u00e1bal (1842-1921), un importante contrabbandiere a servizio del Carlismo. "}
{"id": "4319873", "revid": "986213", "url": "https://it.wikipedia.org/wiki?curid=4319873", "title": "George Montagu, VI duca di Manchester", "text": "Biografia.\nEra il figlio di William Montagu, V duca di Manchester, e di sua moglie Lady Susan Gordon. Suo padre fu governatore della Giamaica.\nStudi\u00f2 a Eton.\nCarriera.\nFu un deputato del partito Tory per Huntingdonshire tra il 1826 e il 1837. Raggiunse il grado di comandante della Royal Navy nel 1822. Succedette al padre nel 1843.\nMatrimoni.\nPrimo matrimonio.\nL'8 ottobre 1822 spos\u00f2, a Londra, Millicent Sparrow (25 gennaio 1798 - 21 novembre 1848), figlia di Robert Bernard Sparrow di Brampton Park, e di sua moglie Olivia Acheson. Ebbero quattro figli:\nSecondo matrimonio.\nIl 29 agosto 1850 spos\u00f2, a Kilroot, in Irlanda, Harriet Sydney Dobbs (4 dicembre 1834-30 maggio 1907), figlia di Conway Richard Dobbs. Ebbero due figli:"}
{"id": "4319878", "revid": "144796", "url": "https://it.wikipedia.org/wiki?curid=4319878", "title": "Louvre-Lens", "text": "Il Louvre-Lens a Lens, in Francia, \u00e8 un museo d'arte legato al celebre Museo del Louvre di Parigi. Inaugurato il 4 dicembre 2012, ha aperto al pubblico il 12 dicembre 2012."}
{"id": "4319892", "revid": "136801", "url": "https://it.wikipedia.org/wiki?curid=4319892", "title": "Green Property Mens Irish Open", "text": ""}
{"id": "4319895", "revid": "250099", "url": "https://it.wikipedia.org/wiki?curid=4319895", "title": "Dark Souls 2", "text": ""}
{"id": "4319897", "revid": "1391549", "url": "https://it.wikipedia.org/wiki?curid=4319897", "title": "Monsanto (California)", "text": "Monsanto \u00e8 un'area non incorporata della contea di Contra Costa in California, Stati Uniti d'America. Essa si trova sul percorso della linea ferroviaria Atchison, Topeka e Santa Fe, a 7,2\u00a0km ad est da Martinez."}
{"id": "4319900", "revid": "88607698", "url": "https://it.wikipedia.org/wiki?curid=4319900", "title": "Walter Guggenberger", "text": "Dal 1983 al 1999, Guggenberger era un membro del Consiglio Nazionale d'Austria.\nGuggenberger ha frequentato la scuola elementare dal 1953 al 1957 e poi ha passato i suoi esami finali al liceo di Landeck. Dopo questo Guggenberger ha studiato giurisprudenza presso l'Universit\u00e0 di Innsbruck e si \u00e8 laureato con il grado accademico Mag. jur. nel 1972. \nDal 1980 Guggenberger \u00e8 consigliere comunale a Landeck. Dal 30 marzo 1999 al 20 ottobre 2003, era rappresentante del Parlamento Tirolese e leader del partito SP\u00d6 nel Tirolo. Nel 1992 ha fondato con Andreas Maislinger e Andreas H\u00f6rtnagl il Servizio civile Austriaco per la Memoria della Deportazione e della Shoah (Gedenkdienst).\nNel 1992 Walter Guggenberger ha ricevuto la Gran Decorazione d'Onore in Argento e la Gran Decorazione d'Onore in Oro nel 1999 della Repubblica Austriaca."}
{"id": "4319905", "revid": "1155", "url": "https://it.wikipedia.org/wiki?curid=4319905", "title": "Etheostoma aquali", "text": ""}
{"id": "4319916", "revid": "287204", "url": "https://it.wikipedia.org/wiki?curid=4319916", "title": "Moscow Open", "text": "Il Moscow Open \u00e8 un torneo professionistico di tennis giocato su campi in terra battuta. Fa parte dell'ITF Men's Circuit e dell'ITF Women's Circuit. Si gioca annualmente a Mosca in Russia."}
{"id": "4319922", "revid": "767487", "url": "https://it.wikipedia.org/wiki?curid=4319922", "title": "Never Before (The Byrds)", "text": "Never Before \u00e8 un album compilation del gruppo musicale statunitense The Byrds, consistente in materiale precedentemente inedito, versioni alternative di brani conosciuti, e rarit\u00e0 varie. Il disco venne inizialmente pubblicato dalla Re-Flyte Records nel dicembre 1987 e successivamente ristampato in formato CD nel 1989, con l'aggiunta di sette tracce bonus.\nIl disco.\n\"Never Before\" consiste di materiale registrato tra il 1965 e il 1967 dalla formazione originale dei Byrds: Roger McGuinn, Gene Clark, David Crosby, Chris Hillman, e Michael Clarke (anche se Clark aveva lasciato la band nel 1966).\nNegli anni successivi alla sua pubblicazione, molte delle tracce presenti in \"Never Before\" sono state incluse nelle successive uscite dei Byrds, come le riedizioni espanse degli album di studio pubblicate dalla Columbia/Legacy e i cofanetti box set \"The Byrds\" e \"There Is a Season\". Due tracce che non sono state ripubblicate da nessuna altra parte sono il mixaggio stereo di \"Lady Friend\", con una nuova parte di batteria, e lo scarto di \"The Notorious Byrd Brothers\" intitolata \"Flight 713\". \"Never Before\" \u00e8 attualmente fuori catalogo e non reperibile nei normali canali di distribuzione."}
{"id": "4319943", "revid": "1305772", "url": "https://it.wikipedia.org/wiki?curid=4319943", "title": "Eutichio (disambigua)", "text": ""}
{"id": "4319949", "revid": "21880", "url": "https://it.wikipedia.org/wiki?curid=4319949", "title": "Myriolepis", "text": ""}
{"id": "4319951", "revid": "806297", "url": "https://it.wikipedia.org/wiki?curid=4319951", "title": "Sant'Ottato vescovo", "text": ""}
{"id": "4319968", "revid": "228587", "url": "https://it.wikipedia.org/wiki?curid=4319968", "title": "SANAA", "text": "SANAA (acronimo di Sejima and Nishizawa and Associates) \u00e8 uno studio di architettura con sede a Tokyo, Giappone, fondato nel 1995 da Kazuyo Sejima e Ry\u016be Nishizawa. \nNel 2010 a Sejima e Nishizawa \u00e8 stato assegnato il Premio Pritzker.\nTra i lavori pi\u00f9 noti dello studio vi sono il Glass Pavilion del Toledo Museum of Art a Toledo, Ohio; il New Museum of Contemporary Art a New York; il Rolex Learning Center dell'EPFL a Losanna; il Serpentine Pavilion 2009 a Londra; il Christian Dior Building a Omotesand\u014d, Tokyo; il Museo di Arte Contemporanea del XXI secolo a Kanazawa e il Museo del Louvre-Lens a Lens.\nStoria.\nKazuyo Sejima e Ryue Nishizawa hanno fondato SANAA nel 1995; nel 2008 hanno vinto il Leone d'Oro alla IX Mostra Internazionale di Architettura di Venezia. Nel 2010, gli \u00e8 stato assegnato il Premio Pritzker, il che fa della Sejima la seconda donna a vincere il premio."}
{"id": "4319977", "revid": "183694", "url": "https://it.wikipedia.org/wiki?curid=4319977", "title": "Paolo Giaccio", "text": "Biografia.\nPaolo Giaccio aveva frequentato alla fine degli anni sessanta, a Roma, i licei Righi e Mameli, con una parentesi nel liceo di Farfa Sabina. Dalla Facolt\u00e0 di Filosofia della Sapienza, cui si era iscritto, aveva riportato nel mondo della radio il vento libertario del sessantotto studentesco. Queste scelte editoriali dettero fastidio alle forze politiche pi\u00f9 conservatrici, che chiesero quindi richiami e rimozioni provocando, in alcuni periodi, il suo allontanamento dal microfono. Nonostante le difficolt\u00e0, il programma e il suo gruppo di lavoro riuscirono a innovare la radio statale di quel tempo, tracciando la strada che sar\u00e0 poi seguita dalle prime radio libere. Dalla met\u00e0 degli anni settanta fu giornalista del TG2. Negli anni ottanta e novanta fu invece autore e capostruttura di RaiUno. Negli anni duemila, era diventato responsabile editoriale di molti nuovi canali tematici della Rai, digitali e satellitari. \nRadio.\nNel 1969 succedette a Renzo Arbore nella direzione del programma radiofonico \"Per voi giovani\" (in seguito Renzo Arbore riveler\u00e0 che la trasmissione gli fu tolta dalla Rai per affidarla a persone \"politicamente raccomandate\"): con Mario Luzzatto Fegiz lo trasform\u00f2 nel programma che introdusse ai giovani italiani la musica rock e i nuovi cantautori, insieme al racconto del mondo giovanile che nelle scuole e nel tempo libero viveva le spinte del '68. Chiam\u00f2 alla conduzione di segmenti del programma Raffaele Cascone, Carlo Massarini, Claudio Rocchi, Massimo Villa, Richard Benson, Maria Laura Giulietti, Fiorella Gentile, Michelangelo Romano, Riccardo Bertoncelli e altri."}
{"id": "4319979", "revid": "1305772", "url": "https://it.wikipedia.org/wiki?curid=4319979", "title": "Giants", "text": "Giants (\"giganti\" in lingua inglese) pu\u00f2 riferirsi :"}
{"id": "4319980", "revid": "287204", "url": "https://it.wikipedia.org/wiki?curid=4319980", "title": "Giants (album)", "text": ""}
{"id": "4319981", "revid": "46291", "url": "https://it.wikipedia.org/wiki?curid=4319981", "title": "Limonium ferulaceum", "text": "Il limonio delle saline (Limonium ferulaceum ) \u00e8 una pianta della famiglia Plumbaginaceae, diffusa nella parte occidentale del bacino del Mediterraneo.\nDescrizione.\n\u00c8 una specie camefita suffruticosa con fusti privi di foglie, prostrati o ascendenti, che sorreggono un'infiorescenza densa raggruppante numerosi fiorellini di colore lilla, con calice sottile lungo circa 5\u00a0mm, e corolla di 5-6.5\u00a0mm di diametro, composta da petali parzialmente fusi nei 2/3 inferiori. Il frutto \u00e8 una piccola capsula.\nIl numero cromosomico \u00e8 2n = 16.\nDistribuzione e habitat.\nLa specie ha un areale mediterraneo-occidentale che si estende lungo le aree costiere della Sicilia, delle isole Baleari, della Francia meridionale, della penisola iberica, del Marocco e della Tunisia.\nCresce nelle aree paludose salmastre e nelle steppe salate costiere."}
{"id": "4319985", "revid": "1818515", "url": "https://it.wikipedia.org/wiki?curid=4319985", "title": "La malora", "text": "La malora \u00e8 un romanzo breve di Beppe Fenoglio, pubblicato per la prima volta nel 1954 da Einaudi nella collana dei \"Gettoni\", due anni dopo \"I ventitr\u00e9 giorni della citt\u00e0 di Alba\".\nTrama.\nIl romanzo narra la storia di un ragazzo, Agostino Braida, servitore presso la famiglia Rabino. Il giovane Agostino racconta e commenta in prima persona la sua vicenda di ragazzo povero, ma deciso nel resistere alla sfortuna, la \"malora\" del titolo. \nTutta la vicenda si svolge nelle Langhe, protagoniste indiscusse della storia, descritte accuratamente non solo nella drammaticit\u00e0 della vita contadina di inizio Novecento, ma anche nella situazione sociale della gente di quegli anni.\nLa maggior parte del romanzo ed il suo sviluppo narrativo si svolgono nella frazione Pavaglione di Castino.\nAgostino \u00e8 un giovanissimo contadino che osserva la vita della sua famiglia e ne narra le durezze: la mamma, Melina, \u00e8 una confezionatrice di robiole e il pap\u00e0 si divide tra il lavoro dei campi e la vendita dei prodotti. Pian piano la famiglia si impoverisce ed \u00e8 costretta a vendere le terre. Stefano, fratello di Agostino, parte militare e poi gestisce direttamente il terreno del padre, dopo la sua morte, accaduta a causa di un incidente sul lavoro. Il fratello Emilio va a studiare in seminario, su insistenza della maestra del paese che \u00e8 disposta a rimettere un vecchio debito, in cambio della scelta vocazionale del giovane. Costretto a servire per tre anni, Agostino, si innamora perdutamente della servente, di nome Fede, e da lei \u00e8 ricambiato; tuttavia non riesce a sposarsi perch\u00e9 la ragazza viene promessa a un altro uomo. \nAgostino ritorna a casa, quado Stefano va a lavorare dagli zii, e con lui torna anche il fratello Emilio, per l'aggravarsi della malattia. Il giovane si impegna nella propria terra, con nel cuore una grande felicit\u00e0, per aver potuto tornare accanto alla madre. Il libro si chiude con le parole della madre, sussurrate in preghiera, vicino ai meli, udite per caso dal figlio Agostino: \"Non chiamarmi prima che abbia chiuso gli occhi al mio povero figlio Emilio. Poi, dopo, son contenta che mi chiami, se sei contento tu. E allora tieni conto di cosa ho fatto per amore e usami indulgenza per cosa ho fatto per forza. E tutti noi che saremo lass\u00f9 teniamo la mano sulla testa d'Agostino, che \u00e8 buono e si \u00e8 sacrificato per la famiglia e sar\u00e0 solo al mondo\". "}
{"id": "4319991", "revid": "1543377", "url": "https://it.wikipedia.org/wiki?curid=4319991", "title": "Automatic Reference Counting", "text": "Nella programmazione Objective-C, Automatic Reference Counting (ARC) \u00e8 un miglioramento del sistema di gestione della memoria, dove il problema di tenere traccia del reference count di un oggetto viene spostato dal programmatore al compilatore.\nNella programmazione Objective-C tradizionale, il programmatore avrebbe dovuto mandare dei messaggi di codice_1 e codice_2 agli oggetti per deallocare o prevenire la deallocazione. Con ARC, il compilatore lo fa automaticamente esaminando il codice sorgente e aggiungendo i messaggi di codice_1 e codice_2 nel codice compilato.\nARC non \u00e8 uguale al garbage collector, visto che non ci sono thread in background che agiscono per deallocare gli oggetti che non sono pi\u00f9 puntati in altre parti del codice. Al contrario del garbage collector, ARC non gestisce automaticamente reference counting i riferimenti nei clicli; \u00e8 compito del programmatore fermare i cicli utilizzando weak references\nARC \u00e8 stato introdotto da Apple Inc. nel 2011 per lo sviluppo di applicazioni su OS X Lion e iOS 5.\nDavid Chisnall ainformIT ha detto di vedere ARC come \"the first significant improvement to Objective-C since the 1980s\" (il primo miglioramento significativo per l'Objective-C dagli anni '80).\nARC \u00e8 supportato in Xcode 4.2 o superiori, OS X Snow Leopard o superiori, e iOS 4.0 o superiori, anche se da OS X Lion e iOS 5 viene raccomandato di utilizzarlo, weak references inclusi."}
{"id": "4319994", "revid": "729019", "url": "https://it.wikipedia.org/wiki?curid=4319994", "title": "Assedio di Port Hudson", "text": "L\u2019assedio di Port Hudson \u00e8 stato un episodio della guerra di secessione americana a seguito del quale l'esercito nordista guidato dal generale Nathaniel Banks occup\u00f2 la citt\u00e0 fortificata di Port Hudson (Louisiana), sulla riva del fiume Mississippi.\nContesto.\nSin dall'inizio della guerra di secessione, nordisti e sudisti si contendevano il controllo del fiume Mississippi. La Confederazione doveva mantenerne il controllo per trasportare uomini e rifornimenti essenziali per lo sforzo bellico mentre l'Unione cercava di interrompere questa fondamentale via di approvvigionamento tagliando cos\u00ec in due il territorio confederato.\nNella primavera del 1862, preso il controllo di New Orleans e Memphis, i nordisti concentrarono i propri sforzi verso le citt\u00e0 fortificate di Vicksburg e Port Hudson, importanti bastioni sudisti lungo il corso del Mississippi.\nIl generale nordista Grant, comandante dell'Armata del Tennessee, aveva previsto di raggiungere questi obiettivi attraverso un'operazione su due fronti: circa la met\u00e0 delle sue forze \u2013 sotto il comando del generalmaggiore William Tecumseh Sherman \u2013 avrebbero dovuto avanzare fino al Yazoo River nel tentativo di raggiungere Vicksburg da nord-est mentre Grant, con il resto dell'Armata del Tennessee, avrebbe condotto una serie di spedizioni per cercare di raggiungere il fiume Mississippi a sud di Vicksburg.\nContemporaneamente, Nathaniel Banks venne inviato verso Port Hudson. Il 23 maggio 1863 Banks, sconfitte le forze sudiste nella battaglia di Plains Store e ottenuti rinforzi, circond\u00f2 con circa 40.000 uomini Port Hudson.\nAll'interno della citt\u00e0 fortificata, il comandante sudista Franklin Gardner, conscio della propria netta inferiorit\u00e0 numerica, sperava di mantenere la posizione il pi\u00f9 a lungo possibile in attesa di rinforzi.\nL'assedio.\nLa mattina del 27 maggio Banks ordin\u00f2 un attacco contro le linee fortificate nemiche ma il fuoco incrociato dei sudisti respinse l'offensiva. Successive cariche di fanteria e cavalleria nordista non riuscirono ad avere miglior sorte e solo grazie all'intensivo utilizzo dell'artiglieria Banks riusc\u00ec ad avere la meglio, dopo 48 giorni di assedio.\nConseguenze.\nLa capitolazione di Port Hudson permise all'Unione di controllare la navigazione sul fiume Mississippi tagliando le vie di comunicazioni tra gli stati orientali della confederazione e quelli occidentali."}
{"id": "4319997", "revid": "599013", "url": "https://it.wikipedia.org/wiki?curid=4319997", "title": "Andrew Williams (calciatore inglese)", "text": "Carriera.\nMilit\u00f2 nel Milan solo per una stagione, quella di Prima Categoria 1913-1914, scendendo in campo 9 volte e segnando 1 rete contro il .\nEsord\u00ec il 12 ottobre 1913 in Novara-Milan 0-4"}
{"id": "4319998", "revid": "1934238", "url": "https://it.wikipedia.org/wiki?curid=4319998", "title": "Il quinto figlio", "text": "Il quinto figlio (\"The Fifth Child\") \u00e8 un romanzo di Doris Lessing del 1988.\nIl romanzo descrive i cambiamenti nella felice vita di una coppia sposata, Harriet e David Lovatt, che avvengono in seguito all nascita del loro quinto figlio Ben. Un seguito, \"Ben nel mondo\", edito nel 2000, sviluppa ulteriormente la vita di Ben dopo aver lasciato la famiglia.\nTrama.\nQuando David Lovatt e Harriet si incontrano ad un ricevimento di lavoro, si innamorano immediatamente. Entrambi condivinono gli stessi ideali conservatori, una rarit\u00e0 nella Londra degli anni sessanta.\nI due si sposano e comprano una grande propriet\u00e0 in un villaggio fuori Londra. La coppia ha intenzione di avere numerosi figli, un desiderio non condiviso dal resto della famiglia. I due hanno quattro figli, due maschi e due femmine, e la loro casa diventa un luogo di gioia non solo per loro, ma anche per i parenti e gli amici che vengono a trovarli. Il periodo idilliaco dura fino a quando Harriet rimane incinta del loro quinto figlio. La gravidanza segna l'inizio dell'infelicit\u00e0 e della sofferenza che questo figlio porta nella famiglia."}
{"id": "4320001", "revid": "1818970", "url": "https://it.wikipedia.org/wiki?curid=4320001", "title": "Ortona (citt\u00e0 antica)", "text": "Ortona era un'antica citt\u00e0 latina del Lazio.\nStoria.\nNel 482 a.C., consoli Quinto Fabio Vibulano e Gaio Giulio Iullo, l'area di Milonia fu espugnata e saccheggiata dagli Equi.\nNel 457 a.C., consoli Gaio Orazio Pulvillo e Quinto Minucio Esquilino Augurino, fu attaccata e presa dagli Equi, che la saccheggiarono, fecero strage degli uomini, e presero come schiavi donne, bambini e vecchi."}
{"id": "4320002", "revid": "767487", "url": "https://it.wikipedia.org/wiki?curid=4320002", "title": "Gyula Wilhelm", "text": "In Ungheria era conosciuto anche come Wilhelm II per distinguerlo da J\u00e1nos Wilhelm, suo compagno di squadra al Ferencv\u00e1ros.\nCaratteristiche tecniche.\nIn Ungheria gioc\u00f2 come mediano o centromediano. Una volta giunto in Italia fu impiegato in posizioni pi\u00f9 offensive, e gioc\u00f2 da interno destro o sinistro.\nCarriera.\nClub.\nGioc\u00f2 in patria nel Ferencv\u00e1ros, con cui vinse una coppa nazionale; in campionato ottenne un secondo posto nel 1921-1922 e due terzi posti (1919-1920 e 1922-1923). Trasferitosi in Italia, alla Cremonese, venne impiegato da titolare durante la Prima Divisione 1925-1926: segn\u00f2 al debutto contro il Milan (4 ottobre 1925). Al suo primo campionato mise a referto 20 presenze, con 7 gol; nella Divisione Nazionale 1926-1927 gioc\u00f2 invece 15 partite e segn\u00f2 2 reti. Disput\u00f2 12 partite di Coppa CONI dal marzo a giugno del 1927. Fu poi messo in lista di trasferimento dalla Cremonese nell'agosto del 1927."}
{"id": "4320007", "revid": "599013", "url": "https://it.wikipedia.org/wiki?curid=4320007", "title": "Erminio Brevedan", "text": "Biografia.\nDopo aver lasciato il , divenne sottotenente del Regio Esercito, entrando nella Brigata Marche 55\u00ba Fanteria. Il 20 luglio il Regno d'Italia, attaccato dal fuoco austro-ungarico, perse numerosi soldati tra cui proprio Brevedan: fu il primo calciatore milanista morto nella Grande Guerra, a Monte Piana.\nCarriera.\nGioc\u00f2 nel Milan per una sola stagione, quella in Prima Categoria 1914-1915, disputando 5 partite e mettendo a segno una tripletta nella sua partita d'esordio, il 4 ottobre 1914, in Milan- (13-0)."}
{"id": "4320008", "revid": "241195", "url": "https://it.wikipedia.org/wiki?curid=4320008", "title": "Emoglobina glicosilata", "text": ""}
{"id": "4320010", "revid": "291370", "url": "https://it.wikipedia.org/wiki?curid=4320010", "title": "Anne Sinclair", "text": "Conosciuta per aver condotto diverse trasmissioni d'informazione prima fra tutte \"7 sur 7\", andata in onda su TF1 dal 1984 al 1997, \u00e8 stata sposata in seconde nozze con Dominique Strauss-Kahn. \u00c8 figlia di Micheline Nanette Rosenberg, ritratta da Pablo Picasso in una delle sue tele, e dell'uomo d'affari Joseph-Robert Schwarz, che fece mutare il cognome in Sinclair nel 1948, dopo la nascita di Anne. Dal nonno materno, un mercante d'arte, ha ereditato un'importante collezione di dipinti.\nBiografia.\nCarriera.\nTrasferitasi in Francia ancora molto giovane, Anne Sinclair si \u00e8 laureata in Diritto alla Sorbona, diventando poi giornalista nel 1973. Nel 1982 \u00e8 stata ingaggiata da TF1 per la conduzione del programma \"Les Visiteurs du jour\", sospeso dopo poco tempo per gli scarsi ascolti. Col suo secondo programma \"\u00c9dition sp\u00e9ciale\", del 1983, \u00e8 stata invece premiata dal pubblico, mentre l'anno dopo \u00e8 diventata in Francia uno dei volti pi\u00f9 popolari del piccolo schermo conducendo \"Sept sur Sept\", trasmissione che rester\u00e0 in palinsesto per tredici stagioni televisive. Dopo la privatizzazione di TF1 nel 1986, Anne Sinclair \u00e8 stata nominata co-direttrice dell'informazione del canale, e in seguito anche direttrice generale.\nNel 2001 ha lasciato l'emittente per approdare a RTL, per la quale ha realizzato numerose interviste in esclusiva. Alla fine dell'anno, un nuovo passaggio, questa volta a France 3, si \u00e8 rivelato sostanzialmente infruttuoso, per la soppressione del suo programma \"Le Choc des Cultures\". In seguito Anne Sinclair ha orientato la sua professione verso la carta stampata, collaborando per alcuni anni con \"Paris Match\": parallelamente ha condotto per qualche tempo su France Inter un programma dedicato agli studenti.\nNel 2008 ha seguito per Canal+ le elezioni presidenziali USA alternandosi con Laurence Ha\u00efm.\nVita privata.\nDal primo matrimonio di Anne Sinclair, con il collega Ivan Leva\u00ef, sono nati due figli, David ed Elie. Nel 1991 Anne ha sposato in seconde nozze Dominique Strauss-Kahn. Nel maggio 2011, quando DSK \u00e8 entrato nell'occhio del ciclone in seguito all'accusa di tentata violenza sessuale lanciatagli da Nafissatou Diallo, lei ha difeso il marito, dichiarando in un comunicato pubblico di ritenersi certissima della sua innocenza. L'anno dopo, tuttavia, Anne Sinclair ha annunciato la propria separazione. Attualmente ha una relazione con lo storico francese Pierre Nora."}
{"id": "4320011", "revid": "1573940", "url": "https://it.wikipedia.org/wiki?curid=4320011", "title": "Mick Jackson (regista)", "text": ""}
{"id": "4320013", "revid": "287204", "url": "https://it.wikipedia.org/wiki?curid=4320013", "title": "Miss America (fumetto)", "text": ""}
{"id": "4320015", "revid": "767487", "url": "https://it.wikipedia.org/wiki?curid=4320015", "title": "Una comunit\u00e0 perduta", "text": "Una comunit\u00e0 perduta (\"The Cleft\") \u00e8 un romanzo di Doris Lessing del 2007.\nTrama.\nIl romanzo \u00e8 narrato da uno storico romano durante il tempo dell'imperatore Nerone: egli racconta la vicenda come la storia segreta degli albori dell'umanit\u00e0, cos\u00ec come l'ha ricostruita da stralci di documenti e racconti orali tramandati da generazioni.\nL'umanit\u00e0 era costituita inizialmente solo da donne che si riproducevano asessualmente. Queste donne erano una razza tranquilla e con pochi problemi, vivevano vicino al mare ed erano parzialmente acquatiche. Si chiamavano \"Cleft\", in base al nome di una fessura nella roccia ritenuta sacra dalla forma somigliante ad una vagina.\nUn giorno, una delle donne diede alla luce un maschio, considerato un mostro. Questo caus\u00f2 una tale paura che il ragazzo venne ucciso. Ma altri \"mostri\" nacquero, e le donne li lasciarono morire sulle rocce. Delle aquile che vivevano nella zona portarono i neonati in una vallata vicina dove vennero svezzati da un generoso cervo. I figli crebbero e impararono a difendersi, e formarono una loro comunit\u00e0, in continua crescita grazie ai nuovi arrivi portati dalle aquile.\nUn giorno, una donna si avventur\u00f2 nella valle e venne violentata da uno dei maschi adulti. Fugg\u00ec e nove mesi pi\u00f9 tardi diede vita ad un figlio misto. Quando racconta la sua storia al resto delle donne, le due comunit\u00e0 entrano in contatto. Le anziane delle cleft, per\u00f2, spaventate dai \"mostri\", decidono di sterminarli."}
{"id": "4320017", "revid": "287204", "url": "https://it.wikipedia.org/wiki?curid=4320017", "title": "Rebound", "text": ""}
{"id": "4320019", "revid": "287204", "url": "https://it.wikipedia.org/wiki?curid=4320019", "title": "Rebound (film)", "text": ""}
{"id": "4320023", "revid": "1833487", "url": "https://it.wikipedia.org/wiki?curid=4320023", "title": "Hellmann's e Best Foods", "text": "Hellmann's e Best Foods sono due marchi registrati utilizzati per la stessa linea di maionese e altri prodotti alimentari. Il marchio internazionale Hellmann's \u00e8 presente negli Stati Uniti (orientali), in America Latina, Europa, Medio Oriente e Canada. Il marchio Best Foods \u00e8 commercializzato negli Stati Uniti(occidentali), in Asia, Australia, e Nuova Zelanda.\nHellmann's e Best Foods seguono la stessa linea grafica, oltre a possedere logo, sito web e slogan molto simili. Entrambi i marchi sono stati propriet\u00e0 della multinazionale statunitense Best Foods Corporation, nota anche per la commercializzazione di altri prodotti alimentari.\nStoria.\nNel 1905, Richard Hellmann proveniente da Vetschau, Germania, apr\u00ec un negozio di alimentari sulla Columbus Avenue a New York City, dove utilizz\u00f2 la ricetta della moglie nella vendita di un tipo di maionese gi\u00e0 pronta. Divento in breve talmente popolare che inizi\u00f2 a vendere tale prodotto ad altri negozi di alimentari. Nel 1912 pertanto inizi\u00f2 a produrre industrialmente questa salsa con il nome di \"Hellmann's Blue Ribbon Mayonnaise\". Il successo fu talmente grande da spingere Hellmann a chiudere il negozio per dedicarsi esclusivamente alla commercializzazione del suo prodotto (1917).\nMentre Hellmann's Mayonnaise spopolava nella costa atlantica degli Stati Uniti, una compagnia Californiana, la Best Foods, introdusse sul mercato un prodotto analogo, riscuotendo molto successo nella costa pacifica.\nNel 1932 Best Foods acquis\u00ec la Hellmann's. Poich\u00e9 i due prodotti erano radicati nelle tradizioni delle due parti del Paese, il consiglio della multinazionale decise di non unirli sotto uno stesso nome, producendo cos\u00ec lo stesso prodotto ma con etichette differenti. Nel 1955 Best Foods acquis\u00ec Rosefield Packing Co., produttori del burro di arachidi Skippy (burro di arachidi). Nel 1958 la Best Foods fu acquisita dalla Corn Products Company, che nel 1969 divent\u00f2 la CPC International Inc. La maionese Hellmann's fu introdotta nel mercato britannico nel 1961 conquistando rapidamente ampie fasce del mercato, tanto che alla fine degli anni 80 copriva oltre il 50% del consumo nel settore.\nIntorno al 1968 la Best Foods aggiunse alla propria maionese il tradizionale nastro azzurro (Blue Ribbon) presente sulla maionese Hellmann's, aumentando le somiglianze tra i due prodotti; dal 2007, entrambe le marche usano esattamente lo stesso design. Nel 1997, la CPC International si divise in due compagnie: Best Foods, tornando cos\u00ec ad essere indipendente, e la Corn Product International. Bestfoods \u00e8 stata acquisita nel 2000 da Unilever."}
{"id": "4320026", "revid": "155634", "url": "https://it.wikipedia.org/wiki?curid=4320026", "title": "Mario Karelly", "text": "Biografia.\nOriginario di Gai e attivo in gare FIS dal gennaio del 2008, Mario Karelly ha esordito in Coppa Europa il 9 novembre 2009 partecipando al supergigante tenutosi sulle nevi di Reiteralm e giungendo 37\u00ba. Il 28 novembre 2012, sullo stesso tracciato, ha conquistato in discesa libera il suo primo podio nel circuito continentale, piazzandosi 2\u00ba dietro al compagno di squadra Daniel Danklmaier. Karelly ha gareggiato prevalentemente in Coppa Europa, ottenendo l'ultimo podio il 2 febbraio 2016 a Sarentino in discesa libera (2\u00ba); la sua ultima gara nel circuito, nonch\u00e9 ultima gara in carriera, \u00e8 stata la discesa libera disputata l'11 marzo 2016 a Saalbach-Hinterglemm (7\u00ba). Non ha mai esordito in Coppa del Mondo n\u00e9 preso parte a rassegne olimpiche o iridate."}
{"id": "4320027", "revid": "2033069", "url": "https://it.wikipedia.org/wiki?curid=4320027", "title": "Skippy (marchio)", "text": "Skippy \u00e8 un marchio commerciale per un prodotto a base di burro di arachidi fatto negli Stati Uniti, fondato da Joseph Rosenfield nel 1933. Annualmente vengano venduti circa 90 milioni di barattoli di Skippy.\nPercy Crosby, creatore del fumetto Skippy nel 1923 e che aveva registrato il nome nel 1925, lasci\u00f2 decadere il brevetto nel 1934. Rosefield nel 1955 vendette il marchio alla Best Foods che poi venne acquisito dalla Unilever e poi dalla Hormel, rivendicare diritti sul marchio nonostante l'obiezione degli eredi di Crosby e molte controversie si sono verificate su questo punto nel corso dei decenni alcune delle quali sono continuate negli anni 2000."}
{"id": "4320028", "revid": "132266", "url": "https://it.wikipedia.org/wiki?curid=4320028", "title": "Grande Africa class", "text": ""}
{"id": "4320029", "revid": "767487", "url": "https://it.wikipedia.org/wiki?curid=4320029", "title": "Heartbeats and Brainwaves", "text": "Heartbeats and Brainwaves \u00e8 l'ottavo album degli Electric Six. Venne pubblicato su CD, download digitale e in una versione in vinile, venduta durante i concerti della band."}
{"id": "4320031", "revid": "404449", "url": "https://it.wikipedia.org/wiki?curid=4320031", "title": "Kuroko no Basuke", "text": ""}
{"id": "4320041", "revid": "2043609", "url": "https://it.wikipedia.org/wiki?curid=4320041", "title": "Principessa delle Asturie", "text": "Questa \u00e8 un elenco delle donne che hanno detenuto il titolo principessa delle Asturie (spagnolo Princesa de Asturias, asturiano Princesa d'Asturies) per matrimonio.\nIl titolo fu creato nel 1388 per il futuro Enrico III di Castiglia e Caterina di Lancaster. Una parte del patto (\"Accordo di Bayonne\") era di concedere alla giovane coppia il titolo di principe e principessa delle Asturie, che fu modellato su quello di principe di Galles nel Regno d'Inghilterra. Il titolo doveva appartenere al successore ufficiale del trono castigliano. Quindi il primo detentore del principato era il giovane Enrico di Castiglia e la prima donna a ricoprire il titolo per matrimonio fu sua moglie, Caterina di Lancaster."}
{"id": "4320049", "revid": "1543377", "url": "https://it.wikipedia.org/wiki?curid=4320049", "title": "Godfrey Chitalu", "text": "Fu eletto per cinque volte calciatore zambiano dell'anno.\nBiografia.\nIl 27 aprile 1993, la Nazionale dello Zambia ha in programma un incontro valido per il raggruppamento B del secondo turno della fase a gironi in Senegal, sempre nell'ambito delle qualificazioni al campionato mondiale del 1994. La partita si sarebbe dovuta giocare il 2 maggio. L'aereo che trasportava la Nazionale zambiana, dopo aver raggiunto Libreville (Gabon), cade in mare: le 30 persone a bordo dell'aereo periscono nell'incidente.\nEra soprannominato \"UCAR\" dopo esser stato paragonato alle omonime batterie dal commentatore Dennis Liwewe.\nCarriera.\nGiocatore.\nInizia a giocare nel Roan United per poi trasferirsi al Kitwe United nel 1967. Nel 1968 mette a segno 81 marcature, prima di passare ai rivali del Kabwe Warriors nel 1970. Con il Kabwe, nel 1972, realizza il record non ufficiale di reti in un solo anno solare, 107. Con il Kabwe vince tre campionati, una coppa nazionale e due Challenge Cup.\nIn Nazionale gioca spesso, riuscendo a partecipare alla fase finale della Coppa delle Nazioni Africane 1978 svoltasi in Ghana.\nDopo aver forzatamente saltato i Giochi Olimpici di Montr\u00e9al 1976 (lo Zambia era stato inserito in un girone di \"ferro\" con Germania Est, Brasile e Spagna ma si era ritirato alla vigilia dei Giochi causa il boicottaggio promosso da quasi tutti i Paesi africani per la presenza della Nuova Zelanda che intratteneva rapporti sportivi con il Sudafrica razzista) nel 1980 Chitalu partecipa ai Giochi olimpici di Mosca: calciatore pi\u00f9 anziano della selezione, in tre gare - tutte perse dallo Zambia - riesce a segnare un paio di gol: uno contro l'Unione Sovietica nella partita persa 3-1 e uno contro il Venezuela (1:2).\nNel 2006 una selezione della CAF l'ha inserito tra i migliori 200 calciatori africani degli ultimi 50 anni.\nAllenatore.\nLa sua carriera da allenatore inizia nel 1984 alla guida del Kabwe Warriors. Con questa squadra vince un titolo zambiano, due coppe nazionali e due Challenge Cup fino al 1991, anno in cui lascia l'incarico.\nNel 1993 comincia ad allenare la Nazionale dello Zambia in vista delle qualificazioni al campionato mondiale di calcio 1994; la Nazionale supera il Gruppo H delle qualificazioni, giocatosi tra il 1992 e il 1993.\nIl record di reti.\nLa Zambian Football Association (ZFA) ha avuto una lunga diatriba con la FIFA riguardo al presunto record di reti in un singolo anno solare da parte di Chitalu: realizz\u00f2 106 reti nell'anno solare 1972 (e 107 in 65 partite nella stagione 1972-1973), primato mai riconosciuto dalla FIFA, che ha sempre considerato valido quello di Gerd M\u00fcller con 85 reti. Questo record ufficiale \u00e8 stato battuto da Lionel Messi, che ha messo a segno 91 reti nel corso del 2012. La FIFA ha successivamente incaricato un team indipendente per indagare ulteriormente la questione e presentare una contestazione ufficiale. Poco tempo dopo, attraverso Twitter, la Confederazione mondiale ha definitivamente affermato l'impossibilit\u00e0 di riconoscere qualsiasi primato in assenza di verificabilit\u00e0."}
{"id": "4320067", "revid": "239447", "url": "https://it.wikipedia.org/wiki?curid=4320067", "title": "Lavanttal Arena", "text": ""}
{"id": "4320070", "revid": "3115", "url": "https://it.wikipedia.org/wiki?curid=4320070", "title": "Nella vecchia fattoria", "text": "Nella vecchia fattoria \u00e8 un brano musicale per bambini, pubblicato dal Quartetto Cetra nel 1949 sul 78 giri \"Nella vecchia fattoria/La lampada di Aladino\". Il brano \u00e8 un adattamento in lingua italiana, opera di Giovanni Giacobetti per il testo e di Gorni Kramer e Virgilio Savona per musica, del canto popolare inglese \"Old MacDonald Had a Farm\" del 1706. A differenza dell'originale, nella versione italiana ogni strofa si alza di un semitono rispetto alla precedente.\nLa canzone \u00e8 stata interpretata successivamente dal Piccolo Coro dell'Antoniano.\nLa versione classica del Quartetto Cetra fu usata anche come sigla dell'omonima trasmissione condotta da Giorgio Celli e andata in onda su Rai 3 dal 17 giugno al 2 settembre 1991.\nCaratteristiche.\nIl pezzo \u00e8 caratterizzato da una linea melodica semplice e lineare. La struttura del brano \u00e8 simile a quella di molti canti popolari e filastrocche, con una serie di strofe accompagnate, che durante la loro enunciazione riprendono parte delle strofe precedenti, diventando sempre pi\u00f9 lunghe e spesso difficili da ricordare. \nCiascuna strofa parte con due versi introduttivi che pur cambiando di volta in volta, si concludono sempre con le tre sillabe \"ia-ia-o\". Il terzo verso introduce un nuovo animale, dopodich\u00e9 la canzone elenca tutti gli animali gi\u00e0 elencati in precedenza, accompagnando al nome di ciascun animale dei suoni onomatopeici che ne riproducono i versi.\nVersione originale.\nLa prima versione conosciuta del brano secondo il \"Traditional Ballad Index\" \u00e8 quella riportata nel libro \"Tommy's Tunes\" del 1917, una raccolta di canzoni della prima guerra mondiale a cura di F. T. Nettleingham. In questo libro la filastrocca \u00e8 riportata con il titolo \"\"Ohio (Old Macdougal Had a Farm)\", e ha un testo molto simile anche se con un ritornello leggermente differente.\nLa prima incisione ufficiale del brano con il titolo e il testo attuale \u00e8 del Sam Patterson Trio, pubblicata dall'etichetta discografica Edison nel 1925. A questa fecero seguito la versione di Gid Tanner &amp; His Skillet Lickers, (Columbia Records, 1927) e \"McDonald's Farm\"\" dei Warren Caplinger's Cumberland Mountain Entertainers (Brunswick Records, 1928). Il nuovo testo del brano, che da qui in poi diventer\u00e0 quello standard \u00e8 il seguente:\nIn seguito altre versioni del brano sono state registrate da numerosi autori fra cui ricordiamo: Frank Sinatra (Capitol, 1960), Harry Connick Jr., Elvis Presley (nel film \"Fermi tutti, cominciamo daccapo!\"), Nat King Cole, Ella Fitzgerald (nell'album Whisper Not del 1967), Flatt &amp; Scruggs, The Three Stooges, Sesame Street, Gene Autry, The Kelly Family e Nikki Yanofsky..\nAltre traduzioni.\nLa canzone \u00e8 stata tradotta nelle principali lingue ed \u00e8 stata di volta in volta adattata per rispettare la metrica della canzone e le diverse culture a cui si rivolge. Di seguito sono riportate alcune versioni:\nCitazioni.\nLa canzone \"Menti brulicanti\", sigla della trasmissione televisiva di Antonio Ricci di Canale 5 \"Striscia la notizia\" del periodo 2004-2005 interpretata dal Gabibbo, fa una storpiatura varie volte del brano del Quartetto Cetra dicendo \"ia-ia-io\".\nLa band italiana Elio e le Storie Tese ha prodotto una rilettura demenziale del brano intitolata \"Nella vecchia azienda agricola\", e contenuta nell'album Elio Samaga Hukapan Kariyana Turu."}
{"id": "4320071", "revid": "241195", "url": "https://it.wikipedia.org/wiki?curid=4320071", "title": "Glicosilazione non enzimatica", "text": ""}
{"id": "4320077", "revid": "79520", "url": "https://it.wikipedia.org/wiki?curid=4320077", "title": "Old MacDonald Had a Farm", "text": ""}
{"id": "4320082", "revid": "287204", "url": "https://it.wikipedia.org/wiki?curid=4320082", "title": "Discografia dei The Byrds", "text": "La discografia dei Byrds \u00e8 costituita da 12 album in studio, 3 album dal vivo, 6 EP, 29 singoli, e 47 raccolte.\nEP.\nLa CBS Records pubblic\u00f2 due EP dei Byrds in Gran Bretagna durante il 1966, con diverse tracce prese dai primi tre album del gruppo. Successivamente, nel 1971, la Columbia Records e la Scholastic Books pubblicarono un altro EP della band negli Stati Uniti. Ulteriori tre EP furono immessi sul mercato in Gran Bretagna tra il 1983 e il 1990 da varie etichette discografiche."}
{"id": "4320085", "revid": "84604", "url": "https://it.wikipedia.org/wiki?curid=4320085", "title": "Sparring partner", "text": ""}
{"id": "4320115", "revid": "834", "url": "https://it.wikipedia.org/wiki?curid=4320115", "title": "Lingua chuuk", "text": ""}
{"id": "4320120", "revid": "125835740", "url": "https://it.wikipedia.org/wiki?curid=4320120", "title": "Economia del Marocco", "text": "L'economia del Marocco \u00e8 in fase di notevole sviluppo. La crescita economica, costante a partire dal 2003, ha consentito di frenare l'emigrazione e migliorare esportazioni, infrastrutture e afflusso di capitali esteri. Il Marocco negli ultimi anni \u00e8 migliorato costantemente nelle classifiche Doing Business - o \"indice di facilit\u00e0 di fare affari\" - stabilite ogni anno dalla Banca mondiale. Nel 2020, \u00e8 arrivato al 53\u00ba posto, con un miglioramento di sette posti rispetto all'anno precedente.\nIn ogni caso, il Marocco resta nel 2019 al 121\u00ba posto su 189 secondo l'Indice di sviluppo umano (HDI), compilato dal Programma delle Nazioni Unite per lo sviluppo (UNDP). Risolvere il sottosviluppo delle aree settentrionali e meridionali del Marocco, rimangono tra le priorit\u00e0 principali del Paese, segnate da profonde diseguaglianze economiche.\nAgricoltura, allevamento e pesca.\nI principali prodotti agricoli sono costituiti da cereali, canna da zucchero e legumi che sono destinati al mercato interno, mentre gli agrumi, i pomodori e le olive (dove il Marocco \u00e8 l'unico produttore mondiale dell'olio di argan) per l'esportazione. L'allevamento \u00e8 incentrato perlopi\u00f9 su ovini, caprini e bovini. Con i suoi 17 porti il Marocco \u00e8 tra i maggiori paesi nella attivit\u00e0 ittica, anche industriale, della quale il paese \u00e8 il maggiore produttore ed esportatore mondiale di sardine.\nUna coltivazione a parte \u00e8 quella della cannabis coltivata nella regione del Rif a partire dal secolo XVII. Secondo il Rapporto mondiale delle Nazioni Unite 2012 droga, il Marocco \u00e8 il secondo produttore di cannabis del mondo (dopo l'Afghanistan). Circa il 70% della cannabis consumata in Europa proviene dalla regione del Rif in Marocco. Considerando che negli ultimi anni si stima che siano almeno 400.000 persone che vivono della coltivazione della cannabis, in mancanza di altre prospettive lavorative, il governo e il Parlamento nel 2021 hanno approvato una legge che legalizza l'utilizzo della cannabis per usi terapeutici e industriali (rimanendone vietato l'uso ricreativo), allo scopo di fare uscire dall'illegalit\u00e0 le decine di migliaia di famiglie che vivono della coltivazione della canapa (adottando una strategia diversa da quella attuata precedentemente per combattere la criminalit\u00e0 organizzata), e di creare ulteriore valore aggiunto all'agricoltura e, pi\u00f9 in generale, all'economia marocchina, stimata all'entit\u00e0 entro i prossimi anni di alcuni miliardi di dollari.\nEstrazione mineraria.\nIl Marocco \u00e8 un paese povero di petrolio e di gas naturale, dei quali \u00e8 importatore, a differenza degli altri Paesi arabi che sono invece produttori ed esportatori.\nL'attivit\u00e0 estrattiva principale si basa sullo sfruttamento dei grandi giacimenti di fosfati, di cui \u00e8 il secondo produttore mondiale (dopo la Cina), ma ampiamente al primo posto per le riserve (detiene circa il 100% delle riserve mondiali conosciute) ed \u00e8 il principale esportatore mondiale. Le miniere di fosfati sono gestite dall'OCP Group e i principali siti di estrazione si trovano a Khouribga, a Ben Guerir, a Youssoufia e a Bou Craa (nel Sahara occidentale).\nNel paese sono presenti inoltre miniere di cobalto, di piombo, di zinco, di argento, di manganese, di ferro, di rame e di carbone.\nIndustria.\nL'industria marocchina \u00e8 tra le pi\u00f9 attive dell'Africa. Molto sviluppate sono le industrie agroalimentari e tessili, ma il settore industriale \u00e8 in forte crescita anche nei settori dell'industria chimica, petrolchimica, elettronica, automobilistica (Renault, Nissan), aeronautica (Boeing, Bombardier), informatica e cantieristica, con i porti di Tangeri Med e di Casablanca, che sono entrambe tra i pi\u00f9 trafficati dell'Africa. Pregiati sono i tappeti e i prodotti dell'artigianato.\nServizi.\nIl settore dei servizi in Marocco \u00e8 in forte sviluppo. I servizi sono altamente dinamici in particolare nel settore turistico, commerciale, telecomunicazioni (Maroc Telecom, Orange Maroc, Inwi), bancario (Attijariwafa Bank, BMCE bank) e finanziario. Casablanca \u00e8 il pi\u00f9 grande centro finanziario del Maghreb e tra i pi\u00f9 importanti dell\u2019Africa.\nTurismo.\nIl Marocco si \u00e8 affermato come una delle maggiori mete turistiche dell'Africa e del mondo arabo, in particolare per quanto riguarda il turismo organizzato. Le mete pi\u00f9 visitate sono le cosiddette citt\u00e0 imperiali (F\u00e8s, Marrakech, Mekn\u00e8s e Rabat) e il deserto del Sahara.\nSi pu\u00f2 trovare: turismo di tipo culturale (civilt\u00e0 amazigh, fenicia, romana, araba, spagnola e francese); di tipo naturale (dalle vette innevate dell'Atlante al deserto del Sahara) e balneare con le spiagge atlantiche e mediterranee.\nIl numero di turisti negli ultimi anni si valuta su poco pi\u00f9 di 12 milioni (2019), la met\u00e0 proveniente dall'Europa, con in testa Francia e Spagna.\nCommercio estero.\nIl Marocco ha firmato nel 1996 un trattato con l'UE, che \u00e8 entrato in vigore nel 2000, che ha portato all'entrata in vigore di una zona di libero scambio nei termini del Processo di Barcellona. Nel mese di gennaio del 2006 \u00e8 entrato in vigore un accordo di libero scambio con gli USA, che sta portando sia a un'espansione delle esportazioni verso un mercato potenzialmente molto redditizio, sia a un aumento dei flussi di investimento in entrata.\nPolitica economica.\nIl governo \u00e8 impegnato a perseguire politiche volte a favorire una pi\u00f9 rapida crescita economica e a ridurre la disoccupazione e la povert\u00e0. La crescita inadeguata \u00e8 stata infatti identificata, sia dal FMI sia dal governo, come il principale punto di debolezza dell'economia del paese negli ultimi dieci anni, senza considerare poi le forti disparit\u00e0 di reddito presenti tra l'\u00e9lite urbana e il resto della popolazione.\nLa Banca Mondiale e il FMI stimano che il Marocco necessiti di un tasso di crescita medio annuo superiore al 7% per poter intervenire in modo significativo sulla disoccupazione e sulla povert\u00e0. In ogni caso, il governo ha fatto progressi riguardo ad alcune di queste problematiche: ha realizzato significativi miglioramenti dell'ordinamento economico attraverso il rafforzamento dei diritti di propriet\u00e0 e la riforma della normativa sul lavoro, grazie ai quali si \u00e8 assistito a un rapido incremento della nascita di nuove aziende; ha migliorato il sistema di supervisione del settore bancario e ha liberalizzato i comparti dell'energia e delle telecomunicazioni.\nIl governo ha anche ammesso che per accelerare la crescita sono necessarie ulteriori riduzioni delle tariffe doganali e una semplificazione del regime del commercio. Sono stati infine identificati numerosi interventi di politica industriale volti a ridurre i costi e incrementare la produttivit\u00e0 dell'industria marocchina, e le autorit\u00e0 confidano che questa razionalizzazione permetter\u00e0 di aumentare il valore dell'output industriale. Il governo sembra ormai pronto a lanciare anche una radicale riforma del settore agricolo per ridurre la dipendenza dai cereali, altamente sensibili a periodi di siccit\u00e0, e aumentare la superficie coltivata con piante ad alto valore aggiunto, come gli ulivi. Occorre per\u00f2 considerare che tale politica accelerer\u00e0 il processo di inurbamento della popolazione: se tale fenomeno non verr\u00e0 adeguatamente gestito, aumenter\u00e0 sensibilmente il rischio dell'insorgere di tensioni sociali e politiche."}
{"id": "4320126", "revid": "986213", "url": "https://it.wikipedia.org/wiki?curid=4320126", "title": "William Montagu, VII duca di Manchester", "text": "Biografia.\nEgli era il figlio maggiore di George Montagu, VI duca di Manchester e di sua moglie, Lady Millicent Sparrow.\nFu un deputato per Bewdley (1848-1852) e Huntingdonshire (1852-1855). Nel 1877 \u00e8 stato creato Cavaliere di San Patrizio.\nMatrimonio.\nSpos\u00f2, a Hannover, il 22 luglio 1852, la contessa Luise Friederike Auguste von Alten, figlia di Karl Franz Viktor, Graf von Alten e della moglie Hermine de Schminke. Ebbero cinque figli:\nMorte.\nMor\u00ec il 22 marzo 1890 al Royal Hotel di Napoli."}
{"id": "4320131", "revid": "158286", "url": "https://it.wikipedia.org/wiki?curid=4320131", "title": "Badante", "text": ""}
{"id": "4320133", "revid": "830939", "url": "https://it.wikipedia.org/wiki?curid=4320133", "title": "Filippo Oliva", "text": "Fu deputato nella VIII legislatura del Regno d'Italia.\nBiografia.\nFilippo Oliva venne eletto, nel 1860, sindaco di Palmi. Ruolo che ricopr\u00ec fino al 1865, diventando quindi l'ultimo sindaco della citt\u00e0 sotto il Regno delle Due Sicilie ed il primo dopo l'Unit\u00e0 d'Italia.\nIn pieno periodo di risorgimento, il 22 agosto 1860, il sindaco Oliva (con una delegazione del consiglio comunale) and\u00f2 incontro a Giuseppe Garibaldi, che era arrivato nel territorio comunale di Palmi nell'ambito della \"spedizione dei mille\", mentre sostava e si dissetava presso una fontana comunale. Dopo i saluti, il corteo si avvi\u00f2 in citt\u00e0 passando dalla contrada \"Vitica\".\nDai registri dei Decurioni risult\u00f2 che l'amministrazione comunale di Filippo Oliva sostenne la spesa, per 29 ducati, per alcuni festeggiamenti e contrasse un prestito prima di 3.000 ducati e successivamente di altri 1.000 ducati, per far cos\u00ec fronte alle grandi spese che occorsero per viveri, foraggi, trasporti, ed altro per le truppe del generale Giuseppe Garibaldi. Il comune pag\u00f2 inoltre ad alcuni \"massari\" delle giornate per accompagnare le truppe fino a Napoli, e li rimbors\u00f2 del valore delle carrette che furono requisite dai garibaldini.\nVenne eletto deputato nella Camera dei deputati del Regno d'Italia a seguito delle elezioni suppletive del collegio uninominale di Palmi del 30 novembre 1862, alle quali avevano diritto di voto 718 persone e votarono in 229 con il seguente risultato: Antonino Plutino voti 88 e Filippo Oliva voti 47. La legge elettorale di allora stabiliva un ballottaggio tra i primi due candidati, a prescindere dal numero di candidati del primo turno. Pertanto, al ballottaggio del 6 dicembre 1862, su 390 votanti vi furono il seguente risultato: Filippo Oliva (eletto) voti 230 e Antonino Plutino voti 160."}
{"id": "4320134", "revid": "124510128", "url": "https://it.wikipedia.org/wiki?curid=4320134", "title": "Automotrice DB 627", "text": "L'automotrice 627 era un'automotrice diesel costruita per le ferrovie federali tedesche (Deutsche Bundesbahn), progettata per l'uso su linee secondarie a scarso traffico. Venne progettata parallelamente all'automotrice 628, che ne costituiva la versione a due casse.\nLe prime 8 unit\u00e0, numerate da 627 001 a 008, vennero consegnate nel 1974; nel 1981 seguirono ulteriori 5 unit\u00e0, classificate nella sottoserie 627.1 a causa di differenze costruttive, e numerate da 627 101 a 105.\nLe automotrici vennero utilizzate sulle linee intorno a Kempten e Tubinga, ma non si arriv\u00f2 mai a una costruzione in grande serie, in quanto le DB ritennero di privilegiare la versione a due casse serie 628.\nLe 627 vennero radiate dal parco della Deutsche Bahn fra il 2001 e il 2006; 7 unit\u00e0 vennero acquistate dalla societ\u00e0 polacca Koleje Mazowieckie, che le utilizza sulle linee intorno a Varsavia."}
{"id": "4320146", "revid": "729019", "url": "https://it.wikipedia.org/wiki?curid=4320146", "title": "Battaglia di Port Walthall Junction", "text": "La battaglia di Port Walthall Junction del maggio 1864 \u00e8 stata un episodio della Campagna di Bermuda Hundred nel contesto della guerra di secessione americana.\nLa battaglia.\nIl 5 maggio 1864, quasi in contemporanea con l'inizio della Campagna Terrestre del generale Grant, l'Armata del James del generale Benjamin Butler (composta da circa 33.000 uomini) sbarcarono a Bermuda Hundred, in Virginia, che si trova in prossimit\u00e0 della congiunzione tra i fiumi Appomattox e James.\nIl giorno seguente, il brigadiere generale confederato Johnson Hagood, per impedire che il nemico minacciasse la linea ferroviaria Richmond-Petersburg, condusse i suoi uomini contro l forze nordiste. Lo scontro avvenne nei pressi di Port Walthall Junction."}
{"id": "4320147", "revid": "1851848", "url": "https://it.wikipedia.org/wiki?curid=4320147", "title": "Omar Visintin", "text": "Biografia.\nOmar Visintin debutta in Coppa Europa nel 2004 a M\u00f6lltaler Gletscher in snowboard cross piazzandosi all'88\u00ba posto. Quattro anni dopo esordisce anche in Coppa del Mondo in Val Malenco, chiudendo 34\u00ba nella stessa disciplina.\nNel 2009 ai Mondiali juniores di Nagano (in Giappone) conquista la medaglia d'oro della specialit\u00e0. Nello stesso anno si aggiudica la prima competizione di Coppa Europa, sul tracciato di Cortina d'Ampezzo, mentre per il primo successo in Coppa del Mondo dovr\u00e0 attendere fino al 7 dicembre 2012 e lo otterr\u00e0 a Montafon in Austria nello snowboard cross.\nHa fatto parte della spedizione italiana alla XXV Universiade invernale di Erzurum 2011, in cui ha vinto l'argento, completando la gara di snowboard cross dietro al tedesco Konstantin Schad.\nLo snowboarder vanta un titolo nazionale vinto nel 2012 a Chiesa in Valmalenco.\nIl 14 marzo 2014, a causa dell'uscita di pista del suo avversario pi\u00f9 vicino in classifica, l'australiano Jarryd Harris, vince matematicamente la Coppa del Mondo.\nAll'et\u00e0 di 24 anni ha rappresentato l' ai Giochi olimpici invernali di , dove si \u00e8 classificato 12\u00b0 nello snowboard cross, dopo essere caduto in semifinale a seguito di un contatto con un avversario. Nell'occasione si \u00e8 infortunato ed \u00e8 stato immobilizzato e trasportato in barella. Non ha preso parte alla finale B.\nAll'Olimpiade di \u00e8 stato eliminato agli ottavi di finale e piazzandosi al 25\u00ba posto.\nAi mondiali di Park City 2019 ha guadagnato l'argento nello snowboard cross a squadre.\nIl 10 dicembre 2021 si \u00e8 infortunato nel corso della tappa austriaca di Coppa del Mondo di Montafon, riportando un trauma cranico, la rottura di un tendine e la lussazione del gomito.\nAlla sua terza apparizione olimpica a ha vinto la medaglia di bronzo nella gara di snowboard cross disputata al Genting Snow Park di Zhangjiakou, terminando sul terzo gradino del podio alle spalle dell'austriaco Alessandro H\u00e4mmerle e del canadese \u00c9liot Grondin. Sempre a Pechino 2022 guadagna inoltre il secondo posto nello snowboard cross a squadre insieme a Michela Moioli."}
{"id": "4320148", "revid": "300067", "url": "https://it.wikipedia.org/wiki?curid=4320148", "title": "Cindy (film 1978)", "text": "Cindy \u00e8 un film per la televisione del 1978 diretto da William A. Graham.\n\u00c8 un musical statunitense con Charlayne Woodard, Cleavant Derricks e Mae Mercer. \u00c8 una rivisitazione urbanizzata di Cenerentola con un cast tutto afro-americano.\nProduzione.\nIl film, diretto da William A. Graham fu sceneggiato e prodotto da James L. Brooks, Stan Daniels, David Davis e Ed. Weinberger per la Paramount Television tramite la John-Charles-Walters Productions.\nDistribuzione.\nIl film fu trasmesso negli Stati Uniti il 24 marzo 1978 sulla rete televisiva ABC. \u00c8 stato distribuito anche in Germania Ovest con il titolo \"Cinderella in Harlem\"."}
{"id": "4320153", "revid": "986213", "url": "https://it.wikipedia.org/wiki?curid=4320153", "title": "Louisa Montagu", "text": "Biografia.\nEra la figlia di William Montagu, VII duca di Manchester, e di sua moglie, la contessa Louise Friederike Auguste von Alten.\nMatrimonio.\nSpos\u00f2, a Market Hill, Contea di Armagh, Irlanda, il 10 agosto 1876, Archibald Acheson, IV conte di Gosford, figlio di Archibald Acheson, III conte di Gosford e Teodosia Brabazon. Ebbero cinque figli:\nHa ricoperto la carica di Lady of the Bedchamber di Sua Maest\u00e0 la regina Alessandra. Venne investita del Cavaliere del venerabile ordine di San Giovanni e dell'Ordine dell'Impero britannico."}
{"id": "4320156", "revid": "1833487", "url": "https://it.wikipedia.org/wiki?curid=4320156", "title": "Salvatore Cucuzza Silvestri", "text": "Biografia.\nSi \u00e8 laureato il 15 aprile 1946, all'Universit\u00e0 degli Studi di Catania, Facolt\u00e0 di Scienze naturali, con 110 e lode e dignit\u00e0 di stampa.\n\u00c8 stato docente di Geochimica, Vulcanismo in Italia e di Vulcanologia presso il rilevante istituto della stessa Universit\u00e0 di Catania. Negli ultimi tempi, prima che la malattia glielo impedisse, ha insegnato, nella stessa universit\u00e0, Vulcanismo etneo.\n\u00c8 stato autore di oltre 250 pubblicazioni e articoli scientifici, con riferimento ai territori vulcanici di tutto il mondo. Ha descritto per 50 anni circa tutte le eruzioni e le attivit\u00e0 effusive, esplosive e sismiche dell'Etna, rilevando e pubblicando una notevole quantit\u00e0 di dati scientifici.\nPer decenni si \u00e8 occupato dei problemi relativi all'ambiente, in particolare quello siciliano, e dell'ecosistema nell'area dell'Etna. \u00c8 stato tra i primi a battersi per l'istituzione di un'estesa area protetta sull'Etna, impegno sfociato nella costituzione del Parco Regionale dell\u2019Etna.\nVita privata.\nEra il padre del giornalista e conduttore televisivo Michele Cucuzza."}
{"id": "4320157", "revid": "287204", "url": "https://it.wikipedia.org/wiki?curid=4320157", "title": "Coupe de Luxembourg 2012-2013", "text": "La Coppa di Lussemburgo 2012-2013 \u00e8 la 91\u00aa edizione del torneo. La competizione \u00e8 iniziata il 2 settembre 2012 ed \u00e8 terminata il 17 maggio 2013. Il F91 Dudelange \u00e8 il detentore del titolo. Il Jeunesse Esch ha vinto il trofeo per la tredicesima volta nella sua storia."}
{"id": "4320180", "revid": "76963", "url": "https://it.wikipedia.org/wiki?curid=4320180", "title": "Zack Shada", "text": "Biografia.\nOttiene il suo primo ruolo nell'episodio \"Palla avvelenata\" della seconda stagione del telefilm \"La vita secondo Jim\", all'et\u00e0 di 10 anni, mentre approda al cinema l'anno successivo, nel 2003, nel film \"Charlie's Angels - Pi\u00f9 che mai\". Successivamente recita in varie serie televisive, tra cui \"Lost\", dove interpreta Liam Pace da giovane. Viene inoltre ingaggiato per doppiare in film come \"L'era glaciale 2 - Il disgelo\" e \"Space Chimps - Missione spaziale\". Nel 2008 doppia Finn, protagonista della serie TV d'animazione \"Adventure Time\", nell'omonimo cortometraggio di Cartoon Network. Nella serie TV verr\u00e0 in seguito sostituito da suo fratello minore, Jeremy Shada."}
{"id": "4320192", "revid": "767487", "url": "https://it.wikipedia.org/wiki?curid=4320192", "title": "Cairns Tennis International", "text": "Il Cairns Tennis International \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Cairns in Australia."}
{"id": "4320214", "revid": "986213", "url": "https://it.wikipedia.org/wiki?curid=4320214", "title": "Alice Montagu", "text": "Biografia.\nEra l'ultimogenita di William Montagu, VII duca di Manchester, e di sua moglie, la contessa Luise Friederike Auguste von Alten.\nMatrimonio.\nIl 5 gennaio 1889, a Londra, Edward Stanley, XVII conte di Derby. Ebbero tre figli:\nNel 1908 divenne contessa di Derby alla morte del suocero.\nDal 1900 al 1910 fu Lady of the Bedchamber della regina Alessandra e ricevette Venerabile ordine di San Giovanni."}
{"id": "4320218", "revid": "767487", "url": "https://it.wikipedia.org/wiki?curid=4320218", "title": "Alice Springs Tennis International", "text": "L'Alice Springs Tennis International \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Alice Springs in Australia."}
{"id": "4320231", "revid": "729019", "url": "https://it.wikipedia.org/wiki?curid=4320231", "title": "Banca Popolare della Marsica", "text": "La Banca Popolare della Marsica \u00e8 stata una banca italiana con sede ad Avezzano e 22 filiali distribuite in 2 regioni, (Abruzzo e Lazio).\nStoria.\nLa Banca Popolare della Marsica \u00e8 stata fondata nel 1957 ad Avezzano, principale comune di un comprensorio - la Marsica - di rilevante importanza per l'economia della provincia dell'Aquila e della regione Abruzzo.\nLa fondazione della Banca - promossa dall'Ente Fucino (poi A.R.S.S.A. Agenzia Regionale Servizi e Sviluppo Agricolo) - ha avuto lo scopo di concorrere alla crescita economica del territorio della Marsica attraverso il sostegno finanziario concesso all'artigianato, alla piccola industria, all'agricoltura ed al commercio.\nIl 5 settembre 1995 con un provvedimento dell'Antitrust la Banca Popolare della Marsica entra a far parte del Gruppo bancario Banca Agricola Mantovana.\nA seguito dell'acquisizione della Banca Agricola Mantovana da parte della Banca Monte dei Paschi di Siena avvenuta nel 1998, la Banca Popolare della Marsica il 20 novembre 2000 viene incorporata nella Banca Toscana, a sua volta confluita nel 2009 in MPS."}
{"id": "4320236", "revid": "729019", "url": "https://it.wikipedia.org/wiki?curid=4320236", "title": "ThyssenKrupp Nirosta", "text": "ThyssenKrupp Nirosta GmbH con sede a Krefeld \u00e8 l'azienda pi\u00f9 grande del gruppo ThyssenKrupp Stainless AG, uno dei cinque settori della ThyssenKrupp AG. Produce acciaio inossidabile. La produzione attuale avviene della ThyssenKrupp Nirosta si trova a Krefeld, Bochum, D\u00fcsseldorf e Dillenburg. A Bochum e Krefeld vi \u00e8 la produzione di acciaio grezzo. Le lastre prodotte, vengono laminate a caldo dalla ThyssenKrupp Steel AG a Bochum. A Dillenburg, Krefeld e Dusseldorf vi \u00e8 la produzione a freddo di acciaio a nastro. La ThyssenKrupp Nirosta GmbH \u00e8 nata nel 1995, come le aziende Krupp e Thyssen assieme a Nirosta-Sparten. Dentro la ex fabbrica Thyssen di Krefeld e Witten c'\u00e8 la Thyssen-Edelstahlwerke AG (TEW).\nLa ThyssenKrupp Nirosta GmbH \u00e8 oggi con la ThyssenKrupp Acciai Speciali Terni, ThyssenKrupp Mexinox e Shanghai Krupp Stainless un'azienda leader nella produzione di acciaio inox."}
{"id": "4320253", "revid": "767487", "url": "https://it.wikipedia.org/wiki?curid=4320253", "title": "AEGON Pro Series Nottingham", "text": "L'AEGON Pro Series Nottingham \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Nottingham in Gran Bretagna."}
{"id": "4320263", "revid": "124768394", "url": "https://it.wikipedia.org/wiki?curid=4320263", "title": "Riso nero", "text": "Riso nero (\"Dark Laughter\") \u00e8 un romanzo di Sherwood Anderson del 1925.\nIl romanzo riprende il tema del precedente \"Molti matrimoni\" del 1923, anche se nel frattempo Anderson aveva letto l\"'Ulisse\" di James Joyce. Sebbene \"Winesburg, Ohio\" sia l'opera di Anderson pi\u00f9 nota oggigiorno, \"Riso nero\" fu l'unico suo bestseller mentre era in vita. Nei paesi di lingua inglese \u00e8 stato fuori commercio dagli inizi degli anni sessanta, e alcuni critici contemporanei considerano il romanzo controverso a causa, in larga parte, dei temi e di un linguaggio attualmente considerato razzista o sessista.\nErnest Hemingway scrisse una parodia di \"Riso nero\" in uno dei suoi primi lavori, \"Torrenti di primavera\". Il racconto di Hemingway \nprende in giro le pretese stilistiche di Anderson e i suoi personaggi, e a causa di questo la sua amicizia con Gertrude Stein, suo mentore, venne a concludersi."}
{"id": "4320266", "revid": "767487", "url": "https://it.wikipedia.org/wiki?curid=4320266", "title": "Nyrstar Port Pirie Tennis International", "text": "Il Nyrstar Port Pirie Tennis International \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Port Pirie in Australia."}
{"id": "4320275", "revid": "1745361", "url": "https://it.wikipedia.org/wiki?curid=4320275", "title": "Dialoghi degli dei", "text": "I Dialoghi degli dei () sono ventisei brevi discorsi degli d\u00e8i e degli eroi della religione greca, scritti nel II secolo da Luciano di Samosata. Questa raccolta fa parte di altre quattro dei cosiddetti \"Dialoghi\" (comprendenti discorsi sui morti, sulle creature marine e sulle cortigiane).\nStruttura, temi e stile.\nCiascun dialogo ha due interlocutori: un dio e un mortale riguardo al destino che \u00e8 toccato nella maggior parte dei casi all'uomo punito. In altri invece si fa riferimento a determinate situazioni che hanno permesso l'incontro tra la divinit\u00e0 e il mortale. In particolare i \"dialoghi\" di Luciano si contraddistinguono per la loro scioltezza e capacit\u00e0 di coinvolgere il lettore, catapultandolo in universo totalmente diverso dal mondo religioso e dai miti che fino a quel momento si conoscevano. Infatti tali storie secondo le regole della mitologia erano formate da uno schema ben preciso che implicava l'errore dell'eroe o di un mortale qualsiasi e quindi la sua punizione da parte di una divinit\u00e0. Luciano nei dialoghi cerca di mettere a luce le opinioni e i sentimenti dei condannati, creando una sorta di seguito di ciascun mito.Lo stile adottato da Luciano \u00e8 particolarmente semplice e diretto, capace di suscitare risa e stupore di fronte alle narrazioni dei personaggi, ma vi sono anche momenti seri e di riflessione, che non tralasciano tutto sommato nella storia i motivi delle cause e degli avvenimenti dei protagonisti.\nI dialogo: Prometeo e Giove.\nPrometeo era un titano figlio di Giapeto e Climene. Egli era il beniamino del popolo degli umani visto che li aveva creati lui usando terra e fuoco, ma questi erano malamente considerati da Zeus e dagli dei che li ritenevano minori e inutili. Come fratello Prometeo aveva lo sciocco Epimeteo il quale, quando gli fu dato l'incarico di donare, assieme al fratello, alle creature dei doni per sopravvivere, cont\u00f2 male i poteri e le qualit\u00e0, trascurando completamente l'uomo. Successivamente Zeus si schier\u00f2 apertamente contro l'umanit\u00e0 a causa di un torto ordito da Prometeo. Infatti durante una celebrazione di sacrifici in onore del dio, Prometeo per l'offerta tolse la carne e gli organi, lasciando al sacerdote solo le ossa e il grasso. Quando Zeus se ne accorse priv\u00f2 l'umanit\u00e0 del fuoco. Cos\u00ec Prometeo deciso a riprenderselo, part\u00ec per l'\nOlimpo e usando il carro dorato di Elio, dio del Sole, rub\u00f2 il fuoco agli Dei. L'affronto, spifferato inoltre al Padre degli Dei da Epimeteo per timore di essere punito, sconvolse l'Olimpo e cos\u00ec Prometeo fu prelevato dal dio fabbro Efesto, nonch\u00e9 suo parente, e condannato ad essere incatenato sulle rocce del Caucaso con un'aquila che gli mangiava il fegato ogni giorno, su legge divina che l'organo sarebbe ricresciuto di notte per lo strazio del giorno successivo. Ad Epimeteo come premio, ma in realt\u00e0 come prova, fu data da Zeus e dal contributo di tutti gli altri dei creatori la donna Pandora. Ella simboleggiava la furbizia e l'infedelt\u00e0, tanto che assieme a lei, Zeus don\u00f2 al titano un vaso che avrebbe dovuto essere custodito dalla donna, senza mai aprirlo.\nQui inizia il dialogo: dopo tanti anni passati da Prometeo a soffrire sul monte Caucaso con l'aquila che gli rodeva il fegato, Zeus giunge a parlargli. Prometeo implora il dio di lasciarlo andare, giacch\u00e9 non ce la fa pi\u00f9 a sopportare il supplizio, ormai ritenuto inutile da lui visto che i fatti sono cambiati e che Zeus, secondo la sua opinione, sia entrato in buoni rapporti con la razza umana. Tuttavia Zeus \u00e8 ancora tremendamente infuriato con l'uomo per l'inganno delle ossa del sacrificio e soprattutto per il furto del fuoco e gli dichiara che fece male a inchiodarlo al monte con due sole catene e a farlo soffrire con una sola aquila: le punizioni avrebbero dovuto essere assi pi\u00f9 tremende. Allora il furbo Prometeo fa una proposta a Zeus con la promessa di venire rilasciato. Il dio accetta e cos\u00ec apprende con sorpresa che se si fosse unito con la dea Teti, figlia di Nereo, la quale era assai desiderata da tutti gli Immortali, il figlio che lei avrebbe concepito avrebbe spodestato Zeus, prendendone il posto sull'Olimpo. Il Padre degli Dei, stupito da ci\u00f2, liberer\u00e0 Prometeo ringraziandolo, e far\u00e0 sposare Teti con il mortale Peleo, dalla cui unione nascer\u00e0 Achille.\nII dialogo: Amore e Giove.\nAmore o Eros \u00e8 il dio dell'amore e della fanciullezza, assai pi\u00f9 antico di Zeus e figlio di Giapeto. Egli sebbene la notevole et\u00e0 ha l'aspetto di un fanciullo di bell'aspetto e senza peli, con due grosse ali dietro la schiena e impugnante un arco d'oro con delle frecce magiche le quali potevano far innamorare o garantire l'odio tra una coppia. Egli tuttavia era assai dispettoso e vendicativo e infliggeva punizioni tramutando le vittime in animali. Ci\u00f2 fece anche con Zeus il quale ebbe un'accesa disputa con il ragazzo alato.\nZeus lo rimprovera di essersi immischiato nelle sue faccende amorose con le altre dee e le ragazze mortali, sebbene il Padre degli Dei sia sposato con Era, e di essersi preso gioco di lui trasformandolo in bestie quali un bue, un asino e toro. Inoltre Zeus rinfaccia al dio di non aver mai usato i suoi poteri a suo favore, facendo in modo che qualche mortale si innamorasse di lui, grazie alle sue frecce magiche o che durante un amplesso Amore non avesse fatto in modo che Zeus non venisse scoperto. Infatti il sommo dio \u00e8 sempre costretto a violentare le sue prede e specialmente a farlo sotto forma di animali per non essere visto da altri dei e in particolare sua moglie. Specialmente Zeus non ammette che Apollo ad esempio fosse stato amato da un giovane mortale Giacinto e che i loro incontri si svolgessero all'aperto e non in segreto come toccava a lui. Amore allora tenta di risolvere dichiarandogli di farsi pi\u00f9 bello, di truccarsi e di indossare begli abiti purpurei per apparire fantastico e splendente alle sue amate, affinch\u00e9 quelle non avessero paura di lui. Ma Zeus \u00e8 irremovibile e Amore conclude che all'eros e alla passione non si comanda e che \u00e8 naturale e perfetto cos\u00ec com'\u00e8.\nIII dialogo: Giove e Mercurio.\nZeus (Giove) amava alla follia una ragazza di nome Io e per possederla si tramut\u00f2 in nuvola. Tuttavia Era lo scopr\u00ec e si vendic\u00f2 sulla ragazza tramutandola in vacca e mettendole sulle natiche un crudele e vorace tafano che non la lasciava mai: Argo. L'episodio \u00e8 narrato da Zeus al dio Ermes (Mercurio) il quale rimane molto colpito dalla storia. Zeus, manifestando il suo odio per quella scocciatrice di sua moglie, invita il dio messaggero a recarsi nella foresta Nemea dove stava muggendo disperata la vacca tormentata dal tafano e di eliminare la causa del suo dolore e di condurre Io in Egitto. L\u00ec la vacca, ritramutata in donna, avrebbe dato vita al fiume Nilo e avrebbe insegnato al popolo locale a pescare ed a fare uso nel miglior modo di esso. \nIV dialogo: Giove e Ganimede.\nGanimede era un ragazzo bellissimo, proveniente dall'isola di Creta che attirava le attenzioni sia delle fanciulle che dei fanciulli come lui. Zeus era tra i corteggiatori del ragazzo e lo vide un giorno mentre pascolava il gregge sul monte Ida e trasformandosi in aquila lo rap\u00ec per portarlo sull'Olimpo.\nZeus ora vuole che il ragazzo gli dia un bacio, ma Ganimede \u00e8 riluttante giacch\u00e9 non \u00e8 riuscito a spiegarsi il motivo del suo strano e stupefacente rapimento, soprattutto \u00e8 incredulo davanti alla metamorfosi dell'aquila in dio. Zeus gli spiega che \u00e8 stato lui l'artefice di tutto per tenerlo tutto per s\u00e9 visto che lo ama molto e gli vuole talmente bene da volerlo trasformare, se lo avesse voluto, in un dio Immortale e che lo avrebbe nutrito di ambrosia e nettare, facendolo poi giocare con il dio Amore, conversare con gli altri dei ed infine il Padre degli Dei avrebbe giaciuto con lui durante la notte promettendogli e offrendogli tutto il desiderio e l'amore che poteva concedere. Allora Ganimede crede che il dio sia Pan, il satiro che rapiva i fanciulli per violentarli, ma poi rivedendo meglio Zeus comprende che \u00e8 un altro dio. Zeus torna a sollecitarlo sulle sue proposte, ma Ganimede, essendo ancora un fanciullo, lo supplica di lasciarlo andare affinch\u00e9 possa tornare a pascolare le capre e soprattutto ad abbracciare la figura del caro padre e della madre. Zeus per\u00f2 non comprende i suoi rifiuti e lo esorta ancor di pi\u00f9, facendogli comprendere l'importanza dell'occasione che gli si offre e aggiunge che non gliene sarebbe presentata pi\u00f9 un'altra simile. Ganimede \u00e8 quasi sul punto di cedere, ma non sa come comportarsi a letto visto che quando risiedeva sulla Terra era solito scalciare quando dormiva col padre. Zeus, ridendo allegro e comprendendo le paure del ragazzo, gli assicura che si prender\u00e0 cura di lui come suo padre, come un vero tutore che consacrer\u00e0 la vita al suo totale benessere, promettendogli di non fargli mancare nulla. Ganimede, ormai felice, bacia Zeus e lo accarezza riconoscente, per poi farsi condurre in una stanza da Ermes per essere istruito sull'attivit\u00e0 di coppiere per la cena con tutti gli dei.\nV dialogo: Giunone e Giove.\nQuesto dialogo \u00e8 il seguito del precedente: Giunone (Era) \u00e8 infuriata con Zeus per il tradimento con Ganimede.La dea rinfaccia al marito di trascurare i suoi doveri e di dedicare troppo tempo al ragazzo, ma Zeus non \u00e8 d'accordo. Infatti il dio non riesce proprio a capire dove voglia andar a parare la consorte, visto che ora gli va a toccare anche i fanciulli, non essendo abbastanza arrabbiata per il tradimento con le fanciulle mortali. Zeus dichiara alla donna che la pederastia \u00e8 stata sempre tollerata sia sull'Olimpo che nella Grecia, visto che le persone (maschie) dello stesso sesso si accoppiavano e si univano non per commettere atti licenziosi e volgari solo per ricavarne piacere fisico, ma soprattutto per trasmettersi rispetto, sentimenti veri che provengono dal profondo dell'animo e in gran parte opinioni e conoscenza. Tuttavia Era \u00e8 ancora saldamente attaccata alle sue accuse, facendo montare su tutte le furie Zeus perch\u00e9 d\u00e0 del ragazzetto effeminato a Ganimede. Ricompostasi, la dea prova a riattaccare il marito facendogli presente che lui aveva mandato Ganimede a lei come coppiere, mentre lui si teneva come sempre il dio fabbro Efesto (Vulcano) che baciava esageratamente, come se non ne potesse proprio fare a meno, ogni volta che gli portava il vino sul vassoio. Zeus allora trova la scappatoia che aveva prelevato Ganimede proprio per cambiarlo con il figlio Efesto, giacch\u00e9 lavorando nelle fucine dell'Olimpo era sempre lercio e sporco di carbone e fumo. Dato che Era insiste imperterrita dicendogli che tutte queste considerazioni riguardo a suo figlio non le faceva prima del rapimento del giovane frigio, Zeus avendo perso ormai la pazienza le dichiara che Ganimede d'ora in poi sarebbe stato il suo coppiere personale e che quando gli avrebbe portato il vino lo avrebbe baciato sulla bocca non una bens\u00ec due volte; sia quando lui gli portava il vino che quando se lo veniva a riprendere.\nVI dialogo: Giove e Giunone su Issione.\nIssione era famoso per i suoi tradimenti. Contrariamente ai patti, Issione non fece a Deioneo i doni che gli aveva promessi per le nozze, anzi lo uccise in modo particolarmente crudele, facendolo cadere in una fossa piena di carboni ardenti. Zeus lo perdon\u00f2, ma Issione, invitato ad un suo banchetto, cerc\u00f2 di sfruttare l'occasione per concupire Era.\nDurante un banchetto tra gli Dei avviene il colloquio molto scherzoso e divertente tra Era e Zeus. La dea \u00e8 assi indispettita per il gesto di Issione il quale, approfittando della benevolenza di Zeus sul fatto di invitare ogni tanto dei mortali a cena, si era permesso di recarsi senza permesso in camera sua. L\u00ec Issione, bevendo dalla coppa dove aveva posato le labbra Era, aveva incominciato a leccare e a baciare il punto preciso dove si erano posate le labbra della dea e poi si era messo a implorarla di accettare le sue proposte, apparendo come un disperato che farneticava stupidaggini. Tanto faceva orrore che Era si mise le mani ai capelli e corse per l'Olimpo urlando con Issione che la rincorreva piangendo. Zeus ridendo molto di ci\u00f2 obiett\u00f2 che la colpa fosse stata di Amore che aveva scoccato una delle sue frecce per fare un dispetto, ma Era \u00e8 assi contrariata e non vuole sentire ragioni. Zeus, sebbene non voglia uccidere Issione, dato che era anche innamorato di lui, propone alla moglie di fabbricare un suo simulacro con una nuvola dimodoch\u00e9 Issione creda che Era venisse da lui desiderosa di copulare. Era non crede alle proprie orecchie e non vorrebbe ascoltare, fino a quando non urla di pazzia alla notizia che Zeus si nasconder\u00e0 dentro quella nuvola per fare l'amore con Issione. Invitata pazientemente a ragionare, Era alla fine decide di acconsentire all'incontro tra i due, congedandosi dal marito con la promessa che se Issione si fosse vantato sulla Terra di aver fatto l'amore con Era, Zeus lo avrebbe spedito diritto all'Inferno legato ad una ruota e costretto a girare per l'eternit\u00e0.\nVII dialogo: Vulcano e Apollo.\nI due dei si ritrovano a discorrere sul fatto del ragazzo figlio di Maia: Ermes. Egli gi\u00e0 da piccolo era capace di imbrogliare tutti gli dei e di rubar loro o i poteri o gli strumenti principali con cui lo esercitavano.\nVulcano comunica ad Apollo di aver tanta voglia di unirsi col giovane, quando l'interlocutore gli comunica tutte le malefatte che ha combinato dalla sua nascita. Infatti oltre a rubare Ermes aveva una spiccata parlantina con cui riusciva ad ingannare le sue vittime, ha perfino rubato a Vulcano le sue tenaglie per la fucina. Oltre a ci\u00f2 Apollo ricorda la vittoria di lui nella lotta contro Amore e il furto della folgore di Zeus e della cintura della seduzione di Afrodite. Insomma Apollo dichiara che sebbene Ermes sia molto giovane e precoce ha gi\u00e0 l'et\u00e0 e l'ingegno di un titano come Giapeto. L'ultima invenzione che port\u00f2 a termine Ermes, dichiara Apollo, \u00e8 la cetra. Infatti egli prendendo il guscio di una tartaruga morta, colleg\u00f2 nei fori quattro tendini di crine di cavallo per poi saldarli a un ponticello. Nel suonarla faceva invidia persino alla lira del dio stesso. Riguardo alle sue melefatte, Apollo aggiorna Efesto (Vulcano) che Ermes, servitosi della frusta regalatagli da lui, aveva catturato all'Inferno un orco per rubare alcune cose ad Ade.\nVIII dialogo: Giove e Vulcano.\nZeus amava alla follia Metide, tuttavia dopo il rapporto sessuale il dio comprese che il futuro genito avrebbe potuto spodestare il padre. Tuttavia Metide gi\u00e0 sapendo che la figlia sarebbe nata femmina, incominci\u00f2 a preparare un'armatura e lo sferragliare del metallo provoc\u00f2 un gran mal di testa a Zeus.\nIl dio fabbro Efesto viene convocato da Zeus ormai dolorante affinch\u00e9 con la scure gli spacchi in due la testa. Efesto \u00e8 riluttante, temendo che il dio sarebbe potuto morire dopo l'operazione, ma Zeus gli intima di procedere. Prima di fracassargli il cranio per\u00f2 Efesto ha una visione della dea che sta per nascere: \u00e8 gi\u00e0 adulta e, vestita come se dovesse andare in guerra, brandisce un'asta di frassino: gli occhi sono fiammeggianti e pieni di brama di combattere. Efesto, essendo brutto e storpio, desidera tanto unirsi con la dea dopo la sua nascita. Zeus glielo concede e si fa spaccare il cranio.\nIX dialogo: Nettuno e Mercurio.\nDal rapporto omosessuale tra Zeus e Ganimede nacque un figlio, partorito dalla testa di Zeus, come era successo con Atena.\nNettuno (Poseidone) si sta recando dal fratello Zeus per fargli visita e chiede a Ermes il permesso di vederlo, ma questi glielo nega affermando che il dio sarebbe ancora indisposto per il parto. Poseidone all'inizio non comprende subito come l'evento sia potuto accadere, essendo una gravidanza del padre degli dei un'eventualit\u00e0 inconcepibile. Mercurio ammette che purtroppo \u00e8 vero e cita anche l'episodio di Semele, una mortale che si era anche lei unita a Zeus.\nLa cosa non era passata inosservata agli occhi di Era, che infuriata si intrufol\u00f2 travestita da vecchia nella stanza di Semele incinta, comunicandole che l'essere a cui si concedeva ogni notte era un mostro e non un bel giovane, come le dichiarava Zeus. Infatti il Padre degli Dei durante l'amplesso cercava di tenere la stanza al buio pi\u00f9 completo affinch\u00e9 l'amata non lo vedesse in volto nella sua totale magnificenza e splendore, cosa che ne avrebbe provocato la morte. Tuttavia l'abilit\u00e0 persuasiva di Era ha la meglio sulla giovane e inesperta ragazza che costrinse con le suppliche Zeus una notte a rivelare le sue vere sembianze. Zeus si scopr\u00ec il viso e Semele fu in un attimo disintegrata dalle fiamme. Solo il feto non ancora completo del ventre di Semele rimase intatto. Allora Zeus lo prese e ordin\u00f2 a Vulcano di cucirglielo nella coscia per compiere il periodo di gestazione. Pochi mesi dopo dalla gamba del dio nacque Dioniso che fu mandato a vivere coi satiri e le ninfe di Nisa per non poter essere ucciso da Era. Concluso il colloquio, Mercurio si affretta a portare le stoffe e i panni per Zeus, per pulirgli il sangue.\nX dialogo: Mercurio ed Elio.\nTra i suoi vari amanti e fanciulle, Zeus era assai invaghito di Alcmena, moglie di Anfitrione, guerriero della Beozia. Quando questi era impegnato in un assalto assieme alla servit\u00f9, Zeus adott\u00f2 uno stratagemma per unirsi all'amata e fece Mercurio suo complice.\nMercurio si reca da Elio per comunicargli gli ordini impartitegli da Zeus. Egli avrebbe fermato i suoi cavalli e il carro alato d'oro non portando la luce sulla Terra per ben tre notti, affinch\u00e9 avrebbe potuto unirsi ad Alcmena per tutto il tempo che voleva. Elio sdegnato replica che mai avrebbe obbedito a tale ordine, ammettendo che ormai Zeus non era pi\u00f9 quello di una volta. Infatti il dio loda molto Saturno (Crono), padre di Zeus il quale non si esimeva mai dai suoi doveri di re dell'Olimpo e che rimase sempre fedele a Rea sua moglie fino alla cacciata del figlio dal monte. Elio infuriato e sdegnato dichiara che solo le Ore e la Luna si sarebbero fatte abbindolare da una richiesta cos\u00ec indecente di un dio cos\u00ec sporcaccione e sciupafemmine qual \u00e8 Zeus che, avendo per s\u00e9 una miriade di amanti e ragazze, ora deve prendersi tre notti per ingravidare di chiss\u00e0 quale meraviglia una donna beota (il figlio sar\u00e0 poi Ercole). Tuttavia il dio viene frenato da Ermes che lo mette in guardia riguardo alle sconcezze e alle troppe libert\u00e0 che si stava prendendo offendendo in tal modo il Padre degli Dei e lo invita a collaborare con un premio promesso se avrebbe taciuto.\nXI dialogo: la Luna e Venere.\nIl colloquio \u00e8 particolarmente noto e umoristico perch\u00e9 ha come tema un pettegolezzo amoroso tra le dee Luna e Venere (Afrodite). La Luna, incontrandosi con la donna, le chiede come vadano i suoi rapporti con i suoi amanti e con il figlioletto Amore. La dea ribadisce che, dopo aver rimproverato la interlocutrice sul fatto che perde tempo durante il suo lavoro notturno per congiungersi con il fanciullo Endimione, le racconta delle malefatte di Amore il quale la fa innamorare per spregio di vari uomini. Infatti la dea gi\u00e0 possiede la sua cintura magica donatale quando usc\u00ec dalla spuma del mare che le d\u00e0 tutti i poteri dell'amore e della seduzione, ma il figlio dispettoso sfrutt\u00f2 quest'occasione per rendere la madre protagonista di varie avventure piccanti. Tra le molte, Venere cita l'incontro amoroso con Anchise, l'eroe troiano che diverr\u00e0 padre di Enea. Successivamente, terminata la leggera sfuriata, Afrodite chiede alla Luna come vadano i suoi rapporti con il suo amato. La dea racconta che compie tutto mentre lui dorme, che pian piano gli si avvicina sfiorandolo coi baci fino a possederlo.\nXII dialogo: Amore e Venere.\nIl dialogo \u00e8 il seguito del precedente. Venere non sa pi\u00f9 come comportarsi col pestifero Amore, citando alcuni dei suoi imbrogli che ha ordito ai danni degli dei innocui. Infatti, oltre a bersagliare Zeus con le sue frecce e le sue trasformazioni, Amore fece innamorare anche la venerabile Immortale Rea con due abitanti del Monte Ida: i Coribanti. Venendo anche loro trafitti dalle frecce di Eros, iniziarono a percuotersi e a urlare di dolore ogni volta che la dea li lasciava, facendo risalire tutti gli strepiti fino all'Olimpo. Ormai preoccupata per la sorte del figlio, Venere teme che i Coribanti prendano Amore e lo gettino in pasto ai leoni. Tutto contento e sbeffeggiante, Amore ribatte che a lui non fanno paura affatto i leoni, dato che lui grazie alla sua arte, alla sua capacit\u00e0 di rendere tutto bello e roseo e alla sua musica incantatrice riesce ad addomesticare anche le bestie pi\u00f9 feroci mettendosi anche in groppa a loro. Il giovane dio non riesce proprio a spiegarsi come mai venga incolpato di tali calunnie, se il suo compito (molto amato da lui) non \u00e8 altro che far regnare la pace e l'amore nel mondo.\nXIII dialogo: Giove, Ercole ed Esculapio.\nGiove vorrebbe terminare un banchetto in bellezza assieme agli dei, ma improvvisamente Ercole e Asclepio iniziano a bisticciare.\nInfatti ognuno in base alle sue doti ritiene di essere migliore dell'altro. Ercole si dimostra ultraforzuto e invincibile elencando tutte le sue fatiche, ma viene presto contraddetto da Esculapio che gli rinfaccia la sua pazzia e l'uccisione dell'intera famiglia compresi i figli. A questo punto Esculapio formula il suo discorso elencando tutte le medicine e i rimedi che ha scoperto sulla Terra quando era ancora vivo. Infatti entrambi i semidei sono morti l'uno a causa della tunica avvelenata del centauro Nesso che lo costrinse ad erigere una pira per morirci bruciato, mentre Esculapio fu fulminato da Zeus per volere di Ade il quale a causa dei medicinali miracolosi del medico non riceveva pi\u00f9 anime all'Inferno. Anche qui i due eroi colgono l'occasione per litigare: Esculapio ricorda ad Ercole che fu lui a salvarlo durante l'ascesa al Monte Olimpo a liberarlo dalla tunica avvelenata che gli si era attaccata alla pelle, ma Ercole lo minaccia di gettarlo gi\u00f9 dalla rupe divina. L'intervento brusco e deciso di Zeus ristabilisce l'ordine nel convitto.\nXIV e XV dialogo: Mercurio ed Apollo.\nApollo \u00e8 assai affranto con il parente Ermes sul fatto di essere sfortunato in amore. Infatti egli originalmente era invaghito di Dafne, sacerdotessa della Tessaglia. Per un sortilegio del solito Eros, Apollo s'innamor\u00f2 della ragazza la quale anzich\u00e9 ricambiarlo, fugg\u00ec nel bosco spaventata. Apollo pazzo d'amore la insegu\u00ec fino a quando la ragazza, ormai disperata, chiese aiuto agli Dei. Questi, impietositi, la tramutarono in una pianta: l'alloro. Apollo per commemorare la fine della ragazza con le foglie e i rami di quella pianta costru\u00ec una corona, premio per i poeti pi\u00f9 famosi. Dopo il tragico amore per Dafne, Apollo si dedic\u00f2 ai fanciulli: Licaone fu il primo ma mor\u00ec per un incidente.\nInvitato a riprendere il discorso da Mercurio, Apollo prosegue: il suo secondo pi\u00f9 grande amore fu il ragazzo Giacinto. Il giovane era figlio di Amicla ed era assai amato sia dal dio che dal vento Zefiro. Dato che il contendente era geloso dell'amore tra Apollo e Giacinto il quale preferiva assai il padrone della poesia e della musica, un giorno decise di vendicarsi. Egli approfitt\u00f2 dell'occasione della lezione di lancio del giavellotto di Giacinto per farlo ruotare e ripiombare con violenza sul suo capo fracassandoglielo. Apollo non riusc\u00ec mai a perdonarsi questa disgrazia insegu\u00ec Zefiro fino al monte Olimpo bersagliandolo di insulti e saette. Ritornato sul posto dove Giacinto era stramazzato, Apollo \nvolle ricordarlo costruendo un tumulo proprio su dove era schizzato il sangue dal quale nacque il fiore giacinto. A Mercurio Apollo appare inconsolabile, ma il dio non pu\u00f2 fare null'altro che dirgli di aver fatto bene a separarsi cos\u00ec presto dal ragazzo, in quanto essere mortale e non infinito, altrimenti la pena sarebbe stata maggiore se il rapporto si fosse intensificato sempre pi\u00f9 col passare degli anni.Continuando la conversazione, Apollo fa notare all'amico che il dio Vulcano \u00e8 assai pi\u00f9 fortunato di loro perch\u00e9, sebbene sia deforme e orrendo a causa della sua sfortunata nascita e della sua caduta dall'Olimpo sull'isola di Lemno per volere di Era e Zeus, sia sposato con Afrodite, la dea pi\u00f9 desiderata da tutti, sia mortali che divini. Tuttavia Mercurio ridendo ribatte che Vulcano fu ripetutamente tradito dalla bellissima dea proprio con il mortale Carite e con il dio della guerra Marte (Ares). Prima di passare alla rivelazione della tresca tra i due spasimanti, Mercurio comunica allo sfortunato e infelice Apollo di aver giaciuto con Afrodite e di aver fatto nascere un mortale semi-uomo e semi-donna, chiamato Ermafrodito. Successivamente Mercurio gli narra che Vulcano una volta, stufo dei continui tradimenti della moglie, costru\u00ec nella sua fucina assieme alle sue serve meccaniche una potente e robusta rete dorata che potesse imprigionare Ares e Afrodite quando si sarebbero adagiati sul suo letto. Cos\u00ec avviene e Vulcano convoca sul posto tutti gli dei sia maschi che femmine per mostrar loro l'indecente unione clandestina. Le donne si disgustano a vedere i due avvinghiati e intimorite, mentre gli dei scoppiano tutti in una grassa risata ammiccandosi per giunta coi gomiti, manifestando ognuno il desiderio di volersi trovare al posto di Ares.\nXVI dialogo: Giunone e Latona.\nLa conversazione \u00e8 tra le due dee pi\u00f9 anziane dell'Olimpo, ovviamente nate dopo l'ascesa al trono di Zeus. Latona esalta la magnificenza e l'abilit\u00e0 dei suoi figli Apollo e Artemide. Tuttavia Giunone da pettegola qual \u00e8 l'interrompe rinfacciandole che Apollo fu assai fortunato nella gara che gli confer\u00ec il titolo di sommo poeta e musico. Infatti il cantore mortale Marsia era ritenuto il vero grande musicista e poi Apollo con la complicit\u00e0 delle Muse ord\u00ec una gara dove vinse e per punizione scortic\u00f2 vivo il vinto. Successivamente Artemide fece uccidere un suo spasimante con dei cani, dato che entrambi i figli di Latona erano anche dediti alla caccia; inoltre Apollo e la sorella uccisero tutti i figli di Niobe per aver offeso Latona a cui non avevano sacrificato. Quindi Giunone conclude dicendo a Latona che i suoi figli sono stati molto fortunati ma anche permalosi e vendicativi.\nXVII dialogo: Apollo e Mercurio.\nIl colloquio tra Apollo e Mercurio riprende sempre il filo dell'adulterio di Venere con Marte. Apollo si sta sganasciando dalle risate assieme a Mercurio, dopo l'evento clamoroso e assai irriverente dell'imbroglio di Vulcano, marito di Venere. Ricordandoglielo, Apollo comunica all'interlocutore che Vulcano veniva ripetutamente tradito dalla moglie a causa della sua bruttezza e che questi un giorno l'avesse scoperto grazie al Sole, veduti i due amanti dall'alto a bordo del cocchio magico. Vulcano quindi fabbric\u00f2 una rete intricatissima e assai potente che poteva essere attivata e sciolta solo coi suoi ordini. Vulcano piazz\u00f2 strategicamente la rete invisibile nelle lenzuola del talamo ove giacevano i due spasimanti e cos\u00ec l'inganno fu scoperto. Venere e Marte entrambi nudi furono acciuffati e legati dalla rete potente di Vulcano e per quanto facessero per uscirne illesi tanto pi\u00f9 le corde stringevano. Per la vergogna i due dei nascosero il capo quando il beffardo Vulcano chiam\u00f2 sul posto tutti gli Dei per prendersi gioco di loro, prendendoli in giro e facendo contro loro gesti osceni. Concludendo il discorso, i due confessano che avrebbero di certo voluto trovarsi al posto di Marte.\nXVIII dialogo: Giunone e Giove.\nGiunone \u00e8 assai contrariata con il marito Giove per la strana condotta di Bacco (Dioniso). Infatti egli \u00e8 uno degli dei pi\u00f9 bizzarri e multiformi dell'Olimpo, visto che pu\u00f2 apparire in un momento assai allegro ed eccessivo nel bere e nel danzare, dall'altro feroce e vendicativo appunto per lo smisurato uso della sua bevanda. Aveva avuto un'infanzia travagliata e strepitosa: dato che era nato dalla coscia di Zeus, essendo morta folgorata la madre Semele, la dea Giunone ord\u00ec un complotto ai suoi danni e assieme alle Nereidi e alla venerabile Rea uccisero il piccolo e lo gettarono in pezzi in un calderone. Tuttavia Giove pun\u00ec le donne per il turpe gesto e ricompose con l'aiuto di altri Dei il corpicino di Bacco per poi affidarlo ai satiri e le ninfe della Laconia. Egli fu istruito nell'arte del bere il vino dal saggio Sileno, capo dei satiri, e da grande si cre\u00f2 un gruppo di Menadi, donne esaltate dall'eccesso del bere, che lo seguivano dappertutto. Dioniso conquist\u00f2 i Traci, giunse in Lidia e perfino in India dove sottomise il re locale e fece conoscere al popolo le usanze della Grecia.\nParticolarmente noti sono due eventi. Il primo accadde durante la giovinezza di Bacco; egli venendo scambiato per un figlio di un nobile da una nave di pirati, fu catturato. Nella nave egli veniva sbeffeggiato da tutti, meno il timoniere e cos\u00ec subito scoppi\u00f2 la sua vendetta. Un fiume rosso sangue ma che in realt\u00e0 era vino usc\u00ec spargendosi sul ponte, degli steli rampicanti di ulivo e vite salirono su per l'albero maestro e il dio stesso si trasform\u00f2 in un leone ruggente. I pirati spaventati si gettarono in mare e furono trasformati in delfini. Il secondo stupefacente episodio avvenne quando Bacco era gi\u00e0 in et\u00e0 adulta. Il re greco Penteo odiava le feste in onore del dio e non concepiva il fatto che esistessero gruppi di donne all'apparenza innocue e allegre, ma in realt\u00e0 belve rese folli dall'ebbrezza che erano in grado anche di uccidere e mangiare carne umana. Con un trucco Dioniso fece travestire da donnetta Penteo per dimostrargli l'assurdit\u00e0 delle sue ipotesi e lo condusse tra le Menadi. Penteo tra queste riconobbe anche la madre la quale tuttavia era in preda all'euforia del vino e con le sue seguaci uccise e fece a pezzi il figlio senza accorgersene.Tutte queste cose sono dette da Giunone al marito e dichiara apertamente di non sopportare pi\u00f9 le sconcezze e i delitti che commettono quelle bande gestite da Bacco all'apparenza innocue e festose ma in realt\u00e0 barbare. Giove ridendo le dichiara che tutti i maltorti che le Menadi commisero, compresa l'uccisione di Icario: loro prima vittima, sono causata e per colpa dello smisurato uso del vino e che se ne avessero bevuto poco si sarebbero comportate meglio assieme a Bacco stesso.\nXIX dialogo: Venere e Amore.\nAmore \u00e8 interrogato dalla madre Venere sul fatto che con le sue frecce punge solo alcuni cuori degli Dei, tranne quelli di Pallade Atena e di Artemide. Amore replica che \u00e8 assai spaventato dalla figura della guerriera dall'aspetto maschile perch\u00e9 appena nata, essendo gi\u00e0 adulta, giur\u00f2 di rimanere vergine per l'eternit\u00e0. Infatti Amore comunica alla madre che una volta avendola solo sfiorata per sbaglio con una delle sue frecce la dea irritatissima lo afferr\u00f2 e lo minacci\u00f2 di fargli accadere l'immaginabile. Oltre alle minacce di Atena, Amore era anche spaventato dall'immagine della Gorgone Medusa dai capelli serpentiformi che aveva ritratta sullo scudo. Riguardo Artemide (Diana) Amore dichiara che \u00e8 inutile saettarla visto che lei ha l'amore per la caccia. E lui essendo il dio di tale sentimento \u00e8 costretto a riconoscere come eros anche quella forma di passione, tuttavia dichiara felice di aver colpito con le frecce molte volte il fratello di lei Apollo.\nXX dialogo: il giudizio delle Dee.\nL'episodio \u00e8 il colloquio tra le Dee Venere, Giunone, Minerva, Marte, Mercurio e Giove prima di recarsi in Frigia a cercare il pastorello Alessandro Paride. Questi era il figlio del re di Troia Priamo il quale possedeva oltre cinquanta figli avuti con la regina Ecuba e con altre donne. La nascita di Paride era stata accompagnata da tristi e oscuri presagi visto che pochi giorni prima del parto Ecuba sogn\u00f2 la citt\u00e0 in fiamme distrutta da serpenti usciti dal ventre e la profetessa Cassandra, sorella maggiore del nascituro, predisse che egli sarebbe stata la rovina di Troia. Priamo, non volendo uccidere il neonati, lo affid\u00f2 ad un pastore che lo allev\u00f2 con s\u00e9 presso il Monte Ida.Ora dato che durante un banchetto di nozze la dea della Discordia Eris approfitt\u00f2 dell'occasione per creare disguido tra gli invitati gettando una mela d'oro al centro della grande tavola con inciso \"Alla pi\u00f9 bella\". Le tre Dee pi\u00f9 splendide dell'Olimpo Giunone, Venere e Minerva si contendevano il pomo litigando in continuazione finch\u00e9 Giove e il messaggero Mercurio non decisero di affidare il giudizio al mortale Paride. Prima della partenza verso la Terra, le tre Dee si consultano sul passato e sull'aspetto del ragazzo. Egli sebbene non lo sapesse ancora era figlio del nobile Priamo, ma viveva assieme alle capre e a rozzi contadini, sebbene avesse un amore: la ninfa guaritrice Idea. Mettendosi in viaggio le Dee non riescono ad individuare la posizione del pastorello sul monte, e stanno addirittura per perdersi e venire alle mani quando Mercurio le blocca dicendole di non combinare guai e di seguirlo. Infatti Mercurio visto l'amore che Giove provava per il fanciullo Ganimede che pascolava le capre su quel monte, fu inviato tante volte a spiare le sue mosse e a raccogliere perfino il bastone lasciato cadere da lui dopo il suo rapimento da parte dello spasimante divino tramutatosi in aquila per portarlo sull'Olimpo. I quattro Immortali giungono ai piedi di Paride che si stupisce dell'evento prodigioso. Mercurio l'ambasciatore gli comunica di non aver paura e di averlo scelto come giudice per nominare la pi\u00f9 bella tra quelle tre Dee. Paride scruta attentamente Venere, Minerva e Giunone e nota in tutti i tratti di una bellezza smisurata e perfetta. Non riesce proprio a decidersi e chiede se fosse stato possibile possedere tre pomi d'oro per consegnarli alle donne. Visto che ci\u00f2 non era possibile Paride si schermisce ancora temendo la collera delle non sorteggiate, ma ora viene veramente esortato a prendere giudizio. Dato che un'occasione cos\u00ec non gli si sarebbe pi\u00f9 presentata Paride chiede che le tre si spoglino e cos\u00ec loro fanno, lasciandolo di sasso. Venere, Giunone e Minerva hanno bianchi e sodi seni e l'organo riproduttore di una sconvolgente attrazione. Essendo ancora indeciso, Giunone promette al ragazzo che lo avrebbe fatto diventare il re dell'intera Asia e delle altre terre sconosciute, oltrech\u00e9 l'uomo pi\u00f9 ricco del pianeta. Minerva avvicinandoglisi gli promette la saggezza eterna e la conoscenza di tutti i segreti del Cosmo. Infine da Paride giunge Venere che gli assicura l'incontro con tutte le belle ragazze del mondo e specialmente con Elena di Sparta, moglie del sovrano Menelao. Paride non intendendosi molto di ricchezza, pastore, politica o di intelletto dato che era un semplice pastore, sceglie la proposta di Venere facendosi prima assicurare che si sarebbe congiunto con Elena partendo per Sparta e che poi lei gli si sarebbe concessa con l'aiuto di Cupido, per consegnarle infine la mela d'oro.\nXXI dialogo: Marte e Mercurio.\nMarte (Ares) \u00e8 assai infuriato con Giove per la sua potenza. Infatti egli era appunto il dio del furore assassino e della guerra e non poteva tollerare che al mondi vi fosse qualcuno, anche Immortale, superiore alla sua forza. Egli pensando queste cose le comunica al parente Mercurio: Giove ha appena fatto fabbricare al fabbro Efesto (Vulcano) una grossa e lunga catena che ha collegato dall'Olimpo alla Terra; ad un suo solo strattone tutto sarebbe stato risucchiato verso il Cielo. Parlando di ci\u00f2 Marte inizia a ridere delle minacce di Giove, comunicandogli che in fondo il Padre degli Dei faceva bene a prendere tali precauzioni proprio per non cadere in trappola ad una nuova congiura. Infatti Zeus era stato gi\u00e0 vittima in passato di un fallito tentativo di spodestamento da parte di alcuni Dei e anche dalla moglie Era. Atena, Giunone e Nettuno lo avevano catturato e legato con migliaia di cinghie di ferro affinch\u00e9 non potesse pi\u00f9 liberarsi. Per fortuna la ninfa Teti, moglie di Peleo e madre di Achille, s'impietos\u00ec di lui e corse a chiamare il Gigante Centimani Briareo che sciolse velocemente tutti i nodi che avviluppavano il Padre degli Dei, dato che se questi provava a scioglierne uno subito si riannodava pi\u00f9 forte di prima. Liberato, Zeus si vendic\u00f2 su tutti gli Dei traditori ed in particolar modo su Era, legandola con una catena per le braccia alla Volta Celeste e appendendole ai piedi due pesanti incudini.Mercurio il quale agiva pi\u00f9 con la mente e le parole piuttosto che passare subito ai fatti, intima Marte ad abbassare la voce per non far accadere un cataclisma senza precedenti.\nXXII dialogo: Mercurio e Pan.\nI due dei s'incontrano ma il colloquio non \u00e8 proprio allegro. Infatti Mercurio rimane di sasso quando il satiro Pan gli comunica di essere suo figlio. Mercurio non riesce proprio a spiegarsi ci\u00f2, dato che lui \u00e8 brutto, con gambe e piedi di capra, la coda e le corna in testa accompagnate da una folta barba a punta. Pan, molto offeso, urla in faccia al padre di aver ingravidato in Arcadia la madre Penelope e per di pi\u00f9 di averlo fatto sotto le sembianze di un caprone per non farsi riconoscere. Mercurio di fronte a quella dichiarazione ci rimane di sasso e gli comunica che ora non potrebbe prendersi cura di lui per via dei suoi doveri. Pan beffardo risponde che non ha avuto mai bisogno del suo affetto, dato che si \u00e8 fatto da solo grazie all'aiuto di Sileno e di Dioniso che lo hanno istruito nell'arte della musica con la zampogna e nell'arte del bere: infatti anche lui accompagna in giro le Menadi e si congiunge spesso con loro, anzich\u00e9 con capre come aveva pensato Mercurio. Inoltre Pan dichiara fieramente di aver preso parte anche alla battaglia di Maratona dei Greci contro i Persiani e di essersi guadagnata una spelonca sacra. Mercurio, stupito dalle prodezze che \u00e8 riuscito a compiere quel figlio enormemente brutto ma pieno di bont\u00e0 e di coraggio, decide di ricongiungersi a lui.\nXXIII dialogo: Apollo e Bacco.\nApollo e Bacco si ritrovano a parlare dei figli del primo: Priapo ed Ermafrodito avuto con la dea Afrodite. Il primo era assai valente e cacciatore come il padre e la zia Artemide, mentre l'altro che svolgeva il ruolo di coppiere e pastore sembrava una ragazzetta visto il miscuglio dei sessi. Dioniso ammette che non c'\u00e8 nulla di male nell'avere due figli cos\u00ec belli, ma ad un punto della conversazione Apollo dichiara di essersi recato in Scizia presso la casa di Priapo e di aver bevuto troppo con lui. Successivamente durante la notte egli fu tentato dalle avances del ragazzo e ci si congiunse. Dato che Dioniso appare un po' sconcertato Apollo insiste che non c'era nulla di male perch\u00e9 egli non sapeva che lui fosse suo padre, avendo preso anche Apollo le sembianze di un giovanetto, concludendo che l'amore se svolto con le migliori intenzioni non verr\u00e0 condannato nemmeno se consumato tra consanguinei.\nXXIV dialogo: Mercurio e Maia.\nMercurio (Ermes) \u00e8 stanco dei suoi servigi di ambasciatore e oratore e lo comunica alla madre Maia. Non vi \u00e8 masi stato, secondo lui, nella storia degli Dei un dio peggio trattato ed esortato a svolgere i lavori pi\u00f9 pesanti di lui. Infatti saper parlare da araldo in varie terre e viaggiare di continuo \u00e8 un compito molto difficile e il dio preferirebbe piuttosto essere venduto come schiavo, ma la madre lo invita a perseguire nella sua impresa se non vuole incappare nella collera di Zeus suo padre.\nXXV dialogo: Giove e il Sole.\nGiove \u00e8 assai adirato con Elio per aver fatto guidare il cocchio magico del Sole a suo figlio. Infatti Fetonte, per far vedere ad Epafo che Apollo era veramente suo padre, lo preg\u00f2 di lasciargli guidare il carro del Sole; ma, a causa della sua inesperienza, ne perse il controllo, i cavalli si imbizzarrirono e corsero all'impazzata per la volta celeste: prima salirono troppo in alto, bruciando un tratto del cielo che divenne la Via Lattea (questo \u00e8 uno dei miti che spiegano l'origine della Via Lattea; ve ne sono diversi altri), quindi scesero troppo vicino alla terra, devastando la Libia che divenne un deserto. Gli abitanti della terra chiesero aiuto a Zeus che intervenne per salvare la terra e, adirato, scagli\u00f2 un fulmine contro Fetonte, che cadde alle foci del fiume Eridano, nell'odierna Crespino sul Po. Le sue sorelle, le Eliadi, spaventate, piansero abbondanti lacrime con viso afflitto e vennero trasformate dagli d\u00e8i in pioppi biancheggianti.\nXXVI dialogo: Apollo e Mercurio.\nApollo interroga l'amico Mercurio sul fatto di riconoscere tra due giovani guerrieri Castore e Polluce, i famosi fratelli combattenti che perirono l'uno per l'altro. Mercurio gli comunica che quello con il viso martoriato dalle ferite \u00e8 Castore, visto che combatt\u00e9 contro il pugile Amico in una fermata durante il viaggio degli Argonauti, mentre l'altro era ovviamente Polluce. Apollo incuriosito gli chiede come mai i fratelli si incontrino cos\u00ec poche vole e l'interlocutore rimanda che i Di\u00f2scuri (Castore e Polluce appunto) fecero un patto condividendosi l'immortalit\u00e0 prima di morire, cos\u00ec a turno uno dei due all'anno \u00e8 costretto a vagare nell'Ade, mentre l'altro presta servizio a Nettuno, sovrano dei mari. Apollo commenta che ci\u00f2 \u00e8 molto inutile secondo lui, visto che molti mortali divenuti ora semidei hanno avuto nell'Olimpo sorti migliori."}
{"id": "4320289", "revid": "1934238", "url": "https://it.wikipedia.org/wiki?curid=4320289", "title": "Societ\u00e0 entomologica italiana", "text": "La Societ\u00e0 entomologica italiana \u00e8 un'organizzazione scientifica, senza fini di lucro, che ha lo scopo - come recita il suo statuto - di diffondere la cultura naturalistica ed entomologica e di promuovere la ricerca - di base e applicata - sugli insetti. Fondata nel 1869 ed eretta in ente morale nel 1936, ha sede a Genova, presso il Museo di storia naturale \"Giacomo Doria\".\nStoria.\nCompresa tra le pi\u00f9 antiche e prestigiose istituzioni del genere a livello internazionale, la Societ\u00e0 entomologica italiana \u00e8 stata fondata il 31 ottobre 1869, presso il Museo di storia naturale di Firenze (poi dell'ateneo fiorentino). Da qui, nel 1922, si \u00e8 trasferita presso l'attuale collocazione genovese.\nLa fondazione della Societ\u00e0 traeva origine da una lettera-manifesto sottoscritta il 1\u00ba gennaio 1868 e inviata agli entomologi italiani da un gruppo formato da 21 promotori, tra cui Alexander Henry Haliday, Emilio Cornalia, Giovanni Passerini, Pietro Stefanelli, Paolo Savi, Achille Costa, Antonio Villa e Adolfo Targioni Tozzetti. Esattamente un anno dopo, formatosi nel frattempo un \"Comitato provvisorio\" nelle more della formale costituzione della Societ\u00e0, veniva pubblicato il primo \u00abBullettino\u00bb, con l'\u00ab\"Avvertimento\"\u00bb a firma di Targioni Tozzetti e Stefanelli, che ne saranno i compilatori, ma anche di Haliday e Ferdinando Piccioli.\nIl Comitato provvisorio organizzava per il 31 ottobre 1869 l'adunanza generale. Questa, oltre a nominare primo presidente Targioni Tozzetti, approv\u00f2 lo Statuto della Societ\u00e0, sottoscrivendone lo scopo \u00ab\"di cooperare al progresso della entomologia, s\u00ec pura come applicata, e, pigliando specialmente di mira gl'insetti e gli altri artropodi della fauna italica, di promuoverne lo studio da ogni punto di vista, tanto in ordine alle scienze, quanto agli utili che se ne possono ricavare per l'economia domestica, per la salute degli uomini e degli animali, per l'agricoltura e per le arti industriali\"\u00bb. Nel corso del tempo hanno ricoperto cariche sociali entomologi di chiara fama, tra i quali Filippo Silvestri, Giovanni Battista Grassi, Guido Grandi e Antonio Berlese.\nAttivit\u00e0.\nLa Societ\u00e0 entomologica italiana pubblica da allora il gi\u00e0 citato \u00abBollettino della Societ\u00e0 Entomologica Italiana\u00bb, di cui escono tre fascicoli all'anno, e dal 1922 le \u00abMemorie della Societ\u00e0 Entomologica Italiana\u00bb, che hanno cadenza annuale.\nLa sua biblioteca, che si trova in una sede distaccata, possiede pi\u00f9 di 1100 volumi specialistici, oltre 400 diverse serie di periodici e pi\u00f9 di 700 miscellanee, fra estratti ed opuscoli, a carattere entomologico."}
{"id": "4320299", "revid": "339392", "url": "https://it.wikipedia.org/wiki?curid=4320299", "title": "Briscola a cinque", "text": ""}
{"id": "4320306", "revid": "743418", "url": "https://it.wikipedia.org/wiki?curid=4320306", "title": "GJ 163", "text": ""}
{"id": "4320308", "revid": "743418", "url": "https://it.wikipedia.org/wiki?curid=4320308", "title": "GJ 163 c", "text": ""}
{"id": "4320311", "revid": "743418", "url": "https://it.wikipedia.org/wiki?curid=4320311", "title": "GJ 581", "text": ""}
{"id": "4320312", "revid": "743418", "url": "https://it.wikipedia.org/wiki?curid=4320312", "title": "GJ 581 b", "text": ""}
{"id": "4320314", "revid": "743418", "url": "https://it.wikipedia.org/wiki?curid=4320314", "title": "GJ 581 c", "text": ""}
{"id": "4320315", "revid": "743418", "url": "https://it.wikipedia.org/wiki?curid=4320315", "title": "GJ 581 d", "text": ""}
{"id": "4320316", "revid": "743418", "url": "https://it.wikipedia.org/wiki?curid=4320316", "title": "GJ 581 e", "text": ""}
{"id": "4320317", "revid": "647919", "url": "https://it.wikipedia.org/wiki?curid=4320317", "title": "GJ 785", "text": ""}
{"id": "4320319", "revid": "743418", "url": "https://it.wikipedia.org/wiki?curid=4320319", "title": "GJ 876", "text": ""}
{"id": "4320320", "revid": "743418", "url": "https://it.wikipedia.org/wiki?curid=4320320", "title": "GJ 876 b", "text": ""}
{"id": "4320321", "revid": "743418", "url": "https://it.wikipedia.org/wiki?curid=4320321", "title": "GJ 876 c", "text": ""}
{"id": "4320322", "revid": "743418", "url": "https://it.wikipedia.org/wiki?curid=4320322", "title": "GJ 876 d", "text": ""}
{"id": "4320323", "revid": "743418", "url": "https://it.wikipedia.org/wiki?curid=4320323", "title": "GJ 876 e", "text": ""}
{"id": "4320324", "revid": "1782831", "url": "https://it.wikipedia.org/wiki?curid=4320324", "title": "Alessandro Amici", "text": "Carriera.\nClub.\nCresciuto nel settore giovanile di Pesaro, nel 2009-10 fa il salto di categoria, disputando la Serie B in prestito con la Goldengas Senigallia.\nNella stagione successiva disputa la Legadue 2010-11 con la maglia dell'Andrea Costa Imola, mettendo a referto 29 presenze e 81 punti complessivi. Passa poi alla Pallacanestro Firenze in Divisione Nazionale A 2011-2012, con cui colleziona 34 presenze (di cui 16 partendo dal quintetto titolare) e 489 punti.\nNel 2012-13 fa ritorno a Pesaro, prendendo cos\u00ec parte al campionato di Serie A. Nel gennaio 2014 scende di categoria passando in prestito fino a fine stagione alla Mobyt Ferrara. Nel luglio dello stesso anno firma un contratto biennale con la societ\u00e0 estense.\nNel luglio del 2015 viene ingaggiato dalla Pallacanestro Mantovana militando sempre in Serie A2. Dopo le buone prestazioni con la maglia biancorossa, viene confermato dalla societ\u00e0 virgiliana anche per la stagione successiva. Nel giugno 2017 si trasferisce alla Fortitudo Pallacanestro Bologna. Nel luglio del 2018 firma con la neopromossa EBK Roma, militante nel Girone Ovest del Campionato di Serie A2. Il 27 febbraio 2019 a poche ore dalla chiusura del mercato di riparazione, passa all'APU Udine fino al termine del campionato. Il 2 luglio dello stesso anno viene ingaggiato dalla Pallacanestro Trapani. Il 10 dicembre successivo fa ritorno all'EBK Roma firmando con la societ\u00e0 romana, fino a fine stagione.\nNazionale.\nNel 2006 ottiene la sua prima convocazione dagli azzurri, con la Nazionale Under-16.\nAlessandro fa parte, insieme a Traini, Polonara e Santiangeli, di quel gruppo di cestisti marchigiani nati nel '91-'92 in grado di vestire la maglia azzurra.\nIl 16 dicembre 2012 ha esordito in Nazionale maggiore, disputando l'All Star Game contro la selezione dei migliori giocatori stranieri della Serie A."}
{"id": "4320327", "revid": "743418", "url": "https://it.wikipedia.org/wiki?curid=4320327", "title": "GJ 86", "text": ""}
{"id": "4320332", "revid": "647919", "url": "https://it.wikipedia.org/wiki?curid=4320332", "title": "GJ 86 A", "text": ""}
{"id": "4320334", "revid": "647919", "url": "https://it.wikipedia.org/wiki?curid=4320334", "title": "GJ 86 A b", "text": ""}
{"id": "4320335", "revid": "68672598", "url": "https://it.wikipedia.org/wiki?curid=4320335", "title": "Meta Object Facility", "text": ""}
{"id": "4320345", "revid": "1543377", "url": "https://it.wikipedia.org/wiki?curid=4320345", "title": "Frine", "text": "Biografia.\nOrigini e aneddoti.\nMnesarete era originaria di Tespie, in Beozia; forse la sua famiglia, di estrazione aristocratica, emigr\u00f2 ad Atene nel 371 a.C., l'anno in cui Tebe distrusse Tespie e ne espulse gli abitanti, non molto tempo dopo la battaglia di Leuttra.\nIn base a un frammento del commediografo Timocle si pu\u00f2 pensare che nella sua infanzia Frine, ridotta in povert\u00e0, trovasse sostentamento con la raccolta dei capperi e con gli aiuti economici dei suoi amanti. Gi\u00e0 in questo frammento Mnesarete viene menzionata come Frine (\"rospo\"), soprannome che, secondo Plutarco, era stato scelto per il colore olivastro della sua carnagione, mentre, secondo Eleonora Cavallini, era adoperato per nascondere il suo vero nome, imbarazzante data la professione esercitata (Mnesarete significa infatti \"colei che fa ricordare la virt\u00f9\"), e in \"funzione antifrastica e scommatica\" (al pari di quello adottato da molte altre etere).\nGaleno racconta che la sua bellezza era naturale e che quindi non faceva uso di trucco, a differenza della maggior parte delle etere dell'epoca.\nErmippo di Smirne ricorda che Frine si mostrava sempre in pubblico con un vestito aderente al corpo e non andava mai ai bagni pubblici, creando cos\u00ec una maggiore curiosit\u00e0 collettiva a riguardo del proprio corpo. Si racconta che solo in occasione delle Eleusinie e delle Posidonie scendeva nuda in mare, coi capelli sciolti: secondo Ateneo Apelle si ispir\u00f2 a questa scena per dipingere la sua \"Venere Anadiomene\".\nSecondo Diogene Laerzio un giorno Frine tent\u00f2 il filosofo Senocrate: rifugiatasi nella sua casa, ottenne di dormire nel suo letto, ma non riusc\u00ec a sedurlo, tanto che disse di aver dormito non con un uomo, ma con una statua.\nRelazione con Prassitele.\nSecondo le consuetudini sociali dell'Atene dell'epoca, Frine, in quanto donna libera e meteca, poteva arricchirsi e diventare famosa, possibilit\u00e0 di cui si avvalse quando, tra il 364 e il 363 a.C., inizi\u00f2 una relazione con lo scultore Prassitele, secondo gli antichi di natura amorosa, ma forse solo \"professionale\".\nRappresentazioni scultoree.\nL'Afrodite cnidia.\nSecondo alcune testimonianze antiche, Prassitele la us\u00f2 come modella per la realizzazione della famosa \"Afrodite cnidia\", anche se altri autori antichi sostengono che la modella sarebbe stata un'altra etera amata da Prassitele, Cratine. Di qui alcuni autori ipotizzarono che Prassitele avesse tratto ispirazione dal volto di Cratine e dal corpo di Frine, ma sembra pi\u00f9 probabile che Cratine sia semplicemente un'erronea trascrizione del nome Frine.\nFrine, che secondo Ateneo di Naucrati \"era pi\u00f9 bella nelle parti che non si vedono\", prestandosi a fare da modella a una statua di Afrodite nuda, opera considerata particolarmente scandalosa ad Atene, probabilmente acquis\u00ec grandissima notoriet\u00e0.\nStatue commissionate da Frine.\nSecondo Ateneo, Prassitele scolp\u00ec due statue su commissione di Frine.\nAtteggiamenti antimacedoni di Frine.\nAlceta, storico macedone, mette in evidenza la connotazione politica della statua di Frine collocata a Delfi, ricordando come essa recasse sul supporto di marmo pentelico la dedica \"Frine, figlia di Epicle, tespiese\", forse incisa col beneplacito degli aristocratici di Tespie, ma secondo Pausania il Periegeta voluta dalla stessa Frine. Tale scritta \u00e8 in grande e provoca contrasto con il fatto che l'opera fosse posta fra la statua del re di Sparta Archidamo III e quella del re di Macedonia Filippo II, entrambi nemici dei Beoti e il secondo, per di pi\u00f9, beffato pure dal fatto che Frine fosse legata all'oratore ateniese Iperide, convinto antimacedone.\nTracce dell'antimacedonismo di Frine si possono rinvenire anche in un altro aneddoto: Frine avrebbe infatti promesso di finanziare la ricostruzione delle mura di Tebe, dopo che nel 335 a.C. erano state distrutte da Alessandro Magno, purch\u00e9 sulle stesse mura fosse stata apposta la scritta \u00abAlessandro le distrusse, le rifece l'etera Frine\u00bb (), dicitura per\u00f2 non attestata, al pari dell'esistenza della donazione, negli scritti di Diodoro Siculo, che d'altro canto conferma comunque la datazione dell'opera di ricostruzione sotto Cassandro. Questa iscrizione ricordava da un lato la crudelt\u00e0 dei Macedoni nei confronti di Tebe, cui fa riferimento anche Iperide nel suo \"Epitaffio\", mentre dall'altro costituiva una sfida alla tradizione secondo cui i nomi delle etere non dovevano essere incisi sugli edifici pubblici.\nProcesso per empiet\u00e0.\nAccuse contro Frine.\nServendosi di un'orazione scritta da Anassimene di Lampsaco, Eutia accus\u00f2 Frine di empiet\u00e0, in un anno imprecisato probabilmente posteriore al 350 a.C. (ci sono diverse ipotesi) e ricorrendo a un procedimento giudiziario che, per Eleonora Cavallini, poteva essere un'eisangelia.\nL'empiet\u00e0 () era un crimine che comportava la pena capitale.\nI capi d'accusa per colei che Iperide attesta fosse un'ex amante di Eutia, secondo un trattato anonimo intitolato \u03a4\u03ad\u03c7\u03bd\u03b7 \u03c4\u03bf\u1fe6 \u03c0\u03bf\u03bb\u03b9\u03c4\u03b9\u03ba\u03bf\u1fe6 \u03bb\u03cc\u03b3\u03bf\u03c5, erano la partecipazione a feste oscene nel Liceo, la promiscuit\u00e0 di tiasi maschili e femminili, l'introduzione di una nuova divinit\u00e0 (il culto misterico di Isodaite, in base a quanto si ricava da ) e, secondo una possibile interpretazione di Posidippo, la dilapidazione del patrimonio altrui; \nSecondo Craig Cooper \u00e8 probabile che Eutia evocasse anche l'accusa di corruzione dei giovani, dato che il Liceo era frequentato da molti giovani ateniesi.\nQueste accuse, poco consistenti dal punto di vista strettamente giuridico, derivavano probabilmente dal celato malcontento degli Ateniesi pi\u00f9 tradizionalisti per il comportamento esibizionistico e sfrontato di Frine, che nel frattempo era diventata molto pi\u00f9 agiata degli stessi cittadini, al punto di potersi permettere di tenere fra i suoi seguaci, in cambio del proprio aiuto economico, addirittura un membro dell'Areopago, tale Grillione.\nDatazione del processo.\nLa data del processo \u00e8 estremamente controversa, dato che non ci sono punti di riferimento sicuri.\nResoconti antichi del processo.\nFrine fu difesa personalmente dall'oratore Iperide, che per l'occasione compose una delle sue orazioni pi\u00f9 famose nell'antichit\u00e0, la \"Per Frine\". \nMalgrado l'orazione, Iperide, sentendo la causa persa, avrebbe strappato la tunica di Frine, svelandone lo splendido corpo davanti ai giudici, che si convinsero della sua innocenza, dato che la bellezza non poteva essere colpevole. L'accusata venne assolta.\nCertamente Frine si comport\u00f2 durante il processo in modo tale da cercare di portare i giudici dalla parte della difesa, come attestato da un frammento databile poco dopo il 290 a.C. e attribuito a Posidippo, contemporaneo del processo, in cui si riporta che Frine supplic\u00f2 i giudici uno a uno, prendendo loro la mano destra e piangendo.\nIn seguito, sebbene non ci siano scritti anteriori all'et\u00e0 ellenistica e romana che attestino un fatto del genere, emerse una versione dei fatti secondo la quale la difesa (o nella persona dell'accusata, o nella persona di Iperide) non si limit\u00f2 a questo atto.\nAteneo aggiunge che dopo il processo, per evitare che si ripetessero casi del genere, fu approvato un decreto in base al quale durante i processi nessun oratore difensore poteva levare lamenti e nessun accusato, uomo o donna, poteva essere esposto davanti agli occhi di tutti al momento del giudizio.\nL'aneddoto del disvelamento del seno di Frine ebbe grande fortuna nell'antichit\u00e0, tanto che nelle scuole di retoriche il processo di Frine era uno degli esempi classici di \"appello alla piet\u00e0 fondato sulla vista e non sulla parola, o meglio sulla parola e sulla vista\".\nDi contro, risulta controverso il fatto che Iperide fosse amante di Frine, riportato da molte fonti antiche: secondo Craig Cooper gli antichi per questa congettura, forse indebita, si basarono esclusivamente sulla \"Per Frine\" mentre secondo Eleonora Cavallini proprio il fr. 171 \u00e8 una prova chiave della relazione amorosa tra Iperide e Frine.\nImplicazioni politiche del processo.\nSi pu\u00f2 ipotizzare che il processo avesse un'importanza soprattutto politica, e specie che i nemici di Iperide, non solo filomacedoni ma anche, in virt\u00f9 del suo rifiuto di stringere compromessi con Filippo II, antimacedoni non estremisti, volessero peggiorare la sua posizione agli occhi della popolazione, attaccando giuridicamente una persona a lui strettamente legata, Frine (che con alcune azioni aveva mostrato il suo antimacedonismo), teoria provata anche dal fatto che uno dei nemici politici di Iperide, Aristogitone, scrisse in prima persona un discorso contro la cliente del suo avversario e che le accuse mosse da Eutia a Frine fossero vaghe e pretestuose.\nNon \u00e8 infine da escludere l'esistenza di un'ostilit\u00e0 personale tra Iperide ed Eutia, accusato da Iperide di essere un sicofante.\nSostenitori dell'inesistenza del denudamento.\nLudwig Radermacher fu il primo a proporre come fonte comune per l'episodio del denudamento il \u03a0\u03b5\u03c1\u1f76 \u03b4\u03b7\u03bc\u03b1\u03b3\u03c9\u03b3\u1ff6\u03bd del filosofo Idomeneo di Lampsaco, considerato da lui e da quanti sostennero poi l'inesistenza dell'aneddoto di dubbia attendibilit\u00e0 in virt\u00f9 della discordanza tra le fonti e della stranezza del fatto che un episodio tanto caratteristico, se veramente accaduto, non sia stato ripreso dal comico Posidippo, contemporaneo ai fatti.\nUna interpretazione differente dei fatti, secondo la quale Iperide present\u00f2 Frine pentita, intenta a battersi il seno per chiedere misericordia, venne avanzata da Jerzy Kowalski, che, chiamando a sostegno della sua ricostruzione una fonte anonima, fece notare come spesso i filosofi tendessero a denigrare i retori e quindi da Craig Cooper, secondo cui alcuni autori, fraintendendo una frase proprio della \"Per Frine\", avevano scambiato l'atto di Frine di battersi il seno in segno di pentimento per un provocatorio denudamento, mentre Idomeneo aveva probabilmente agito per screditare deliberatamente Iperide equiparandolo allo stereotipo dei demagoghi ateniesi, considerato come il particolare, non ancora presente in Posidippo, attivo attorno al 290 a.C., ma gi\u00e0 ampiamente diffuso all'epoca di Callimaco, sia stato introdotto proprio nella sua era.\nNonostante la tendenziosit\u00e0 di Idomeneo, la notizia della relazione tra Iperide e Frine e del suo denudamento fu ripresa da Ermippo di Smirne e, divenuta parte della tradizione popolare, venne poi riferita anche da Ateneo e dallo Pseudo-Plutarco. Secondo Craig Cooper sarebbe stato Ermippo a inventare il fatto che i giudici avessero assolto Frine anche per superstizione alla vista della \"ancella e sacerdotessa di Afrodite\", poich\u00e9 nell'epoca di quell'autore erano nate molte leggende riguardanti la straordinaria bellezza dell'assistita di Iperide.\nSostenitori dell'esistenza del denudamento.\nSia Antony Raubitschek sia Antonio Farina si espressero a favore dell'esistenza del denudamento di Frine, sottolineando che i giudici potessero essersi effettivamente sentiti intimoriti dalla bellezza di Frine, definita da Ateneo \"sacerdotessa di Afrodite\". Allo stesso modo Florence Gherchanoc afferma che ai giudici la bellezza di Frine nuda deve essere apparsa veramente divina e, dato che i Greci consideravano la vista di un dio nudo particolarmente pericolosa, sostiene che i giudici siano stati spinti alla piet\u00e0 da un vero e proprio \"terrore sacro\", complice anche il fatto che Frine non usasse il trucco o altri artifici e si mostrasse nuda in pubblico solo rarissimamente.\nIl riferimento ad Afrodite era evidentemente legato al fatto che Frine fosse un'etera, e risultasse quindi strettamente legata ad Afrodite, la cui bellezza era elogiata dai Greci soprattutto in relazione al seno. Mettere in mostra la bellezza fuori dal comune di Frine, accostabile addirittura a quella di Afrodite, era un'\"arma retorica infallibile\", un gesto teatrale forte, ma al tempo stesso una supplica di stampo erotico e un sorta di ierofania.\nEleonora Cavallini, basandosi su un trattato di retorica anonimo (7, 335 Walz) che afferma che Frine si strapp\u00f2 il chitone e si percosse il petto nudo, sostiene la veridicit\u00e0 dell'episodio, argomentando che la sua popolarit\u00e0 in et\u00e0 ellenistico-romana non pu\u00f2 essere ingiustificata e che le parole di Posidippo potrebbero nascondere un doppio senso allusivo al denudamento di Frine, che istituirebbe un paragone tra il suo processo e il mitico giudizio di Paride. Secondo Cavallini la versione autentica, quella di Frine in atto di penitente che si percuote il seno, venne poi enfatizzata dagli scrittori pi\u00f9 tardi, spinti a questo anche dai molti aneddoti riguardanti l'atteggiamento provocatorio tenuto in varie altre occasioni dall'etera. Infatti, \"anche prescindendo dalle pi\u00f9 o meno romanzesche riletture degli scrittori tardo-antichi, l'eco di quel processo fu molto vasta anche per altri e pi\u00f9 seri motivi: si tratta infatti di un evento che tradisce, al di l\u00e0 del caso singolo, quello che doveva essere il disagio del cittadino medio ateniese di fronte al progressivo quanto inarrestabile evolvere del costume, sempre meno compatibile con i rigidi criteri di selezione e di esclusione su cui si fondava la struttura della societ\u00e0 ateniese\".\nFrine nell'arte moderna.\nIl processo di Frine ha ispirato varie opere d'arte: per la pittura si citano il dipinto \"Frine davanti all'Areopago\", realizzato da Jean-L\u00e9on G\u00e9r\u00f4me nel 1861, il dipinto \"Frine\" di Artur Grottger, realizzato nel 1867, e il dipinto \"Frine\" di Jos\u00e9 Frappa, realizzato nel 1903-1904; per la scultura si citano l'opera \"Frine\" del francese Alexandre Falgui\u00e8re e \"Frine denudata al cospetto dei giudici\" di Francesco Barzaghi. Oltre al processo, altri episodi della vita di Frine hanno ispirato dei dipinti, come \"Frine si reca ai bagni pubblici in veste di Venere\" di Joseph Mallord William Turner e \"Frine alle feste di Poseidone a Eleusi\" di Henryk Siemiradzki.\nAltre opere d'arte ispirate alla vita di Frine comprendono le poesie \"Lesbo\" e \"La bellezza\" di Charles Baudelaire, \"I fenicotteri\" di Rainer Maria Rilke, l'opera comica \"Phryn\u00e9\" di Camille Saint-Sa\u00ebns e il film del 1953 \"Frine, cortigiana d'Oriente\"."}
{"id": "4320350", "revid": "729019", "url": "https://it.wikipedia.org/wiki?curid=4320350", "title": "Aeroporto di Bora Bora", "text": "L'aeroporto di Bora Bora Motu Mute (IATA: BOB, ICAO: NTTB) \u00e8 un aeroporto aperto al traffico civile situato in Polinesia francese esattamente sull'isola di Bora Bora.\nStrutture.\nLa pista \u00e8 lunga circa 1500\u00a0m e il traffico aereo \u00e8 svolto da aeromobili ATR 42 e ATR 72 o da Learjet e Twin otter. La pista si trova praticamente in mezzo al mare.\nIl terminal e l'aviorimessa non sono molto grandi in quanto non arrivano mai due aerei contemporaneamente ma passano ore tra un atterraggio e l'altro. Non \u00e8 possibile rifornire gli aerei in quanto non \u00e8 presente carburante. L'aeroporto \u00e8 attrezzato contro gli incendi."}
{"id": "4320354", "revid": "1983214", "url": "https://it.wikipedia.org/wiki?curid=4320354", "title": "The Ambush Murders", "text": "The Ambush Murders \u00e8 un film per la televisione del 1982 diretto da Steven Hilliard Stern.\n\u00c8 un film drammatico statunitense con James Brolin, Dorian Harewood e Alfre Woodard. \u00c8 basato su un romanzo di Ben Bradlee e incentrato sulle vicende di un attivista afroamericano accusato ingiustamente dell'omicidio di due poliziotti bianchi.\nProduzione.\nIl film, diretto da Steven Hilliard Stern su una sceneggiatura di Tony Kayden con il soggetto di Ben Bradlee Jr. (autore del romanzo), fu prodotto da David Goldsmith per la Charles Fries Productions e la David Goldsmith Productions.\nDistribuzione.\nIl film fu trasmesso negli Stati Uniti il 5 gennaio 1982 sulla rete televisiva CBS. \u00c8 stato poi distribuito negli Stati Uniti in VHS dalla USA Home Video. \u00c8 stato distribuito anche in Germania Ovest con il titolo \"Ambush M\u00f6rder\"."}
{"id": "4320365", "revid": "1543377", "url": "https://it.wikipedia.org/wiki?curid=4320365", "title": "Salicornieto", "text": "Il salicornieto \u00e8 un ecosistema caratterizzato dalla presenza predominante di specie alofite della famiglia Chenopodiaceae (o Amaranthaceae secondo la classificazione APG), comunemente chiamate \"salicornie\". Si tratta di specie appartenenti a generi differenti (\"Salicornia\", \"Arthrocnemum\", \"Halocnemum\", \"Suaeda\", etc.) che proliferano su terreni salmastri, grazie a peculiari adattamenti morfologici o fisiologici che ne permettono l'insediamento su terreni salini, per esempio con alte concentrazioni di sali di sodio nell'acqua, che accumulano o espellono.\nI salicornieti, insieme ai canneti di aree interessate da un minore accumulo di salinit\u00e0, sono i pi\u00f9 importanti siti di nidificazione e rifugio dell'avifauna delle zone umide costiere. Gli stessi frutti della salicornia glauca (\"Arthrocnemum macrostachyum\") sono utilizzati come fonte di cibo da diversi uccelli."}
{"id": "4320372", "revid": "729019", "url": "https://it.wikipedia.org/wiki?curid=4320372", "title": "Campagna di Tullahoma", "text": "Per campagna di Tullahoma si intende una serie di battaglie combattute tra il giugno ed il luglio 1863 nello stato del Tennessee nell'ambito del Teatro Occidentale della guerra di secessione americana. Durante la campagna l'Armata del Cumberland del generale William Starke Rosecrans sconfisse l'Armata confederata del Tennessee del generale Braxton Bragg.\nA seguito della sanguinosa ma tatticamente inefficace battaglia di Stones River (combattuta nei pressi di Murfreesboro dal 31 dicembre 1862 al 2 gennaio 1863, Bragg si ritir\u00f2 di circa 50\u00a0km a sud lungo il Duck River fino ad arrivare nei pressi di Nashville (Tennessee). Bragg decise di accamparsi a Tullahoma e, preoccupato che Rosecrans potesse raggiungere Chattanooga (uno snodo ferroviario importantissimo per le comunicazioni con la Georgia del nord) dispieg\u00f2 la propria cavalleria lungo un fronte molto ampio.\nRosecrans invece \u2013 nonostante le sollecitazioni del presidente Abraham Lincoln e del Ministro della Guerra Edwin McMasters Stanton che volevano una rapida avanzata - rimase a Murfreesboro per quasi sei mesi, costruendo una base logistica e rafforzando le proprie posizioni. Rosecrans non intendeva iniziare una nuova offensiva muovendo lungo le strade rese fangose dall'inverno e, inoltre, temeva che una sua azione contro Bragg avrebbe spinto quest'ultimo a spostare le proprie forze in Mississippi minacciando la campagna di Vicksburg del generale Grant.\nDurante l'inverno e la primavera, dunque, sudisti e nordisti rimasero sulle proprie posizioni dedicandosi a limitati scontri di cavalleria.\nSolo verso la fine del giugno 1863 Rosecrans si sent\u00ec pronto per iniziare un'offensiva su larga scala. Il piano di Rosecrans era di spingere la maggior parte delle truppe di Bragg a difesa di Shelbyville per poi sorprenderne il fianco destro nei pressi di Hoover's Gap, nella Contea di Bedford (Tennessee)."}
{"id": "4320376", "revid": "120993619", "url": "https://it.wikipedia.org/wiki?curid=4320376", "title": "Ren\u00e9 Schoof", "text": "Si occupa di teoria algebrica dei numeri, geometria algebrica aritmetica, teoria dei numeri computazionale e teoria dei codici."}
{"id": "4320385", "revid": "226872", "url": "https://it.wikipedia.org/wiki?curid=4320385", "title": "Banca popolare della Marsica", "text": ""}
{"id": "4320386", "revid": "21880", "url": "https://it.wikipedia.org/wiki?curid=4320386", "title": "Salicornietum", "text": ""}
{"id": "4320387", "revid": "21880", "url": "https://it.wikipedia.org/wiki?curid=4320387", "title": "Salicornieti", "text": ""}
{"id": "4320389", "revid": "767487", "url": "https://it.wikipedia.org/wiki?curid=4320389", "title": "We're in the Money", "text": "We're in the Money \u00e8 un film del 1935 diretto da Ray Enright.\nProduzione.\nIl film fu prodotto dalla Warner Bros. Pictures (con il nome Warner Bros. Productions Corp.). Venne girato dall'8 maggio al 12 giugno 1935 nei Warner Brothers Burbank Studios, al 4000 di Warner Boulevard di Burbank.\nDistribuzione.\nDistribuito dalla Warner Bros. Pictures, usc\u00ec nelle sale cinematografiche USA il 17 agosto 1935."}
{"id": "4320393", "revid": "125656692", "url": "https://it.wikipedia.org/wiki?curid=4320393", "title": "Candy Candy (romanzo)", "text": " \u00e8 un romanzo giapponese del 1978 scritto da Keiko Nagita (meglio nota con lo pseudonimo Kyoko Mizuki) che narra le vicende della piccola orfanella Candy (Candice White) dall'infanzia alla maturit\u00e0 sullo sfondo della Prima Guerra Mondiale, e ambientate tra gli Stati Uniti e l'Inghilterra. Il romanzo, rimasto inedito all'estero, \u00e8 tratto da un manga del 1975 scritto dalla stessa autrice e illustrato da Yumiko Igarashi intitolato \"Candy Candy\", successivamente trasposto dalla Toei Animation nell'omonima serie televisiva anime di 115 episodi a partire dall'anno successivo della sua pubblicazione; entrambe queste opere riscossero molto successo in tutto il mondo.\nNel 2010, l'autrice ha rivisitato la storia ripubblicandola nel romanzo Candy Candy: Final Story. Le vicende sono suddivise in due volumi che per\u00f2 mantengono lo stesso titolo. Il romanzo \u00e8 stato pubblicato solo in Giappone fino al dicembre 2014, anno in cui \u00e8 stata editata la prima edizione estera in lingua italiana. Anche l'edizione italiana \u00e8 stata divisa in due volumi intitolati Candy Candy e Candy Candy - Lettere editi da Kappalab, e successivamente raccolti in un singolo volume intitolato Candy Candy Il Romanzo Completo.\nTrama.\nPrima parte.\nCandy viene abbandonata ancora in fasce davanti a un orfanotrofio conosciuto come la \"Casa di Pony\" gestito da Miss Pony e Suor Lane, situato in un ameno villaggio degli Stati Uniti d'America. Assieme a Candy, quello stesso giorno viene ritrovata anche un'altra bambina, Annie, che crescendo diventer\u00e0 amica inseparabile di Candy. Annie viene adottata dalla nobile famiglia Brighton, che a causa della sua posizione sociale impone a Annie di rompere ogni legame con il suo vecchio orfanotrofio, ritenendolo una fonte di vergogna. Anche Candy viene adottata dalla famiglia Lagan, ma verr\u00e0 trattata quasi come una serva e cadr\u00e0 vittima di molti scherzi orditi dai fratelli Eliza e Neal.\nCandy non si sente per niente felice, ma la sua vita prende una svolta decisiva quando su una collina incontra un ragazzo biondo che suona la cornamusa. La ragazza ne rimane incantata e il \"principe della collina\" la consola spronandola a sorridere. Nei giorni successivi, Candy non fa che pensare a quel ragazzo e sogna di incontrarlo di nuovo, conservando di lui solo una spilla contrassegnata da una lettera \"A\" cadutagli il giorno del loro incontro. Tramite la famiglia Lagan, Candy entra in contatto con la famiglia Ardley e in special modo con i fratelli Alistair \"Stair\" e Archibald \"Archie\" Cornwell e il loro cugino Anthony Brown che chiederanno al loro prozio William di adottarla nella loro famiglia. Candy incontra Albert nel bosco, un giovane uomo che ama prendersi cura degli animali. Candy comincia a vivere dei giorni felici in compagnia dei tre ragazzi, sempre gentili con lei, e stringer\u00e0 un rapporto sempre pi\u00f9 stretto con Anthony, il quale somiglia molto al principe della collina che incontr\u00f2 quel giorno. Durante una caccia alla volpe, Anthony muore cadendo da cavallo e Candy afflitta, torna alla Casa di Pony. Tuttavia lo zio William desidera farla studiare nella prestigiosa scuola londinese Royal Saint Paul School e Candy, che farebbe di tutto per riconoscenza verso il suo tutore accetta la proposta.\nNel viaggio in mare verso l'Inghilterra, Candy si imbatte in un ragazzo che inizialmente scambia per Anthony, ma si accorger\u00e0 subito che non si tratta di lui, anche per via del suo comportamento sgradevole nei suoi confronti. Nella scuola Candy ritrova Stair e Archie ma anche Eliza e Neal e successivamente Annie, che si innamorer\u00e0 di Archie. Candy stringe subito amicizia con Patricia che, pur essendo timida, vorrebbe difenderla dalle cattiverie di Eliza. Candy ritrova anche il ragazzo del piroscafo, Terence \"Terry\" G. Granchester, ma tra i due continuano ad esserci incomprensioni, che col passare del tempo si trasformeranno in amore. Nella scuola vigono delle regole molto severe, tra cui il divieto di tenere animali nell'istituto; quando viene scoperto che Patty tiene una tartaruga, Candy tenta di proteggerla finendo perfino con l'offendere la direttrice suor Gray, che la rinchiude nella prigione della scuola vietandole la partecipazione all'imminente festa di maggio.\nSeconda parte.\nCandy esce dalla cella per partecipare alla festa di maggio con dei costumi di Romeo e Giulietta inviatole dallo zio William per l'occasione. Terry la riconosce, passa il pomeriggio assieme a lei e le d\u00e0 un bacio.\nNelle vacanze estive trascorse nella sede scozzese della scuola, tutti gli studenti hanno pi\u00f9 tempo libero e meno restrizioni e Candy un giorno va a trovare Terence nella sua villa. Il giovane sta cacciando in malo modo Eleanor Baker, sua madre e attrice americana di fama internazionale. Dopo la sua nascita, il padre volle tenere con s\u00e9 il suo unico erede Terence Granchester e divorzi\u00f2 dalla madre. Quando Terry and\u00f2 a trovarla dopo anni di separazione, Eleanor Baker non lo volle vedere per non infangare la sua reputazione e il ragazzo fugg\u00ec in Inghilterra nello stesso piroscafo di Candy. Candy essendo orfana non sopporta l'idea di voler allontanare un genitore e supplica Terry di accogliere sua madre che vuole scusarsi con lui per il passato. Alla fine Terry d\u00e0 retta a Candy e fa pace con sua madre.\nL'estate finisce e Eliza anch'essa innamorata di Terry, \u00e8 sempre pi\u00f9 gelosa di Candy e, con uno stratagemma li incastra facendoli trovare insieme in piena notte dalla direttrice. Candy viene rinchiusa nella prigione e Terry solo confinato in camera sua per una settimana. La disparit\u00e0 delle due punizioni \u00e8 dovuta agli assegni mensili che la Saint Paul riceve dal padre di Terry. Terence non sopporta pi\u00f9 la sua situazione e rinnega il nome della sua famiglia lasciando la scuola per andare in America. Anche Candy, dopo averlo saputo, abbandona l'istituto per inseguire Terry, scusandosi in una lettera con il prozio William per l'enorme delusione che gli d\u00e0.\nSeguito.\nNel 2010 l'autrice ha pubblicato una nuova edizione del romanzo, intitolato \"Candy Candy: Final Story\", che consiste in due volumi, suddivisi in tre parti. Nel primo volume riprende le vicende gi\u00e0 note negli anime e nei manga; nel secondo volume racconta gli eventi accaduti alla protagonista anni dopo la conclusione delle sue avventure giovanili, in forma di romanzo epistolare. In questa parte, la protagonista ha circa trentacinque anni e abita in Inghilterra nei pressi del fiume Avon."}
{"id": "4320403", "revid": "35804", "url": "https://it.wikipedia.org/wiki?curid=4320403", "title": "Campionati europei di curling 2012", "text": "I Campionati europei di curling 2012 sono stati la 38\u00aa edizione della manifestazione. Si sono svolti dal 7 al 15 dicembre 2012 a Karlstad, in Svezia.\nLe partite del Gruppo A si sono giocate alla L\u00f6fbergs Lila Arena, mentre quelle del Gruppo B si sono disputate al Karlstad Curling Club. Il Gruppo C si \u00e8 invece giocato a Erzurum, in Turchia, dal 5 al 10 ottobre 2012; le prime due classificate, Croazia e Turchia, si sono qualificate per il Gruppo B.\nLa Svezia ha vinto il titolo maschile per la settima volta, mentre il titolo femminile \u00e8 stato vinto per la seconda volta dalla Russia.\nUomini.\nGruppo B.\nPlayoff.\nFinlandia e Lettonia promosse nel Gruppo A.\nPlayoff di qualificazione ai Campionati mondiali.\n qualificata ai Campionati mondiali."}
{"id": "4320409", "revid": "1983214", "url": "https://it.wikipedia.org/wiki?curid=4320409", "title": "Bluffing It", "text": "Bluffing It \u00e8 un film per la televisione del 1987 diretto da James Steven Sadwith.\n\u00c8 un film drammatico statunitense con Dennis Weaver, Janet Carroll e Michele Little. \u00c8 incentrato sulle vicende di un operaio che viene licenziato in tronco perch\u00e9 analfabeta. Ottenne una nomination ai premi Emmy per il suono. Il film \u00e8 conosciuto anche con il titolo Nabisco Showcase.\nProduzione.\nIl film, diretto da James Steven Sadwith su una sceneggiatura di Linda Johnsson, Christopher Sands e dello stesso Sadwith, fu prodotto da Don Ohlmeyer per la Ohlmeyer Communications Company.\nDistribuzione.\nIl film fu trasmesso negli Stati Uniti il 13 settembre 1987 sulla rete televisiva ABC. \u00c8 stato distribuito anche in Brasile in TV con il titolo \"A Mentira\"."}
{"id": "4320410", "revid": "743418", "url": "https://it.wikipedia.org/wiki?curid=4320410", "title": "MOA-2007-BLG-192L b", "text": ""}
{"id": "4320414", "revid": "729019", "url": "https://it.wikipedia.org/wiki?curid=4320414", "title": "Battaglia di Hoover's Gap", "text": "La battaglia di Hoover's Gap \u00e8 stato lo scontro di maggior rilievo combattuto durante la guerra di secessione americana, nell'ambito della Campagna di Tullahoma.\nContesto.\nA seguito della battaglia di Stones River il generale William Starke Rosecrans \u2013 comandante dell'Armata del Cumberland \u2013 decise di rimanere a Murfreesboro per oltre cinque mesi. Dal canto suo, il generale Braxton Bragg, comandante dell'Armata Confederata del Tennessee, costru\u00ec una linea fortificata lungo il corso del Duck River, da Shelbyville fino a Wartrace.\nI superiori di Rosecrans, preoccupati che Bragg potesse inviare i suoi uomini contro le forze nordiste che stavano assediando Vicksburg, gli ordinarono attaccare le posizioni confederate.\nLa battaglia.\nIl 23 giugno 1863 Rosecrans lanci\u00f2 un'offensiva contro le forze sudiste a Hoover's Gap.\nDopo due giorni di battaglia i nordisti costrinsero il nemico a ritirarsi. Raggiunta Tullahoma, Rosecrans fece distruggere la linea ferroviaria.\nConseguenze.\nDopo aver evacuato le sue forze dal Tennessee, Bragg si ritir\u00f2 anche da Chattanooga.\nRosecrans non ebbe dunque alcuna difficolt\u00e0 ad occupare la citt\u00e0, l'8 settembre 1863."}
{"id": "4320422", "revid": "1543377", "url": "https://it.wikipedia.org/wiki?curid=4320422", "title": "Processo dei 16", "text": "Il processo dei 16, tenuto nel Tribunale del Distretto militare di San Pietroburgo dal 6 all'11 novembre 1880, \u00e8 cos\u00ec chiamato per aver visto imputate sedici persone accusate di far parte delle organizzazioni rivoluzionarie Zemlja i Volja e Narodnaja Volja. \nStoria.\nGli imputati furono Nikolaj Buch, Aleksandr Buli\u010d, Lejzer Cukerman, Vladimir Driga, Evgenja Figner, Marija Grjaznova, Sofija Ivanova, Aleksandr Kvjatkovskij, Ljudmir Kobyljanskij, Sergej Martynovskij, Ivan Okladskij, Andrej Presnjakov, Jakov Tichonov, Stepan \u0160irjaev, Afanasij Zubkovskij e Aaron Zundelevi\u010d. Due di essi, Kvjatovskij e Presnjakov, furono condannati a morte, dieci ai lavori forzati, dei quali quattro a vita, e quattro all'esilio in Siberia. Vladimir Driga (o Drigo, 1849-?) non era certamente un rivoluzionario; era stato l'amministratore delle propriet\u00e0 di Dmitrij Lizogub il quale, aderente a Zemlja i Volja, finanziava per suo tramite l'organizzazione. Arrestato nell'estate del 1879, confess\u00f2 tutto, forse sperando di entrare in possesso dei beni di Lizogub, ma ne provoc\u00f2 soltanto la condanna a morte. Rilasciato in agosto e sottoposto a sorveglianza, fu nuovamente fermato il 22 agosto 1880 e mandato sotto processo. Sembra che la Terza Sezione, non sapendo pi\u00f9 cosa farsene, avesse deciso di sbarazzarsi di lui. Al processo fu condannato a 15 anni di lavori forzati, ma poi la pena gli fu commutata nell'esilio a Kainsk e poi a Tjumen'.\nNikolaj Buch (1853-1934), da tempo affiliato a Zemlja i Volja, era poi passato a Narodnaja volja. Con Sofija Ivanova (1856-1927), che figurava come sua moglie, e con Marija Grjaznova (1858-1938), loro finta domestica, viveva con falsi documenti in un appartamento di Pietroburgo dove era stata organizzata una tipografia, alla quale lavoravano Abram Lubkin (1857-1880) e Lejzer Cukerman (1852-1887). Quando il 30 gennaio 1880 la polizia tent\u00f2 di farvi irruzione, essi resistettero con le armi per avere il tempo di distruggere tutti i documenti compromettenti. Furono tutti arrestati, tranne Lubkin che prefer\u00ec suicidarsi. Buch fu condannato a 20 anni di lavori forzati, commutati in 15. A 15 anni di lavori forzati, ma commutati nella deportazione, fu condannata anche Marija Grjaznova, mentre Sofija Ivanova ebbe 4 anni di lavori forzati e Cukerman 8 anni di carcere. Questi, dopo aver scontato 5 anni, fu esiliato in Jakuzia, dove si suicid\u00f2.\nAleksandr Bulich (1853-1884), un medico di Poltava, aveva favorito l'assassinio del principe Kropotkin, governatore di Char'kov, finanziando Afanasij Zubkovskij (1855-1921) e, dopo l'attentato, nascondendo nella propria casa Ljudmir Kobyljanski (1857-1886). Arrestato nel luglio del 1879, fu condannato a 15 anni di lavori forzati. Zubkovskij fu condannato a 20 anni, ridotti a 15. Kobyljanskij ebbe 20 anni di lavori forzati: a causa dei suoi tentativi di fuga, fin\u00ec i suoi giorni nella fortezza di \u0160chlissel'burg. L'autore materiale dell'attentato a Kropotkin, Grigorij Gol'denberg (1855-1880), non fu del processo. Arrestato nel novembre del 1879, aveva fornito un'ampia confessione, compromettendo molti compagni di Narodnaja Volja. Pentitosi del suo tradimento, si era impiccato in carcere il 27 luglio 1880. Era stato Aaron Zundelevi\u010d (1854-1923) a dimostrare in carcere a Gol'denberg l'enormit\u00e0 del suo tradimento. Zundelevi\u010d aveva alle sue spalle una lunga attivit\u00e0 cospirativa. Arrestato il 9 novembre 1879 nella Biblioteca comunale di San Pietroburgo, fu imputato di attivit\u00e0 sovversiva e di complicit\u00e0 nel fallito attentato allo zar compiuto il 14 aprile 1879 da Solov'\u00ebv. Fu condannato ai lavori forzati a vita. A Sergej Martynovskij (1859-1926), che era stato arrestato il 16 dicembre 1879, toccarono 15 anni di lavori forzati.\nAleksandr Kvjatkovskij (1852-1880) ed Evgenija Figner (1858-1931), sorella della nota Vera, erano stati arrestati nel novembre 1879 a Pietroburgo, nella casa dove vivevano illegalmente. Qui erano stati trovati degli esplosivi e una mappa del Palazzo d'Inverno. Quando, il 17 febbraio 1880, avvenne l'esplosione nel Palazzo provocata da Stepan Chalturin, si cap\u00ec il loro coinvolgimento nell'attentato. Evgenija Figner fu condannata a 15 anni di lavori forzati, mentre Kvjatovskij, condannato a morte, fu impiccato il 16 novembre 1880.\nCon lui sal\u00ec sul patibolo della fortezza Pietro e Paolo Andrej Presnjakov (1856-1880). Nella sua casa di Pietroburgo era stata organizzata, nel 1877, la prima dimostrazione di Zemlja i Volja in piazza della Madonna di Kazan'. Aveva ucciso due confidenti della polizia, Nikolaj \u0160ara\u0161kin e Aleksandr \u017barkov, aveva collaborato al fallito attentato sul ponte del Canale Caterina e, il 19 novembre 1879, al minamento della ferrovia ad Aleksandrovsk. Prima di essere arrestato il 6 luglio 1880, si era difeso sparando.\nAnche Jakov Tichonov (1851-1883), Stepan \u0160irjaev (1856-1881) e Ivan Okladskij (1859-1925), che avevano partecipato nel precedente novembre agli attentati alla ferrovie, furono condannati a morte, ma per loro venne, due giorni prima dell'esecuzione, la commutazione della pena nei lavori forzati a vita. Tichonov fu inviato al campo di Ust'-Kara, dove mor\u00ec di tubercolosi nel 1883, \u0160irjaev, gi\u00e0 malato, non lasci\u00f2 nemmeno la fortezza Pietro e Paolo, e vi mor\u00ec l'anno dopo.\nMolto diverso fu il destino di Okladskij. Collabor\u00f2 subito con la polizia e forn\u00ec le informazioni necessarie per far arrestare Fridenson, Barannikov, Kolotkevi\u010d, Kleto\u010dnikov, Trigoni e \u017beljabov. Gli fu cambiato il nome in Ivan Aleksandrovi\u010d Petrovskij, entr\u00f2 nell'organico dell'Ochrana e fu nominato cittadino onorario della Russia. Tutto cambi\u00f2 con la Rivoluzione, quando all'apertura degli archivi della polizia segreta si rivel\u00f2 la sua vera identit\u00e0. Arrestato, fu processato a Leningrado nel gennaio del 1925 e condannato a morte, con commutazione della pena a dieci anni di carcere, dove mor\u00ec quell'anno stesso."}
{"id": "4320428", "revid": "113154399", "url": "https://it.wikipedia.org/wiki?curid=4320428", "title": "Il sangue degli altri (romanzo)", "text": "Il sangue degli altri (\"Le Sang des autres\") \u00e8 un romanzo di Simone de Beauvoir del 1945.\nIl romanzo descrive le vite di diversi personaggi della Parigi prima e durante la seconda guerra mondiale, esplorando i temi della libert\u00e0 e della responsabilit\u00e0.\nIl romanzo ha ispirato l'omonimo film di Claude Chabrol del 1984.\nTrama.\nNella Francia sotto l'occupazione tedesca, Jean Blomart \u00e8 ai piedi del letto in cui la sua amante H\u00e9l\u00e8ne giace morente. Attraverso una serie di flashback viene raccontata la storia dei due personaggi e della loro relazione.\nJean, un giovane gravato dai sensi di colpa per la sua vita di borghese privilegiato, si unisce al Partito Comunista e rompe i rapporti con la propria famiglia, determinato a seguire la propria strada nella vita. Dopo la morte di un amico in una protesta politica, della quale si sente colpevole, Jean lascia il partito e si concentra sulle attivit\u00e0 sindacali. \nH\u00e9l\u00e8ne lavora nel negozio di dolciumi della sua famiglia e porta avanti una convenzionale storia d'amore con il suo fidanzato Paul. Tuttavia, insoddisfatta della sua vita sentimentale, incontra Jean. Il ragazzo la colpisce profondamente e cerca occasioni per rivederlo. Inizialmente lui la respinge per rispetto dell'amico Paul. Vedendosi rifiutata, H\u00e9l\u00e8ne ha una relazione spericolata con un altro uomo, in seguito alla quale deve procurarsi un aborto. Jean, suo malgrado, si trova ad assisterla in tale frangente, e in seguito iniziano ad avere una relazione, sebbene Jean sappia di non amarla veramente.\nQuando la Francia entra nella seconda guerra mondiale, Jean si arruola, non vedendo altro modo di ottenere un cambiamento se non attraverso un conflitto violento. H\u00e9l\u00e8ne, contro la volont\u00e0 di Jean, riesce a farlo trasferire dal fronte verso una localit\u00e0 pi\u00f9 sicura. Sentendosi tradito da lei, Jean rompe la loro relazione. Mentre le forze tedesche avanzano verso Parigi, H\u00e9l\u00e8ne fugge ed \u00e8 testimone della sofferenza dei rifugiati. Tornata a Parigi, comincia a uscire con un tedesco col quale collabora, ma ben presto si accorge di quello che i suoi connazionali stanno soffrendo.\nPer mettere al riparo la propria amica ebrea Yvonne dai rastrellamenti tedeschi, H\u00e9l\u00e8ne si rivolge a Jean, che nel frattempo \u00e8 diventato leader di un gruppo di resistenza. Anche H\u00e9l\u00e8ne comincia a partecipare alle attivit\u00e0 del gruppo. Durante un'azione, H\u00e9l\u00e8ne viene gravemente ferita. Durante la notte Jean veglia su di lei, ed esamina il suo amore per H\u00e9l\u00e8ne e le conseguenze pi\u00f9 ampie delle sue azioni. All'alba H\u00e9l\u00e8ne muore e Jean decide di continuare con gli atti di resistenza."}
{"id": "4320432", "revid": "77228899", "url": "https://it.wikipedia.org/wiki?curid=4320432", "title": "Cernusco Montevecchia", "text": ""}
{"id": "4320440", "revid": "1924342", "url": "https://it.wikipedia.org/wiki?curid=4320440", "title": "Sound and Vision", "text": "Sound and Vision \u00e8 un brano musicale scritto ed interpretato dal cantante rock britannico David Bowie, inserito nell'album \"Low\" del 1977 come quarta traccia, e pubblicato come singolo lo stesso anno.\nDescrizione.\nLa canzone \u00e8 notevole per l'innovativo tappeto strumentale costituito da chitarre trattate e sintetizzatori che si intreccia con l'enigmatico testo di Bowie. \"Sound and Vision\" venne pubblicata come primo singolo estratto dall'album \"Low\" raggiungendo la terza posizione in classifica in Gran Bretagna (miglior risultato per Bowie sin da \"Sorrow\" del 1973), mentre negli Stati Uniti non and\u00f2 oltre il sessantanovesimo posto riscuotendo molto meno successo.\nMantenendo l'approccio minimalista di \"Low\", il produttore Tony Visconti e Bowie inizialmente incisero la traccia come un brano solo strumentale, fatta eccezione per il coro di sottofondo ad opera della moglie di Visconti, Mary Hopkin. Successivamente Bowie registr\u00f2 la sua parte vocale quando tutti gli altri musicisti avevano ormai lasciato lo studio, tagliando qualche strofa dal testo, e lasciando un'introduzione strumentale piuttosto lunga nella versione finale della canzone. Il suono del rullante distorto di Dennis Davis, il \"plish\" dei piatti, il coro in sottofondo della Hopkin, il controcanto di Brian Eno, e gli strati di archi sintetici creano un ritmo contagioso e una melodia accattivante corredati per\u00f2, da un testo sull'alienazione e il fallimento personale che gioca sul doppio significato in lingua inglese del termine \"blue\" che pu\u00f2 indicare sia il semplice colore blu, sia uno stato d'animo di tristezza e malinconia. \nInizialmente la traccia venne eseguita dal vivo soltanto in una occasione, nel corso del concerto di Bowie a Earl\u2019s Court il 1\u00ba luglio 1978. In seguito, nel 1990, in occasione del Sound + Vision Tour, divenne una presenza fissa nella scaletta delle esibizioni \u2013 oltre che a fornire ispirazione per il titolo del tour stesso. Il titolo della canzone \u00e8 stato inoltre utilizzato dalla Rykodisc per il cofanetto antologico di Bowie pubblicato nel 1989.\nNel 1991 il gruppo di musica elettronica 808 State pubblic\u00f2 un EP di remix di \"Sound and Vision\" in America, accreditandolo a \"David Bowie vs. 808 State\". Questa versione remixata ebbe un discreto successo e venne inclusa come bonus track sulla ristampa in CD di \"Low\" della Rykodisc uscita lo stesso anno.\nNel 2013 il brano \u00e8 stato utilizzato per lo spot pubblicitario dello smartphone Sony Xperia Z."}
{"id": "4320446", "revid": "1543377", "url": "https://it.wikipedia.org/wiki?curid=4320446", "title": "Gaio Claudio Centone", "text": "Biografia.\nGaio Claudio Centone era membro della gens Claudia, una delle famiglie pi\u00f9 potenti ed in vista della Roma del III secolo a.C.; era il terzo figlio di Appio Claudio Cieco. Fu eletto console nel 240 a.C. con Marco Sempronio Tuditano.\nFu censore nel 225 a.C. e interrex nel 217 a.C..\nLivio racconta che il console del 213 a.C., Tiberio Sempronio Gracco, lo nomin\u00f2 dittatore alla fine di quello stesso anno, per convocare i comizi centuriati allo scopo di eleggere i nuovi consoli, evitando che i consoli del momento venissero allontanati dai fronti della guerra in corso contro Annibale. Claudio Centone allora nomin\u00f2 come \"magister equitum\", Quinto Fulvio Flacco. Conclusi i comizi, il dittatore abbandon\u00f2 la carica."}
{"id": "4320450", "revid": "1442080", "url": "https://it.wikipedia.org/wiki?curid=4320450", "title": "Campionato europeo di pallavolo maschile Under-20 1975", "text": "Il campionato europeo juniores di pallavolo maschile 1975 si \u00e8 svolto dal 26 luglio al 2 agosto 1975 a Giesen, Francoforte sul Meno, Osnabr\u00fcck e Nordhorn, in Germania Ovest. Al torneo hanno partecipato 12 squadre nazionali europee e la vittoria finale \u00e8 andata per la quinta volta consecutiva all'URSS.\nRegolamento.\nLe dodici sono state divise in tre gironi: al termine della prima fase, le prime due classificate di ogni girone hanno acceduto al girone per il primo posto, mentre le ultime due classificate classificate hanno acceduto al girone per il settimo posto.\nPodio.\nCampione.\nURSS(Quinto titolo)\nSecondo posto.\nCecoslovacchia\nTerzo posto.\nPolonia"}
{"id": "4320459", "revid": "2048388", "url": "https://it.wikipedia.org/wiki?curid=4320459", "title": "CBS Summer Playhouse", "text": "CBS Summer Playhouse \u00e8 una serie televisiva statunitense in 47 episodi trasmessi per la prima volta nel corso di 3 stagioni dal 1987 al 1989.\n\u00c8 una serie di tipo antologico in cui ogni episodio rappresenta una storia a s\u00e9. Gli episodi sono storie di genere vario (azione, avventura, commedia, drammatico, fantascienza) e vengono presentati durante la prima stagione da Tim Reid e Daphne Reid. Gli episodi, trasmessi d'estate dal 1987 al 1989, sono pilot di serie televisive proposte alla CBS ma poi non pi\u00f9 realizzate. Nel corso della prima stagione gli spettatori venivano invitati a chiamare un numero telefonico alla fine di ogni episodio per esprimere la loro preferenza. Tuttavia, il pilot \"vincente\" scelto dagli spettatori non \u00e8 mai stato preso in considerazione per la realizzazione di una serie. La serie fu rinnovata per una seconda stagione senza presentatori e senza alcuna richiesta agli spettatori. Tra i pilot presentati sono inclusi un revival de \"Il Santo\" ambientato a Manhattan (con Andrew Clarke nel rolo di Simon Templar) e \"Kung Fu: The Next Generation\" (una nuova versione di \"Kung Fu\" interpretata da Brandon Lee).\nInterpreti.\nLa serie vede la partecipazione di vari attori, alcuni dei quali interpretarono diversi ruoli in pi\u00f9 di un episodio.\nProduzione.\nRegisti.\nTra i registi sono accreditati:\nDistribuzione.\nLa serie fu trasmessa negli Stati Uniti dal 12 giugno 1987 al 22 agosto 1989 sulla rete televisiva CBS."}
{"id": "4320460", "revid": "228587", "url": "https://it.wikipedia.org/wiki?curid=4320460", "title": "Retesole", "text": "Retesole \u00e8 un'emittente televisiva locale del Lazio, dell'Umbria e della Toscana.\nStoria.\nNasce dalla fusione, nel 1998, tra \"Teleumbria\" (fondata a Perugia nel 1974 e con diffusione in Umbria) e \"PersonaTv\" (televisione di Roma fondata nel 1989), oggi ha due sedi, una a Roma, l'altra a Perugia.\nDelle primissime trasmissioni, si ricorda soprattutto una rubrica sportiva condotta da Gianni Brera in collegamento da Milano.\nNella storia pi\u00f9 recente, nel 2012, la rete si avvalse per un breve periodo della collaborazione di Richard Benson: il chitarrista italo-inglese infatti condusse in quell'anno le sette puntate della trasmissione di critica musicale \"Ottava nota\" (da non confondere con l'omonimo programma andato in onda su TVA 40 negli anni Ottanta e Novanta sempre con Benson al timone), salvo poi passare sull'emittente locale One Television per presentare \"Rock Machine\".\nNel 2017 il celebre giornalista e presentatore televisivo Michele Cucuzza ha condotto per l'emittente il programma \"Michele Incontra\" negli studios di Cinecitt\u00e0 World, ingaggiato dal direttore Marco Finelli nell'ambito di un progetto di rilancio della Tv.\nDal 2018 collaborano con l'emittente anche l'ex ministro del lavoro Cesare Damiano ed il celebre attore Fabio Ferrari.\nDirettori.\nSilvio Peccetti dal 21 maggio 1975 (Teleumbria)\nGiancarlo Scoccia dal 21 settembre 1976 (Teleumbria)\nSergio Galli dal 10 febbraio 1977 (Teleumbria)\nMario Pistellini dal 25 febbraio 1992\nEgidio Urbanella dal 27 luglio 2010 \nMarco Finelli dal 25 agosto 2016 \nRicezione.\nRetesole trasmette in Umbria sul canale 13 del digitale terrestre, per vederla nel Lazio \u00e8 necessario sintonizzarsi sul canale 87."}
{"id": "4320471", "revid": "287204", "url": "https://it.wikipedia.org/wiki?curid=4320471", "title": "L'invitata", "text": "L'invitata (\"L'Invit\u00e9e\") \u00e8 un romanzo di Simone de Beauvoir del 1943. Il romanzo \u00e8 una narrazione fittizia della relazione della scrittrice e del compagno Jean-Paul Sartre con Olga e Wanda Kosakiewicz.\nAmbientato a Parigi alla vigilia e durante la seconda guerra mondiale, il romanzo ruota attorno a Fran\u00e7oise, la cui relazione aperta col compagno Pierre diventa tesa quando formano un m\u00e9nage \u00e0 trois con l'amica pi\u00f9 giovane Xaviere. Il romanzo esplora diversi concetti dell'esistenzialismo come libert\u00e0, rabbia e l'altro."}
{"id": "4320491", "revid": "743418", "url": "https://it.wikipedia.org/wiki?curid=4320491", "title": "PSR B1257+12 b", "text": ""}
{"id": "4320493", "revid": "743418", "url": "https://it.wikipedia.org/wiki?curid=4320493", "title": "PSR B1257+12 c", "text": ""}
{"id": "4320494", "revid": "743418", "url": "https://it.wikipedia.org/wiki?curid=4320494", "title": "PSR B1257+12 d", "text": ""}
{"id": "4320498", "revid": "585241", "url": "https://it.wikipedia.org/wiki?curid=4320498", "title": "Via dell'Ambra", "text": ""}
{"id": "4320500", "revid": "478814", "url": "https://it.wikipedia.org/wiki?curid=4320500", "title": "Dinastia di Taung\u00f9", "text": ""}
{"id": "4320501", "revid": "46931", "url": "https://it.wikipedia.org/wiki?curid=4320501", "title": "Agenzia Luna Blu", "text": ""}
{"id": "4320502", "revid": "767487", "url": "https://it.wikipedia.org/wiki?curid=4320502", "title": "Cliffs Esperance Tennis International", "text": "Il Cliffs Esperance Tennis International \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Esperance in Australia."}
{"id": "4320503", "revid": "743418", "url": "https://it.wikipedia.org/wiki?curid=4320503", "title": "V391 Peg", "text": ""}
{"id": "4320504", "revid": "743418", "url": "https://it.wikipedia.org/wiki?curid=4320504", "title": "V391 Peg b", "text": ""}
{"id": "4320508", "revid": "648716", "url": "https://it.wikipedia.org/wiki?curid=4320508", "title": "Automotrice DB 611", "text": "L'automotrice 611 \u00e8 un'automotrice doppia, a trazione diesel ed assetto variabile, delle ferrovie tedesche (Deutsche Bahn), progettata per i servizi regionali veloci su linee tortuose.\nLa serie 611 venne progettata come discendente della serie 610, ma a differenza di quella non venne equipaggiata con il sistema di assetto variabile idraulico di progettazione italiana (Fiat), bens\u00ec con un sistema di pendolamento elettrico di progettazione tedesca (Adtranz), che tuttavia si dimostr\u00f2 poco affidabile e venne usato solo saltuariamente.\nVennero costruite 50 complessi binati; le unit\u00e0 singole sono numerate da 611 001 a 050 e da 611 501 a 550.\nDiscendente della serie 611 \u00e8 la serie 612, costruita a partire dal 1998."}
{"id": "4320511", "revid": "46931", "url": "https://it.wikipedia.org/wiki?curid=4320511", "title": "Agenzia luna blu", "text": ""}
{"id": "4320518", "revid": "2153076", "url": "https://it.wikipedia.org/wiki?curid=4320518", "title": "Unorthodox Jukebox", "text": "Unorthodox Jukebox \u00e8 il secondo album in studio del cantautore statunitense Bruno Mars, pubblicato l'11 dicembre 2012 dalla casa discografica Atlantic Records. Il primo singolo estratto dall'album, \"Locked Out of Heaven\", \u00e8 stato pubblicato il 1\u00ba ottobre 2012 e ha ricevuto critiche positive dai critici ed \u00e8 arrivato alla posizione numero 1 della Billboard Hot 100 per 4 settimane. Il 4 dicembre 2012 \u00e8 stato reso disponibile sul sito ufficiale del cantautore l'ascolto di tutti i brani dell'album.\nL'album fu il pi\u00f9 venduto del 2013 in tutto il mondo con circa 4 milioni di vendite. A fine 2014 le stime di vendita totali risultavano superare i 6 milioni.\nDescrizione.\nComposizione.\nBruno Mars in un'intervista a Billboard ha dichiarato: \u00abTra qualche giorno entrer\u00f2 in studio per scrivere e produrre ci\u00f2 che voglio. Questo album rappresenta la mia libert\u00e0. Tanti produttori e case discografiche mi hanno detto: 'La tua musica fa schifo, non sai chi sei, la tua musica \u00e8 dappertutto e non sappiamo se il mercato musicale accetterebbe questa roba. Scegli una corsia e poi ritorna da noi'. \u00c8 stato disgustoso per me, perch\u00e9 io non volevo essere un numero da circo. Ascolto molta musica, e voglio avere la libert\u00e0 e il lusso di dire: 'Oggi voglio fare R&amp;B, hip-hop, soul per un disco rock'\u00bb. In un'intervista al celebre magazine Rolling Stones, il cantante ha dichiarato che la ragione che sta dietro alla scelta del titolo dell album (\"Unorthodox Jukebox\") \u00e8 che voleva creare qualcosa di inaspettato dopo il grande successo del album di debutto (\"Doo-Wops and Hooligans\"). Al disco hanno collaborato molti produttori tra cui: Mark Ronson, Jeff Bhasker, Emile Hayine, Diplo e il gruppo di produttori del quale fa parte lo stesso Mars, The Smeezingtons. Bruno Mars ha anche dichiarato che il nuovo album incorpora vari stili musicali e quindi non pu\u00f2 \u00abraccogliere una singola corsia\u00bb.\nStile musicale e temi.\nL'album \u00e8 propriamente di genere pop e R&amp;B ma \"Unorthodox Jukebox\" incorpora anche generi di musica rock, soul, reggae e disco. Andrew Chan di Slant Magazine ha osservato che nell'album di Bruno Mars fioriscono elementi di musica Synthy Pop anni 80 con una approssimazione di RnB e Reggae. Secondo il critico musicale Simon Prince il nuovo album di Bruno Mars si avvicina di pi\u00f9 allo stile musicale del gruppo Wham!, in particolare nelle canzoni \"Treasure\" e \"When I Was Your Man\". I testi dell'album richiamo i tipici testi di Mars. John Roen ha osservato che il cantautore parla continuamente all'interno dei suoi brani di \u00absesso-selvaggio spazzato dal vento e di grandi dichiarazioni di amore\u00bb.\nSingoli.\nIl primo singolo estratto dall'album, \"Locked Out of Heaven\", \u00e8 stato pubblicato in formato digitale il 1\u00ba ottobre 2012. Il brano presenta forti influenze rock, reggae e new wave che rimandano ai successi dei The Police \"Message in a Bottle\" e \"Roxanne\" e di Michael Jackson \"Beat It\". Negli Stati Uniti \u00e8 rimasta al primo posto della Hot 100 per 4 settimane, vendendo circa 13 milioni di copie in tutto il mondo, diventando un enorme successo internazionale.\nIl secondo singolo estratto dall'album, \"When I Was Your Man\", \u00e8 stato pubblicato il 15 gennaio 2013. \u00c8 una canzone pop dall'atmosfera triste, come il precedente singolo di Mars, \"Locked Out of Heaven\", ha avuto un grandissimo impatto commerciale in tutto il mondo, ottenendo ben presto il disco di platino negli Stati Uniti, raggiungendo la vetta della Billboard Hot 100 e imponendosi sulle classifiche musicali di tutto il mondo, diventando una hit di rilievo in paesi come Regno Unito, Italia, Francia e Canada.\nIl terzo singolo estratto dall'album, \"Treasure\" \u00e8 stato pubblicato il 17 giugno 2013, e ha tendenze disco con influenze che ricordano Michael Jackson. La canzone \u00e8 diventata anch'essa una grandissima hit in tutto il mondo, raggiungendo risultati leggermente minori ai precedenti singoli, ma comunque avendo un ottimo successo.\nIl quarto e ultimo singolo estratto dall'album, \"Gorilla\", \u00e8 stato pubblicato il 26 agosto 2013, ha ottenuto un discreto successo, decisamente minore ai precedenti singoli.\nCopertina.\nLa copertina del disco mostra un gorilla mentre regola un jukebox. All'interno si vede sempre un gorilla. Sul retro del disco, infine, sono scritte le tracce in rosso su uno sfondo ritraente un palcoscenico coperto da tende."}
{"id": "4320523", "revid": "113757", "url": "https://it.wikipedia.org/wiki?curid=4320523", "title": "Bernardo Cantalamessa", "text": ""}
{"id": "4320524", "revid": "767487", "url": "https://it.wikipedia.org/wiki?curid=4320524", "title": "Marco Zaramello", "text": "Carriera.\nSoprannominato \"Xuxa\", a sette anni inizia a giocare come attaccante nella scuola calcio del padre. Si mette in mostra tanto da essere chiamato a fare un provino per il Palmeiras. Il giorno della gara, a causa di un infortunio di un suo compagno, viene schierato come portiere e da quel momento Xuxa non abbandoner\u00e0 pi\u00f9 quella posizione. Nel dicembre del 2013 si trasferisce al Pescara insieme ai compagni di squadra Fabi\u00e0n e Sergio."}
{"id": "4320527", "revid": "767487", "url": "https://it.wikipedia.org/wiki?curid=4320527", "title": "Margaret River Tennis International", "text": "Il Margaret River Tennis International \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Margaret River in Australia."}
{"id": "4320529", "revid": "599013", "url": "https://it.wikipedia.org/wiki?curid=4320529", "title": "Richard Kahui", "text": "Biografia.\nEsordiente nella provincia di Waikato nel 2004, esplose nel 2006 quando, in quell'edizione del campionato provinciale neozelandese, si impose come miglior realizzatore di mete del torneo.\nIn quello stesso anno esord\u00ec anche in Super Rugby nelle file degli Highlanders.\nNel 2007 pass\u00f2 agli Chiefs, altra \"franchise\" di Super Rugby, e nel 2008 debutt\u00f2 negli \"All Blacks\" a Christchurch contro l', marcando la prima meta dell'incontro.\nFu selezionato nella rosa della alla vittoriosa e, nel 2012, si laure\u00f2 campione del Super Rugby con gli Chiefs.\nVanta anche un invito nei Barbarians in occasione di un incontro con un XV dell' a Twickenham nel novembre 2011."}
{"id": "4320537", "revid": "1613450", "url": "https://it.wikipedia.org/wiki?curid=4320537", "title": "Screen Actors Guild Awards 2013", "text": "La diciannovesima cerimonia del premio SAG ha avuto luogo il 27 gennaio 2013 allo Shrine Exposition Center di Los Angeles."}
{"id": "4320539", "revid": "247222", "url": "https://it.wikipedia.org/wiki?curid=4320539", "title": "Solo con te", "text": ""}
{"id": "4320541", "revid": "570346", "url": "https://it.wikipedia.org/wiki?curid=4320541", "title": "Arpagone", "text": "L'arpagone (dal latino \"harpago\", \"arpione\") era un dispositivo di abbordaggio utilizzato gi\u00e0 dai Cartaginesi a Utica nel 203 a.C. (Livio, XXX, 10, 16), e poi da Marco Vipsanio Agrippa per l'uso contro Sesto Pompeo durante la rivolta siciliana (44-36 a.C.).\nL'arpagone permetteva di arpionare un'imbarcazione nemica e trascinarla sul fianco della propria nave per effettuare l'abbordaggio. Fu usato per la prima volta nella battaglia di Nauloco nel 36 a.C.. L'arpagone propriamente detto era una sorta di uncino di ferro, questo era congiunto mediante un anello ad una trave di legno lunga 5 cubiti fasciata di ferro, recante all'estremit\u00e0 opposta un altro anello. A questo erano legate le corde che, una volta arpionata una nave con successo mediante il lancio del tronco contro una nave attraverso una balista, venivano tirate dai macchinari della nave arpionante.\nL'arpagone ha una notevole vantaggio sopra il tradizionale dispositivo di abbordaggio di allora, il corvo, in quanto era molto pi\u00f9 leggero: si stima che il corvo pesasse circa una tonnellata. Inoltre l'arpagone poteva essere lanciato a grandi distanze grazie alla sua leggerezza, mentre il corvo aveva un raggio d'azione limitato; il lancio avveniva fatto mediante una balista, come se si fosse trattato di un dardo pesante. Infine, il fatto che il tronco di legno a cui era legato l'arpagone fosse ricoperto di ferro faceva s\u00ec che gli arpionati non riuscissero a reciderlo, e le corde stesse, grazie alla lunghezza del tronco fasciato di ferro al quale erano legate, erano invulnerabili al corto braccio di un uomo che non fosse armato di un'asta con una falce all'estremit\u00e0, il cui possesso, come ricorda Appiano di Alessandria, richiedeva la preventiva conoscenza dell'arma stessa.\nIl numero delle vittime dell'arma fa comprendere quanto questa fosse stata efficace: delle 300 navi di Sesto Pompeo, egli ne perse circa 180, 28 in seguito a speronamento e 155 per la cattura e per il fuoco."}
{"id": "4320548", "revid": "154326", "url": "https://it.wikipedia.org/wiki?curid=4320548", "title": "Edward Geoffrey Smith Stanley, XIV conte di Derby", "text": ""}
{"id": "4320549", "revid": "311148", "url": "https://it.wikipedia.org/wiki?curid=4320549", "title": "Menzionato nei dispacci", "text": ""}
{"id": "4320554", "revid": "154326", "url": "https://it.wikipedia.org/wiki?curid=4320554", "title": "Frederick Arthur Stanley", "text": ""}
{"id": "4320555", "revid": "726373", "url": "https://it.wikipedia.org/wiki?curid=4320555", "title": "Piece of Cake (miniserie televisiva)", "text": "Piece of Cake \u00e8 una miniserie televisiva britannica in 6 puntate trasmesse per la prima volta nel 1988.\n\u00c8 una miniserie di guerra raffigurante la vita dei componenti di una squadriglia di caccia della Royal Air Force britannica durante la seconda guerra mondiale a partire dal giorno di entrata in guerra dei britannici fino a uno dei giorni pi\u00f9 duri della battaglia d'Inghilterra (7 settembre 1940). La serie \u00e8 basata sul romanzo omonimo del 1983 di Derek Robinson.\nProduzione.\nLa miniserie fu prodotta da Andrew Holmes per la London Weekend Television tramite la Holmes Associates. Le musiche furono composte da Peter Martin. Il regista \u00e8 Ian Toynton.\nDistribuzione.\nLa miniserie fu trasmessa nel Regno Unito dal 2 ottobre 1988 al 6 novembre 1988."}
{"id": "4320562", "revid": "729019", "url": "https://it.wikipedia.org/wiki?curid=4320562", "title": "Le Formiche (Panarea)", "text": "Le Formiche sono un gruppo di scogli dell'Italia appartenente all'arcipelago delle isole Eolie, in Sicilia.\nAmministrativamente appartengono a Lipari, comune italiano della citt\u00e0 metropolitana di Messina in Sicilia.\nSi trovano nel miniarcipelago dell'isola di Panarea."}
{"id": "4320568", "revid": "767487", "url": "https://it.wikipedia.org/wiki?curid=4320568", "title": "Douglas Corsini", "text": "Biografia.\n\u00c8 fratello di Bruno Henrique, calciatore professionista che nella stagione 2016-17 gioca per il Palmeiras.\nCarriera.\nPortato in Italia dall'Atlante Grosseto quando non era ancora ventenne, passa poi all'Aosta e quindi al Prato con cui esordisce in serie A e di cui diventa capitano. Nel novembre 2005 si trasferisce al Nepi, rimanendoci anche la stagione successiva quando il sodalizio viterbese si fonde con la Lazio a formare la \"Lazio Nepi\" arrivando a disputare la finale scudetto contro la Luparense. Resta in \"biancoceleste\" fino al mese di dicembre quando \u00e8 ceduto in Serie A2 al Torrino con cui vince una Coppa Italia di categoria. Scaduto il prestito torna alla Lazio per un'altra stagione; nel 2010 si trasferisce a titolo definitivo all'Asti di cui vestir\u00e0 la maglia per quattro stagioni consecutive contribuendo alla vittoria di una Coppa Italia e di una Winter Cup. Nel luglio 2014 viene ufficializzato il suo trasferimento alla Lazio: per Corsini si tratta della terza parentesi nella societ\u00e0 capitolina."}
{"id": "4320574", "revid": "767487", "url": "https://it.wikipedia.org/wiki?curid=4320574", "title": "Casablanca Express", "text": "Casablanca Express \u00e8 un film del 1989, diretto dal regista Sergio Martino.\nTrama.\nNel 1942 Winston Churchill arriva ad Algeri per spostarsi a Casablanca, dove lo aspettano Franklin D. Roosevelt e Iosif Stalin. Il personale, militare e civile, che lo accompagna si raccomanda che non voglia viaggiare in treno, ma lui non vuol sentire ragioni. L\"'Intelligence\" scopre che i tedeschi sono a conoscenza di questo arrivo e quindi prendono ogni precauzione, non ultima quella di aggiungere al treno uno speciale vagone, il \"Casablanca Express\", con il massimo della sicurezza. Il treno parte, Alan Cooper, il capitano Franchetti e il luogotenente Lorna Fisher sono le guardie del corpo. Cooper s'aggira tra i vagoni per controllare i passeggeri e infatti scopre un agente tedesco travestito e ingaggia con lui una violenta lotta anche sul tetto del treno. Si tratta di Otto von Tiblis, che, scoperto, apre il fuoco sui passeggeri. Il treno si ferma e le truppe tedesche l'attaccano e uccidono quasi tutti i soldati americani e molti civili. La carneficina continua a lungo con alterne vicende. Cooper, Fisher e Franchetti riescono ad aprire il fuoco sui tedeschi e quando arrivano a comunicare via radio con Algeri ottengono l'arrivo dei \"Marines\" comandati dal generale maggiore Williams. La situazione \u00e8 completamente capovolta e anche von Tiblis viene ucciso. Franchetti muore, gli altri due, anche se feriti, tornano ad Algeri, dove apprendono che Churchill non era sul treno, bens\u00ec aveva viaggiato in aereo."}
{"id": "4320576", "revid": "311148", "url": "https://it.wikipedia.org/wiki?curid=4320576", "title": "El Obeid", "text": ""}
{"id": "4320578", "revid": "290948", "url": "https://it.wikipedia.org/wiki?curid=4320578", "title": "Propagazione del calore", "text": ""}
{"id": "4320580", "revid": "729019", "url": "https://it.wikipedia.org/wiki?curid=4320580", "title": "Jean-Claude Bourret", "text": "Biografia.\nCarriera di giornalista.\nJean-Claude Bourret si diplom\u00f2 nel 1967 al Centre de formation des journalistes (Centro di formazione dei giornalisti) di Parigi e fu poi assunto in radio, a France Inter, il 1\u00ba giugno di quell'anno. Nel giro di due anni divenne cronista ufficiale delle attivit\u00e0 dei presidenti della Francia, seguendo dunque Charles de Gaulle, Georges Pompidou e Val\u00e9ry Giscard d'Estaing, e fu inviato a Cape Canaveral per seguire il Programma Apollo e la conquista della Luna. Invent\u00f2 inoltre il \"Tour de France des plages\", un programma per informare i bagnanti sulla temperatura dell'acqua e le condizioni del mare sulle spiagge francesi.\nIl 1\u00ba gennaio 1973 Jean-Claude Bourret pass\u00f2 alla televisione, debuttando sulla terza rete dell'ORTF con la presentazione del primo \"journal t\u00e9l\u00e9vis\u00e9\" (telegiornale) del canale, alle ore 18:30.\nIl 6 gennaio 1975 Bourret divenne caporedattore e conduttore del telegiornale di TF1, nel quale introdusse le previsioni meteo con carte satellitari e copertura di cinque giorni. Il 4 dicembre 1976, presentando il notiziario delle ore 20, presenzi\u00f2 alla prima apparizione televisiva del ventunenne Nicolas Sarkozy. Il 15 settembre 1984 inaugur\u00f2 le trasmissioni mattutine su TF1, col programma \"Bonjour la France-Bonjour l'Europe\". Nel 1986, sempre su TF1, Bourret fu il primo giornalista ad annunciare l'arrivo della nube radioattiva causata dal disastro di \u010cernobyl' sui cieli francesi.\nIl 1\u00ba luglio 1987 Jean-Claude Bourret pass\u00f2 a la Cinq, dove tenne a battesimo il telegiornale della rete e cre\u00f2 il primo talk show interattivo della storia della tv francese, \"Duel sur la Cinq\", durante il quale i telespettatori potevano votare (tramite telefono e Minitel) il loro gradimento verso i partecipanti al dibattito.\nIl 12 aprile 1992 giorno di chiusura di La Cinq, Jean-Claude Bourret present\u00f2 l'ultima edizione del telegiornale e condusse l'ultimo programma, \"Vive la Cinq!\", nel corso del quale avvenne lo \"spegnimento\" della rete televisiva, fallita pochi giorni prima per i bilanci in pesante passivo. Quel giorno, all'ultimo \"Duel sur la Cinq\", partecip\u00f2 Nicolas Sarkozy opposto a Julien Dray.\nTempo addietro, presentendo le possibili difficolt\u00e0 economiche di La Cinq, Jean-Claude Bourret cre\u00f2 l\"'Association de D\u00e9fense de la Cinq\" (Associazione di difesa di La Cinq), avente come obiettivo il salvataggio del canale. Una volta fallito questo progetto, Bourret si \u00e8 impegnato per ricostituire un canale simile a La Cinq, che negli anni successivi mut\u00f2 nome in \"TV Libert\u00e9\".\nA dicembre 1994 Bourret divenne consigliere del presidente di La Cinqui\u00e8me, Jean-Marie Cavada, e presentatore della trasmissione \"D\u00e9tours de France\". Al contempo, divenne caporedattore di Radio Monte Carlo, incarico che ricopr\u00ec fino al 1999, presentando le trasmissioni mattutine dalle ore 6:30 alle 8:30, poi nel 1998 il giornale delle 13. Abbandon\u00f2 quindi l'attivit\u00e0 giornalistica a tempo pieno.\nIl 9 maggio 2003 TF1 rese omaggio alla carriera di Jean-Claude Bourret ripercorrendola con un documentario nel corso del programma \"Sept p\u00e9ch\u00e9s capitaux\". Nell'agosto 2003 fu invece M6 a rendergli omaggio nel programma \"Secrets d'actualit\u00e9\", focalizzandosi sul suo scoop sul disastro di Chernobyl.\nNel 2009 il giornalista di Europe 1 Guy Carlier mise in dubbio in un'inchiesta televisiva l'onest\u00e0 di Jean-Claude Bourret nel gestire l\"'association de d\u00e9fense de la Cinq\", che accus\u00f2 apertamente di essere uno strumento di riciclaggio di denaro per scopi illeciti Jean-Claude Bourret querel\u00f2 il giornalista, vinse la causa ed impose di versare il risarcimento pattuito a due associazioni no-profit da lui presiedute (\"Enfance et Partage\" e \"les petits c\u0153urs\") per la cura dei bambini malati di cancro. Guy Carlier chiese poi pubblicamente scusa a Bourret e all'associazione, ottemperando poi alle richieste del giornalista lionese.\nIl 1\u00ba aprile 2010 Jean-Claude Bourret presenzi\u00f2 al lancio della trasmissione \"Touche pas \u00e0 mon poste\" di France 4.\nNegli anni successivi ha svolto prevalentemente attivit\u00e0 di conferenziere, filantropo, scrittore e giornalista di carta stampata, riducendo la frequenza delle sue apparizioni televisive, oltre a portare avanti la lotta per la rinascita di La Cinq attraverso l'associazione \"Tv Libert\u00e9\", da lui presieduta. Siede inoltre nel consiglio di amministrazione del Press Club de France, l'associazione della stampa francese.\nCarriera nella \"Gendarmerie nationale\".\nNel dicembre 1999 Jean-Claude Bourret fu nominato consigliere del direttore generale della Gendarmerie nationale. Pertanto fu lui a condurre, il 13 settembre 2003 all'arena di N\u00eemes il concerto delle orchestre della Gendarmerie nationale e della Police nationale, alla presenza del Ministro dell'interno Nicolas Sarkozy (che allo scopo voleva ribadire l'obiettivo di riunificare le due forze dell'ordine) e del ministro della Difesa Mich\u00e8le Alliot-Marie.\nIl 27 novembre 2007 Jean-Claude Bourret fu elevato al grado di colonnello (RC) dal generale d'armata Guy Parayre, direttore della gendarmeria, con facolt\u00e0 di svolgere incarichi ufficiali per conto delle forze dell'ordine.\nBourret e gli UFO.\nNell'autunno 1973 Jean-Claude Bourret ricevette un dispaccio da un reporter di AFP in Italia, che riferiva di aver avvistato un UFO sopra l'aeroporto di Caselle. Bourret ebbe conferma di ci\u00f2 da un altro corrispondente in Italia. Si dedic\u00f2 dunque ad una ricerca sulle osservazioni di UFO in giro per l'Europa, e nella primavera 1974 present\u00f2 una rubrica, \"dossier OVNI\" (OVNI \u00e8 l'acronimo francese per UFO) nel programma \"Pas de Panique\", condotto da Claude Villers, nel quale ripercorse la storia di tali avvistamenti (dagli anni 1930 in poi) intervistando scienziati, militari, politici e comuni cittadini. L'intervista di maggior importanza fu quella all'allora ministro della Difesa, Robert Galley, che ammise l'avvistamento da parte di membri dell'esercito francese di simili fenomeni. L'inchiesta fece grande scalpore ed ebbe un ruolo rilevante, nel 1977, per la creazione del GEPAN (Groupe d'Etude des Ph\u00e9nom\u00e8nes A\u00e9rospatiaux Non Identifi\u00e9s - Gruppo di studio dei fenomeni aerospaziali non identificati), affiliato al CNES.\nNel giugno 1974, Jean-Claude Bourret pubblic\u00f2 un primo libro sul tema: \"La Nouvelle Vague des Soucoupes Volantes\", presso l'editore France Empire. Fra il 1975 e il 1979, scrisse altre tre opere analoghe. Altre se ne aggiungeranno negli anni 90, tra cui una scritta a quattro mani con Jean-Jacques Velasco, responsabile della struttura nata dalle ceneri del GEPAN, il SEPRA (Service d'Etude des Ph\u00e9nom\u00e8nes de Rentr\u00e9es Atmosph\u00e9riques - Servizio di studio dei fenomeni di rientro atmosferico).\nA novembre 2006 Jean-Claude Bourret fu scelto per mandare un messaggio agli extraterrestri tramite le antenne del CNES: fu scelta una trasmissione di Arte nella quale Jean-Claude Bourret illustrava una progressione geometrica (1-2-4-8-16) usando delle arance, che fu inviata alla velocit\u00e0 di 300\u00a0000\u00a0km/s verso l'ammasso globulare della costellazione di Cefeo, sulla stella ERRAI, posta a 45 anni luce dalla Terra. Il messaggio arriver\u00e0 a destinazione verso il 2051, mentre l'ipotetica risposta degli extraterrestri verrebbe captata nel 2096.\nNel giugno 2007 il rapper MC Solaar cit\u00f2 Jean-Claude Bourret e il suo interesse per gli UFO nella sua canzone \"Le da Vinci Claude\". In una strofa si sente:\nLa Bestia del G\u00e9vaudan.\nIn un'opera in due volumi, \"Le Secret de la b\u00eate du G\u00e9vaudan\", Jean-Claude Bourret, basandosi su ricerche storiche, afferm\u00f2 di aver raggiunto la soluzione dell'enigma riguardante la bestia del G\u00e9vaudan. Il primo tomo narra le notizie fino alla morte \"ufficiale \" della bestia, un enorme lupo di 65\u00a0kg, che fu poi presentato al re Luigi XV il 1\u00ba ottobre 1765. Il secondo tomo, nel quale Bourret illustra le sue ricerche, va a seguire gli spostamenti della bestia negli anni precedenti, attestando la sua presenza nel Delfinato nel 1763.\nOpere.\nJean-Claude Bourret ha scritto 26 libri tra il 1974 e il 2007 su vari temi: UFO, medicina, sulla Gendarmerie nationale terrorismo, giornalismo, ecc."}
{"id": "4320588", "revid": "287204", "url": "https://it.wikipedia.org/wiki?curid=4320588", "title": "Mirza Alibegovic", "text": ""}
{"id": "4320595", "revid": "806297", "url": "https://it.wikipedia.org/wiki?curid=4320595", "title": "Santa Pelagia", "text": ""}
{"id": "4320596", "revid": "88740", "url": "https://it.wikipedia.org/wiki?curid=4320596", "title": "Shechitah", "text": "Nella religione ebraica la Shec\u1e25itah \u00e8 la macellazione casher degli animali permessi dall'Halakhah, al fine di utilizzarne le parti per l'alimentazione umana, con l'esclusione del sangue, di alcune parti grasse e di altre parti dell'animale non ammesse. L'animale deve essere ucciso \"con rispetto e compassione\" da uno shoc\u1e25et (, \"macellaio rituale\"), un ebreo religioso che abbia ricevuto la rispettiva licenza e sia stato addestrato. L'atto viene eseguito tagliando trachea, esofago, arteria carotide comune, vena giugulare e nervo vago in un intervento rapido del solo shochet qualificato, che esegue con lama (\"chalef\") estremamente affilata. Ne risulta un calo istantaneo di pressione sanguigna al cervello e la perdita irreversibile di coscienza. Secondo le fonti religiose ebraiche, l'animale \u00e8 ora insensibile al dolore e si dissangua in modo preciso, veloce e indolore. L'animale pu\u00f2 essere posizionato in svariate maniere; quando l'animale giace di schiena, ci si riferisce con il termine \"shechitah munachat\"; in posizione eretta, con \"shechitah me'umedet\". Prima della macellazione, l'animale deve esser comprovato sano, senza ingiurie e adatto.\nSe i quarti posteriori dei mammiferi casher devono essere mangiati dagli ebrei, allora si devono \"espurgare\" - ripuliti di vene e \"chelev\" (grassi del grande omento e tendini) seguendo una procedura rigorosa chiamata \"niqqur\" in ebraico (ingl. \"porging\" - lett. \"incisione\"; giudeo-tedesco: \"treiber\"; turco: \"kanadarlik\").\nFonti bibliche.\nLa Torah () afferma che gli ovini ed i bovini devono essere macellati \"come ti ho prescritto\", ma nessuna delle pratiche di shechitah viene descritta nella Torah stessa. Tali pratiche sono invece tramandate dall'Ebraismo tradizionale della \"Torah Orale\" e codificate nella halakhah da varie fonti, tra le quali la pi\u00f9 importante \u00e8 rappresentata dal codice canonico \"Shulchan Aruch\".\nNell'Alto Medioevo, si diffuse la proibizione del sangue animale e del consumo dei quarti posteriori ai quali non fossero stati asportati una serie di nervi e vene. La pratica di elezione per il macello degli animali consisteva in un colpo veloce e profondo alla gola dell'animale, da effettuarsi con una lama di coltello perfettamente affilata e liscia.\nLo Shochet.\nPer adempiere alla legge basilare di shechitah, gran parte della trachea e dell'esofago del mammifero, o la maggioranza di uno dei due nel caso degli uccelli, deve essere inciso con un movimento orizzontale oscillante continuo (a sega) senza violare una delle cinque principali tecniche proibite o altre regole pi\u00f9 dettagliate. Tali cinque tecniche comprendono: pressatura, pausa, lacerazione, perforatura e copertura. Lo shochet deve aver studiato queste leggi e dimostrato una padronanza totale dei rispettivi contenuti; deve inoltre essere addestrato attentamente prima che gli sia permesso di affrontare da solo la macellazione \"shekht\".\nIl coltello.\nClinicamente il taglio va a recidere il poligono di Willis che \u00e8 un cerchio di arterie interconnesse tra loro, situato a livello dell'encefalo e deputato a ossigenare gli emisferi cerebrali, il cervelletto e il tronco encefalico. \nIn questo modo l'animale ha una morte istantanea e indolore.\nIl coltello usato per la shechitah viene chiamato \"chalaf\" dagli Ashkenaziti oppure \"sakin\" (ebraico: \u05e1\u05db\u05d9\u05df) da tutti gli ebrei. Secondo la legge ebraica, il coltello pu\u00f2 esser fatto di qualsiasi materiale non direttamente o indirettamente connesso al suolo e in grado di essere affilato e lucidato per il necessario livello di taglio ed efficienza necessari alla shechitah. Il Minhag permette l'uso di un coltello metallico.\nIl coltello deve essere minimo 1,5 o 2 volte pi\u00f9 lungo della larghezza del collo dell'animale, a seconda della specie dell'animale ed il numero di recisioni necessarie per abbattere l'animale stesso, ma non tanto lungo da pesare pi\u00f9 del peso della sua testa. Se il coltello \u00e8 troppo largo, si presume che possa causare pressature (proibite). Il coltello non deve avere la punta, poich\u00e9 si teme che la punta possa scivolare e provocare una perforatura (proibita). Il filo della lama non deve essere seghettato, dato che le dentellature potrebbero causare strappi.\nLa lama non deve avere imperfezioni. Tutte le lame vengono considerate imperfette secondo la Legge ebraica, quindi il coltello deve essere controllato prima di ogni sessione. Lo shochet deve far scorrere un'unghia lungo tutte le parti della lama e sul suo filo tagliante, per determinare se ci siano imperfezioni. Dopodich\u00e9 utilizza un certo numero di pietre abrasive per affilare e forbire la lama fintanto che essa sia perfettamente affilata e levigata. Dopo la macellazione, lo shochet deve nuovamente controllare il coltello nello stesso modo, per essere certo che la prima ispezione sia stata corretta, e per assicurarsi che la lama non sia stata danneggiata durante la shechitah. Se si comprova che la lama si \u00e8 danneggiata, la carne non pu\u00f2 essere consumata da ebrei. Se la lama cade o viene perduta prima del secondo controllo, si convalida la prima ispezione e la carne \u00e8 permessa.\nNei secoli passati il \"chalef\" era fatto di acciaio forgiato, che non rifletteva luce ed era difficile rendere affilato e levigato. Il Baal Shem Tov, temendo che i sabbatani stessero graffiando i coltelli in un modo non normalmente rilevabile, introdusse il \"chalef chassidico\" (\"Hasidische Hallaf\"), che differiva dal coltello precedentemente usato nella composizione metallica: era fatto di acciaio fuso e lucidato a specchio, in modo che qualsiasi graffio potesse esser sia visto che sentito al tatto. Tale nuovo coltello suscit\u00f2 controversie e fu una delle ragioni elencate nel \"Brody Cherem\" (Alta Censura di Brody) per la scomunica del Chassidismo. Oggi il chalef chassidico \u00e8 l'unico che sia disponibile sul mercato per la shechitah e viene accettato universalmente.\nDonativi.\nUna volta che l'animale \u00e8 stato controllato e riscontrato casher, \u00e8 una mitzvah (comandamento) che lo shochet doni la zampa anteriore, le guance e l'abomaso della carcassa ad un Kohen. Il Beth Din, in base all'interpretazione di questo obbligo, ha la facolt\u00e0 secondo l'autorit\u00e0 halakhica di scomunicare quello shochet che si rifiutasse di eseguire la citata mitzvah. Ad ogni modo \u00e8 preferito che sia lo shochet stesso a rifiutarsi di fare la shechitah a meno che il proprietario dell'animale non consenta al donativo.\nI Rishonim avvertono che lo Shochet non pu\u00f2 prendere come scusa che, poich\u00e9 l'animale non gli appartiene, lui non possa fare il donativo se il proprietario non acconsente. Al contrario, dato che si presume che lo shochet medio sia ben erudito ed esperto delle \"Leggi della Shechitah\" (\"Dinnei Shechita\"), il Beth Din ha fiducia che lo shochet di sua iniziativa non esegua la shechitah se il proprietario rifiuti di fare il donativo:\nRegole minori.\nIl sangue dell'animale non pu\u00f2 essere raccolto in un recipiente, una cavit\u00e0, o un bacino d'acqua, poich\u00e9 questi rassomigliano ad antiche forme di adorazione idolatra. Se lo shochet accidentalmente macella con un coltello dedicato all'adorazione di idoli, deve asportare una quantit\u00e0 di carne equivalente al valore del coltello e distruggerla. Se ha macellato di proposito con tale coltello, l'animale diviene proibito come non-casher. \u00c8 proibito macellare un animale di fronte ad altri animali, o macellare un animale ed il suo piccolo nello stesso giorno, anche separatamente. Ci\u00f2 \u00e8 vietato in tutti i modi, irrispettivamente di quanto distante siano gli animali tra di loro. Il \"piccolo\" di un animale pu\u00f2 essere sia la sua propria prole oppure un altro animale che lo segua costantemente, anche se di altra specie.\nPreparazione della carcassa.\nL'animale deve essere casher. Per i mammiferi ci\u00f2 si limita ai ruminanti che hanno lo \"zoccolo fesso\" (cio\u00e8 spaccato in due parti). Per gli uccelli la questione \u00e8 pi\u00f9 complicata. Biblicamente, tutti gli uccelli che non siano specificamente esclusi in sono permessi, ma secondo la legge rabbinica, sono permessi solo quegli uccelli che per tradizione sono commestibili.\nL'animale casher non pu\u00f2 essere stato ucciso con un colpo d'arma da fuoco da un cacciatore, o decapitato con accetta, metodo comune per secoli, o stordito, come \u00e8 d'uso nelle macellerie moderne a partire dalla prima met\u00e0 del XX secolo, poich\u00e9 si considera che in questi modi l'animale verrebbe danneggiato, invalidando cos\u00ec la shechitah, e rendendo la carne \"treifa\" (non-casher). Dopo la shechitah di mammiferi, lo shochet deve palpeggiare l'area intorno ai polmoni per controllare se ci siano croste, aderenze o altre lesioni, che renderebbero non-casher l'animale.\nBedikah.\nL'animale deve essere controllato nuovamente, dopo la shechitah, per accertare che non ci siano ingiurie interne che lo rendevano malsano prima della macellazione, ma che non erano visibili in quel momento perch\u00e9, appunto, interne. L'ispettore deve controllare che certi organi, come per esempio i polmoni, non abbiano cicatrici che renderebbero l'animale \"treif\" (non-casher).\nGlatt.\n\"\" significa \"liscio\" in tedesco e in yiddish.\nNel contesto della carne casher, ci\u00f2 si riferisce alla morbidezza/perfezione, o quindi assenza di imperfezioni, degli organi interni dell'animale. Nel caso particolare di croste o lesioni sui polmoni di una vacca, esiste tuttora un dibattito in merito alle usanze ashkenazite e quelle sefardite. Gli ebrei ashkenaziti asseriscono che, se la parte imperfetta pu\u00f2 essere rimossa e i polmoni sono ancora \"ermetici\" (a tenuta d'aria) (procedimento che viene testato col riempimento dei polmoni di aria e poi sommergendoli in acqua, controllando che non fuoriesca aria), allora l'animale \u00e8 ancora casher; mentre gli ebrei sefarditi ritengono che se l'animale possiede qualsiasi tipo di cicatrice, imperfezione o lesione sui polmoni, allora l'animale non \u00e8 casher. Carne \"glatt\" letteralmente significa che l'animale ha soddisfatto tutti i rigorosi requisiti sefarditi.\nEpurazione.\nDopo che l'animale \u00e8 stato interamente ispezionato, ci sono ancora alcune fasi da eseguire prima che esso possa essere venduto come casher. La Torah proibisce la consumazione di certi grassi e organi, come i reni e gli intestini, e quindi devono essere rimossi dall'animale. Questi grassi sono tipicamente noti come \"chelev\" (ebraico: \u05d7\u05dc\u05d1, \"khelev\" o \"\u1e96elev\"). Esiste inoltre una proibizione biblica sul mangiare il nervo sciatico (\"gid hanasheh\"), e quindi anch'esso viene rimosso.\nLa rimozione del chelev e del gid hanasheh, chiamata \"nikkur\", \u00e8 considerata complessa e tediosa, e quindi intensamente laboriosa: ne consegue che un ulteriore addestramento specialistico sia necessario per poterla eseguire appropriatamente. Mentre le minori quantit\u00e0 di chelev nella parte frontale dell'animale sono abbastanza facili da asportare, la parte posteriore dell'animale \u00e8 molto pi\u00f9 complicata, ed \u00e8 dove si trova il nervo sciatico.\nIn nazioni come gli USA e l'Italia, dove sussiste un largo mercato di carne non casher, i quarti posteriori dell'animale (dove si trovano queste carni proibite) vengono venduti ai gentili, in modo da semplificare il processo. Tale tradizione risale ai secoli passati quando i musulmani locali accettavano come consumabili le carni macellate da ebrei; l'usanza non era per\u00f2 accettata universalmente da tutto il Mondo islamico, alcuni musulmani (particolarmente nel Subcontinente indiano) non accettavano come \u1e25al\u0101l il quarto posteriore. In Israele, comunque, professionisti con formazione specifica sono impiegati a preparare i quarti posteriori per la vendita casher.\nPurificazione.\nAnche il sangue deve essere eliminato dalla carne, dato che esiste una proibizione biblica contro la consumazione di sangue: , , . Tutte le grandi arterie e vene vengono rimosse, come anche la carne livida o il sangue coagulato. Successivamente, la carne deve essere espurgata da tutto il sangue rimanente (\"casherazione\"). Il procedimento viene generalmente eseguito lasciando la carne ammollo per circa 30 minuti, coprendola con sale e lasciandola poi scolare. Nelle tradizioni sefardite si lascia in genere il sale su per un'ora intera e si risciacqua poi la carne accuratamente. La carne viene quindi considerata casherata. Tuttavia, se la carne \u00e8 stata lasciata per pi\u00f9 di tre giorni dopo la macellazione senza essere casherata, allora si ritiene che il sangue si sia \"fermato\" (rappreso) nella carne e non \u00e8 pi\u00f9 salvabile per la consumazione, se non quando sia preparata per la cottura alla griglia (o arrostita) con drenaggio adeguato.\nSignificato della tradizione ebraica.\nLe leggi della shechita non vengono descritte nel testo della Torah. Infatti, la Torah riporta soltanto che la macellazione dovr\u00e0 essere effettuata \"come ti ho prescritto\" (). Nell'Ebraismo ortodosso questo passo \u00e8 spesso citato quale prova che Mos\u00e8 ricevette anche una Torah Orale insieme al testo scritto.\nLeggi in Italia.\nLa normativa sanitaria in materia di macellazione degli animali \u00e8 dettata dal regolamento CE n. 853/2004 e succ. modifiche e per quanto riguarda il controllo sanitario dal regolamento CE n. 854/2004 e succ. modifiche.\nRiguardo al benessere animale durante la macellazione si applica il d.Lgs.vo n.333 del 1\u00ba settembre 1998 \"Attuazione della direttiva 93/119/CE relativa alla protezione degli animali durante la macellazione o l'abbattimento\".\nIl Regolamento (CE) 1099/2009 (G.U. dell'Unione Europea n. 303 del 18/11/2009) del 24 settembre 2009 \"relativo alla protezione degli animali durante l'abbattimento\" ha abrogato la direttiva 93/119/CE ed \u00e8 applicabile dal 1\u00ba gennaio 2013.\nControversie.\nNegli ultimi anni attorno al tema si sta sviluppando un dibattito circa la liceit\u00e0 dell'utilizzo di pratiche di macellazione religiosa in deroga alle leggi vigenti che prevedono per tutti casi lo stordimento dell'animale prima della macellazione dello stesso (il rispetto delle regole religiose implicherebbe un incremento della sofferenza dell'animale: questo infatti verrebbe immobilizzato secondo tecniche particolari ed ucciso senza essere previamente stordito). Dal punto di vista giuridico italiano, il problema si colloca nella \"compatibilit\u00e0 tra il diritto di libert\u00e0 religiosa (che sta alla base della macellazione rituale) ed il rispetto degli animali, che impone di risparmiare loro ogni sofferenza evitabile. Le leggi della maggior parte dei paesi europei (tra cui l'Italia) prevedono apposite deroghe per rendere possibile la macellazione rituale senza previo stordimento dell'animale.\"\nIn merito va ricordato che la macellazione rituale ebraica, indipendentemente dalla legislazione comunitaria, \u00e8 peraltro prevista dall'Intesa tra lo Stato e l'Unione delle Comunit\u00e0 Ebraiche Italiane e qualsiasi modifica a detta intesa deve avere il consenso di ambo le parti come stabilito dall'art. 8 della Costituzione. Si tratta dunque di una cosiddetta \"legge rinforzata\" la cui modifica pu\u00f2 avvenire o per mezzo di un'intesa tra ambo le parti o per mezzo di revisione costituzionale dell'art. 8. A tal proposito per\u00f2 si tenga presente che la dottrina costituzionalista \u00e8 fondamentalmente d'accordo sull'immodificabilit\u00e0 dei primi dodici articoli della Costituzione della Repubblica Italiana.\nIn Italia si \u00e8 venuti a considerare l'adozione della normativa comunitaria di \"macellazione pietosa\", da delegarsi alla rispettiva autorit\u00e0 sanitaria, che verifica l'\"abilit\u00e0 tecnica del personale assegnato a tale pratica\" insieme alla \"idoneit\u00e0 degli strumenti e dei metodi di stordimento\" ed eventuale iugulazione. Ma lo stordimento \u00e8 rifiutato dalla shechitah per motivi igienici e per i succitati motivi di culto, che contemplano ordini e specie di animali diversi, distinguendone gli organi e con precise prescrizioni alimentari. La shechitah \u00e8 un \"atto sacro\", che affermerebbe il rispetto dell'animale da macellare, prevedendo solo poche inderogabili regole atte a ridurne la sofferenza.\nLo studioso Giancarlo Vesce (gi\u00e0 autore di una tabella comparativa tra la \"macellazione pietosa\", proposta dalle societ\u00e0 animalistiche e dalle autorit\u00e0 comunitarie, e la \"macellazione rituale\" shechitah) afferma e insieme ad altri rappresentanti delle Comunit\u00e0 ebraiche italiane, che un eventuale divieto della shechitah limiterebbe la libert\u00e0 religiosa di alcune minoranze religiose (non solo ebraiche, quindi) e non sarebbe ingiustificato il dubbio di una discriminazione verso il loro credo religioso. Infatti, l'adozione della \"macellazione pietosa\", si limiterebbe ad \"assopire le coscienze burocratiche e popolane, senza curarsi dell'effettiva capacit\u00e0 dello stordimento di abolire la sofferenza dell'animale.\"\nRecentemente sul tema \u00e8 stata pubblicata un'inchiesta dall'associazione Animal Equality che documenta con dati e documenti audiovisivi la prassi della macellazione rituale in uno dei 200 centri autorizzati dallo Stato italiano per la macellazione rituale che documenta casi di maltrattamento ed evidente sofferenza degli animali destinati alla macellazione. La stessa associazione punta ad estendere in tutta Europa il divieto di queste pratiche (sia legate alla religione ebraica che a quella islamica) gi\u00e0 attivo in Polonia, Svizzera, Austria e Danimarca.\nCritiche alla shechitah.\nLa macellazione rituale, sia ebraica che islamica (\"dhab\u012b\u1e25a\"), viene pesantemente criticata da partiti politici, organizzazioni non governative, associazioni laiche, umaniste, veterinarie e animaliste che difendono i diritti degli animali e la tutela del loro benessere; motivo di contrasto sono le ulteriori ed inutili sofferenze causate agli animali, che sono costretti a rimanere coscienti durante il proprio dissanguamento senza venire preventivamente storditi, oppure vengono storditi con metodi altrettanto cruenti. Viene inoltre criticata, soprattutto da associazioni laico-umaniste favorevoli alla secolarizzazione della societ\u00e0, la concessione in uno Stato laico di deroghe per ragioni religiose alle norme legislative/sanitarie in vigore che regolano la macellazione. In linea generale, il contrasto fra i precetti religiosi che prevedono la macellazione rituale degli animali e la sofferenza causata a questi ultimi rientra nel campo della bioetica, e pi\u00f9 specificamente nel dibattito morale tra il vegetarianismo e l'alimentazione carnivora.\nRegolamentazione nell'Unione europea.\nNella legislazione europea, la macellazione rituale si configura quale deroga al Reg. (CE) n. 1099/2009 (\"Regolamento (CE) n. 1099/2009 del Consiglio, del 24 settembre 2009, relativo alla protezione degli animali durante l\u2019abbattimento\"), entrato in vigore il 1\u00ba gennaio 2013. Il Regolamento, che impone una maggiore attenzione al benessere degli animali, conferma il diritto degli Stati membri di consentire una deroga all'obbligo dello stordimento preventivo l'abbattimento.\nLa libera scelta riconosciuta a ciascun Paese membro ha portato a un quadro europeo estremamente eterogeneo, in cui convivono:"}
{"id": "4320608", "revid": "729019", "url": "https://it.wikipedia.org/wiki?curid=4320608", "title": "Battaglia di El Obeid", "text": "La battaglia di El Obeid venne combattuta tra il 3 e il 5 novembre 1883 tra le forze del Sudan mahdista, al comando del mahdi Muhammad Ahmad, e quelle anglo-egiziane al comando del generale britannico William Hicks.\nContesto.\nIl Sudan in quegli anni era controllato dall'Egitto; Muhammad Ahmad, divenuto leader della confraternita sunnita della Samm\u0101niyya nel 1880, durante la problematica situazione sudanese di quegli anni si proclam\u00f2 \"Mahdi\" e, appoggiandosi al popolare sentimento religioso e nazionalista, si pose a capo di una rivolta nazionalista contro la dominazione anglo-egiziana.\nLa battaglia.\nNel 1883 William Hicks, un ufficiale britannico in pensione, venne messo a capo di una debole forza militare che da Khartum doveva raggiungere il Kordofan con l'ordine di schiacciare il Mahdi, che nel gennaio del 1883 aveva catturato al-Ubayyid (anche chiamata El Obeid), la capitale di quella provincia.\nLa spedizione part\u00ec da Khartum il 9 settembre: era costituita da 7.000 fanti, 1.000 cavalieri e 2.000 seguaci del campo e comprendeva 13 europei. Il 10 la forza lasci\u00f2 il Nilo a Duem. Dopo una marcia forzata, Hicks attacc\u00f2 le forze mahdiste il 3 novembre 1883. Il Mahdi aveva comunque avuto il tempo di riarmare e preparare i propri An\u1e63\u0101r, che erano ormai giunti ad essere pi\u00f9 di 40.000. Il 5 novembre la forza di spedizione britannica al comando di Hicks cadde in un'imboscata e fu annientata nei pressi di Shayk\u0101n a sud di El Obeid. Lo stesso Hicks venne ucciso, si salvarono solamente 300 uomini. Secondo il racconto del cuoco di Hicks, uno dei sopravvissuti, il generale fu l'ultimo ufficiale a cadere, colpito dalla lancia del califfo Mahommed Sherif. La testa di Hicks fu poi tagliata e portata al mahdi."}
{"id": "4320609", "revid": "16758", "url": "https://it.wikipedia.org/wiki?curid=4320609", "title": "Alex Pietrangelo", "text": "Carriera.\nImparentato con l'ex portiere dei Pittsburgh Penguins e del Bolzano Frank Pietrangelo, dalla stagione 2008-2009 gioca per i St. Louis Blues.\nCon la nazionale canadese ha vinto l'oro a ed alla World Cup of Hockey 2016, ed ha inoltre partecipato ai mondiali 2011, in cui la squadra \u00e8 stata eliminata ai quarti di finale, ma Pietrangelo \u00e8 stato eletto miglior difensore del torneo.\nA livello di club ha portato i St. Louis Blues, di cui \u00e8 capitano dal 2016, alla vittoria della Stanley Cup 2019, mettendo a segno il gol decisivo in gara 7."}
{"id": "4320610", "revid": "311148", "url": "https://it.wikipedia.org/wiki?curid=4320610", "title": "Pezzi d'artiglieria", "text": ""}
{"id": "4320612", "revid": "311148", "url": "https://it.wikipedia.org/wiki?curid=4320612", "title": "Hicks pasci\u00e0", "text": ""}
{"id": "4320624", "revid": "1305772", "url": "https://it.wikipedia.org/wiki?curid=4320624", "title": "Mario Merola - Storia della canzone napoletana", "text": "Mario Merola - Storia della canzone napoletana \u00e8 un album che raccoglie 30 successi del cantante e attore Mario Merola. L'album fa parte di una raccolta chiamata \"Storia della canzone napoletana\". Ogni album \u00e8 dedicato ad un artista appartenente alla Canzone classica napoletana, tra gli artisti: Gabriele Vanorio, Roberto Murolo, Sergio Bruni, Mario Abbate, Claudio Villa e lo stesso Merola."}
{"id": "4320625", "revid": "339392", "url": "https://it.wikipedia.org/wiki?curid=4320625", "title": "Comuni pi\u00f9 estesi d'Italia", "text": ""}
{"id": "4320635", "revid": "729019", "url": "https://it.wikipedia.org/wiki?curid=4320635", "title": "Primera Divisi\u00f3n 2012 (Cile)", "text": "L'edizione 2012 della Primera Divisi\u00f3n \u00e8 stata l'81\u00aa edizione del massimo torneo calcistico cileno. Si \u00e8 svolto nell'arco dell'intero anno solare con la formula dei tornei di Apertura e Clausura, vinti rispettivamente dall'Universidad de Chile (16\u00ba titolo) e dallo Huachipato (2\u00ba titolo).\nTorneo Apertura.\nIl torneo di Apertura 2012 \u00e8 iniziato il 28 gennaio 2012 e si \u00e8 concluso il 2 luglio con la vittoria dell'Universidad de Chile.\nClassifica marcatori.\nFonte: \nTorneo Clausura.\nIl torneo di Clausura 2012 \u00e8 iniziato il 7 luglio 2012 ed \u00e8 terminato il 9 dicembre con la vittoria del Huachipato.\nClassifica marcatori.\nFonte: \nPiazzamenti nelle coppe e retrocessioni.\nPlayoff promozione/retrocessione.\n!colspan=\"5\"|Retrocessione/promozione playoff 1 \n!colspan=\"5\"|Retrocessione/promozione playoff 2 "}
{"id": "4320640", "revid": "31886", "url": "https://it.wikipedia.org/wiki?curid=4320640", "title": "Edward Courtenay, I conte di Devon", "text": "Le regali parentele.\nEdward Courtenay nacque attorno al 1527 da Henry Courtenay, I marchese di Exeter e dalla sua seconda moglie Gertrude Courtenay, Marchesa di Exeter e fu il loro unico figlio. Sua nonna paterna era Caterina di York (14 agosto 1479-15 novembre 1527) figlia di Edoardo IV d'Inghilterra ed Elisabetta Woodville. Questa parentela lo legava strettamente a molti dei nobili del paese, suo primo cugino era Enrico VIII d'Inghilterra mentre fra i cugini di secondo grado poteva contare Maria, Edoardo ed Elisabetta I d'Inghilterra, i figli del re, Giacomo V di Scozia, Henry Brandon, I conte di Lincoln, Frances Brandon ed Eleanor Brandon.\nLa prima parte della vita di Edward pass\u00f2 in tranquillit\u00e0 presso la corte del reale cugino inglese dove suo padre rivestiva un ruolo di primo piano, mentre sua madre era una delle dame di compagnia di Caterina d'Aragona.\nLa lunga prigionia.\nNel 1538 tuttavia il vento cambi\u00f2. Edward insieme alla madre e al padre venne tratto in arresto e portato alla Torre di Londra. Suo padre era stato accusato di essere in stretta corrispondenza con il Cardinale Reginald Pole che si era autoesiliato lontano dall'Inghilterra per via del profondo dissenso che aveva avuto con Enrico, di cui era cugino perch\u00e9 figlio di Margaret Pole, in merito alla politica di rottura con la Chiesa cattolica che il re aveva intrapreso e che aveva portato allo Scisma anglicano. L'accusa nei confronti di Henry era di essere a capo di un complotto filo-cattolico che aveva come scopo la deposizione di Enrico e la salita al trono di Henry (che era apparteneva al ramo yorkista della famiglia). Il processo che ne segu\u00ec port\u00f2 alla condanna a morte di Henry che venne giustiziato il 9 gennaio 1539, mentre Edward e la madre rimasero prigionieri e si videro confiscati i titoli e le propriet\u00e0 di famiglia.\nGertrude venne rilasciata nel 1540 e rimase in stretti rapporti con la principessa Maria, tuttavia Edward in quanto nipote di Edoardo IV e unico erede maschio degli York venne considerato troppo pericoloso per essere rilasciato. Quando Enrico mor\u00ec nel 1547 gli succedette il figlio decenne Edoardo VI d'Inghilterra che promulg\u00f2 un'amnistia, tuttavia Edward fu tra i pochi esclusi dal provvedimento di clemenza.\nMentre era in carcere da quasi un decennio Edward tradusse in inglese l'opera \"Benefizio di Cristo\" che dedic\u00f2 ad Anne Stanhope, moglie di Edward Seymour, I duca di Somerset, reggente del regno. Questo gesto lo si potrebbe interpretare come un tentativo di riconciliarsi con il cugino reale, senza per\u00f2 ottenere risultati.\nEdoardo mor\u00ec infine nel 1553 e gli succedette brevemente Jane Grey, figlia di Frances Brandon e quindi nipote di Maria Tudor, tuttavia la principessa Maria mise insieme un notevole esercito presso il Castello di Framlingham dirigendosi verso Londra. Maria depose Jane Grey e sal\u00ec al trono con il nome di Maria I d'Inghilterra il 19 luglio 1553, il 3 agosto Edward venne rilasciato dopo quindici anni di prigionia.\nLa ritrovata ed esiliata libert\u00e0.\nPresto Edward divenne parte della vita di corte. Maria lo cre\u00f2 Conte di Devon il 3 settembre e lo insign\u00ec dell'Ordine del Bagno il 29 dello stesso mese e quando il 1\u00ba ottobre Maria venne incoronata a Edward venne fatta portare la Spada di stato durante la cerimonia. Sempre in ottobre gli vennero restituiti tutti i possedimenti e i titoli paterni con la sola eccezione di quello di Marchese di Exeter che era stato donato al padre nel 1525 e che era decaduto al momento del suo arresto.\nMaria dimostr\u00f2 di nutrire un certo affetto per il cugino ed il vescovo Stephen Gardiner lo incoraggi\u00f2 a considerarsi un papabile corteggiatore della regina che abbisognava di un marito, del resto egli possedeva gi\u00e0 una sua piccola \"corte\" con parecchie persone e cortigiani al suo servizio. Maria tuttavia aveva ben altri progetti e alla fine decise di sposarsi con Filippo II di Spagna. Edoardo diresse quindi le proprie attenzioni sulla sorellastra della regina la principessa Elisabetta, il matrimonio fra Maria e Filippo si stava infatti rivelando sterile ed era assai poco popolare fra gli inglesi e se loro non avessero generato un erede Elisabetta sarebbe salita al trono e alcuni nobili si pronunciarono apertamente a favore delle nozze.\nNel 1554 scoppi\u00f2 la Ribellione di Wyatt guidata da Thomas Wyatt il giovane un protestante che stava patendo il giogo cattolico e i relativi roghi, promossi da Maria e Filippo. La ribellione insorse a gennaio e due mesi dopo era gi\u00e0 domata, tuttavia si cominci\u00f2 a vociferare che non solo Edward si era visto con Wyatt, ma che stava organizzando rivolte simili nel Devonshire e in Cornovaglia.\nSia Edward sia Elisabetta vennero considerati coinvolti e portati alla Torre ed egli venne poi trasferito a Fotheringhay in maggio. Il precedente Sabato Santo era giunto in Inghilterra l'ambasciatore Simon Renard che puntualizz\u00f2 che l'esistenza stessa dei due prigionieri era una minaccia per Maria e il suo futuro marito, tanto che egli non avrebbe raccomandanto a Filippo di raggiungere la fidanzata fino a che non fosse stato messo in piedi il processo e non si fossero compiuti i passi necessari per assicurare la sua sicurezza.\nMaria acconsent\u00ec ad accelerare i tempi, ma la raccolta delle prove non era completa e bench\u00e9 ci fossero molte voci che legavano Edward ed Elisabetta alla fallita ribellione non esisteva una concreta evidenza di reale e concreto coinvolgimento dei due che, del resto, non avevano mai marciato a fianco dei ribelli. Maria e Filippo di sposarono il 25 luglio 1554 senza che sui due prigionieri fosse calata una sentenza e nemmeno sembrava profilarsene una.\nElisabetta fu infine posta agli arresti domiciliari presso la casa di Henry Bedingfeld (1509-1553) ed entro la fine dell'anno le fu permesso di tornare a corte. Alla Pasqua del 1555 anche Edward venne rilasciato e condannato all'esilio da scontare sul Continente, nel mese di novembre scrisse da Bruxelles per avere il permesso di tornare in patria ad omaggiare la regina e sua madre, che era ancora a corte, tuttavia Maria non doveva fidarsi pi\u00f9 di lui e gli neg\u00f2 il permesso di rientrare pur continuando a detenere i propri titoli e le sue propriet\u00e0. Anche Elisabetta si allontan\u00f2 da lui facendo cos\u00ec sfumare ogni possibilit\u00e0 di matrimonio.\nLa morte.\nEdward pass\u00f2 gli anni seguenti viaggiando fra Francia e Italia, la sua ultima tappa fu Padova dove mor\u00ec improvvisamente il 18 settembre 1556. Le circostanze esatte della morte non sono note, l'ambasciatore di Maria presso la Repubblica di Venezia le mand\u00f2 un resoconto, ma egli non era n\u00e9 un testimone, n\u00e9 un medico. Secondo il suo racconto Edward era impiegato in una caccia con il falco e si era ritrovato in un luogo isolato mentre scoppiava un temporale, conseguenza di questo fu una violenta febbre che lo port\u00f2 alla morte in breve tempo.\nAnche se si vocifer\u00f2 di avvelenamenti e sifilide nessuna voce in merito fu mai confermata, essendo morto senza figli i titoli e le propriet\u00e0 passarono a un suo lontano cugino, William Courtenay (1529 circa-8 agosto 1557).\nEdward venne sepolto nel Duomo di Padova."}
{"id": "4320649", "revid": "1305772", "url": "https://it.wikipedia.org/wiki?curid=4320649", "title": "What Is This Thing Called Love?", "text": "What Is This Thing Called Love? \u00e8 un famoso brano jazz scritto da Cole Porter nel 1929 per il musical Wake Up and Dream. \u00c8 stato cantato per la prima volta nel marzo 1929 da Elsie Carlisle. Il brano, in seguito, \u00e8 divenuto un jazz standard e una delle composizioni tra le pi\u00f9 eseguite di Porter.\n\"Wake Up and Dream\" \u00e8 stato messo in scena a Londra ben 263 volte. Ha avuto successo anche a New York con Jack Buchanan, dove i critici hanno apprezzato molto l'esecuzione di Tilly Losch arrivando a 136 recite. La prima statunitense dello spettacolo \u00e8 stata a dicembre 1929 al Broadway theatre; nell'interpretazione americana, il brano \u00e8 stato cantato da Frances Shelley. Ginny Simms ha cantato il brano nel 1946 in Night and Day, film biografico su Porter.\nI musicisti jazz hanno subito inserito il brano nel loro repertorio. Le registrazioni di Ben Bernie e Fred Rich lo portano velocemente nella hit-parade del 1930. Il brano \u00e8 stato registrato anche dal pianista stride James P. Johnson, il clarinettista Artie Shaw e il chitarrista Les Paul Viene eseguito con un tempo abbastanza veloce; infatti, la registrazione di Clifford Brown e Max Roach del 1956 \u00e8 la pi\u00f9 conosciuta tra quelle \"uptempo\". Nel 1941, il sassofonista Sidney Bechet ne ha interpretato una versione pi\u00f9 lenta con Charlie Shavers.\nLa progressione armonica del brano \u00e8 alla base di parecchie composizioni jazz, tra le quali spiccano:"}
{"id": "4320652", "revid": "36426", "url": "https://it.wikipedia.org/wiki?curid=4320652", "title": "Giovanni Paolo Panini", "text": ""}
{"id": "4320663", "revid": "110157", "url": "https://it.wikipedia.org/wiki?curid=4320663", "title": "Core 'e Napule", "text": "Core 'e Napule \u00e8 un album che raccoglie 16 brani, 8 interpretati da Mario Merola e altri 8 da Nino D'Angelo."}
{"id": "4320664", "revid": "339392", "url": "https://it.wikipedia.org/wiki?curid=4320664", "title": "Sacrifice hit", "text": ""}
{"id": "4320665", "revid": "834", "url": "https://it.wikipedia.org/wiki?curid=4320665", "title": "Bunt di sacrificio", "text": ""}
{"id": "4320673", "revid": "298229", "url": "https://it.wikipedia.org/wiki?curid=4320673", "title": "Atletica leggera ai II Giochi panamericani", "text": "L'atletica leggera ai II Giochi panamericani si \u00e8 tenuta a Citt\u00e0 del Messico, Messico, dal 12 marzo al 26 marzo 1955."}
{"id": "4320677", "revid": "125308659", "url": "https://it.wikipedia.org/wiki?curid=4320677", "title": "Condotto uditivo esterno", "text": "Il condotto o meato uditivo esterno \u00e8 un canale facente parte dell'orecchio esterno che mette in comunicazione la conca del padiglione auricolare con l'orecchio medio terminando a livello del timpano.\nInsieme al padiglione auricolare raccoglie le onde sonore e le convoglia verso il timpano; inoltre le sue pareti sono provviste di ghiandole che producono il cerume, sostanza con funzione lubrificante e protettiva.\nDisposizione e rapporti.\nIl meato esterno presenta una forma ad S italica ben visibile se guardato attraverso un piano trasversale della testa: il segmento esterno \u00e8 obliquo in avanti, quello medio in dietro e quello interno di nuovo in avanti. Sul piano frontale, invece, \u00e8 diretto dall'alto in basso e con una leggera convessit\u00e0 superiore.\nTrae rapporti con l'articolazione temporo-mandibolare anteriormente, le celle mastoidee posteriormente, la fossa cranica media superiormente (da cui \u00e8 separato tramite la parte squamosa dell'osso temporale) e la ghiandola parotide inferiormente.\nVascolarizzazione ed innervazione.\nLa arterie del meato acusto esterno sono tutti rami della carotide esterna o del suo ramo terminale, l'arteria mascellare. Le parti fibrocartilaginee sono irrorate dalle arterie \"auricolare posteriore\", \"temporale superficiale\" e \"parotidee\"; mentre la parte ossea dalle arterie \"timpanica anteriore\" e \"auricolare profonda\".\nLe vene affluiscono alla \"vena temporale superficiale\", al \"plesso venoso periarticolare temporomandibolare\" e alle \"vene auricolari posteriori\".\nI vasi linfatici, come per il padiglione auricolare formano una rete che fa capo a tre gruppi linfonodali: \nL'innervazione \u00e8 completamente sensitiva \u00e8 proviene dai nervi:\nStruttura.\nIl condotto uditivo esterno \u00e8 formato da due porzioni, una dotata di scheletro cartilagineo e l'altra osseo. Entrambe sono rivestite internamente da cute che diminuisce il suo spessore dall'esterno all'interno, ma che presenta le stesse caratteristiche nelle due porzioni.\nPorzione cartilaginea.\nLo scheletro cartilagineo, laterale, \u00e8 a forma di doccia con concavit\u00e0 e apertura superiore che \u00e8 in continuit\u00e0 alla cartilagine del padiglione, costituita da cartilagine elastica. Sulla faccia anteriore presenta numerose fessure, le \"incisure di Santorini\", occupate da tessuto fibroso che dona mobilit\u00e0 al condotto.\nSuperiormente il condotto \u00e8 chiuso da una lamina di tessuto connettivo fibroso denso che lo connette alla porzione ossea.\nPorzione ossea.\nIl meato acustico esterno \u00e8 dato dall'unione dell'osso timpanico (porzione dell'osso temporale) con la squama dell'osso temporale, per cui risulta essere una formazione timpanosquamosa. Dalla squama del temporale si solleva un piccolo tubercolo, la \"spina suprameatum\", sulla quale si inseriscono alcuni fasci fibrosi proveniente dalla lamina fibrosa della parte cartilaginea.\nCute.\nLa cute del meato manca delle papille dermiche e presenta uno strato cheratinizzato, un derma denso e annessi cutanei. Tra questi si annoverano peli, ghiandole sebacee e le \"ghiandole ceruminose\", particolari ghiandole sudoripare apocrine (tubulari semplici glomerulari), che si aprono nel meato o in follicoli piliferi. Queste ghiandole producono un secreto denso e giallastro che va a formare il cerume unendosi al sebo e alle cellule desquamate fornendo una protezione del canale dall'umidit\u00e0 e della infezioni.\nDerivazione embriologica.\nIl condotto acustico esterno si forma dall'estremit\u00e0 dorsale del I solco faringeo. Dal solco nasce un diverticolo che si dirige medialmente verso il cavo del timpano primitivo: la parte laterale forma la conca del padiglione, la parte laterale il meato acustico primitivo. Le cellule ectodermiche che formano il fondo del solco formano una lamina epiteliale solida, il \"tappo del meato acustico\" che degenerer\u00e0 solo nel tardo periodo fetale. Circa al III mese il fondo del meato si spinge medialmente mettendo a contatto la lamina epiteliale che forma il fondo con la parete laterale del cavo del timpano. Dalla parete della cavit\u00e0 originate derivano il rivestimento epiteliale del meato acusto esterno e quello della faccia laterale del timpano.\nPatologie congenite.\nLe anomalie gravi dell'orecchio esterno sono rare, ma possono essere comuni quelle meno gravi.\nAtresia del meato.\nL'ostruzione del meato acusto esterno \u00e8 dovuta ad una mancata canalizzazione del tappo che di solito caratterizza solo la parte superficiale, mentre quella profonda \u00e8 aperta. \u00c8 ereditata come carattere ereditario autosomico dominante. \u00c8 spesso associata alla sindrome del primo arco o ad uno sviluppo anomalo del I e II arco faringeo. Il padiglione \u00e8 spesso mancante e possono essere presenti anomalie all'orecchio medio e interno.\nAssenza del meato.\nQuesta rara condizione sussiste quando il solco faringeo non si espande verso l'interno per formare il diverticolo da cui poi avr\u00e0 origine il condotto e quando il tappo non scompare."}
{"id": "4320687", "revid": "300067", "url": "https://it.wikipedia.org/wiki?curid=4320687", "title": "Giuseppina Augetto", "text": ""}
{"id": "4320690", "revid": "716642", "url": "https://it.wikipedia.org/wiki?curid=4320690", "title": "Reggie Lambe", "text": "Carriera.\nClub.\nHa giocato 2 partite nella seconda divisione inglese con l' e 57 partite (con anche 2 reti segnate) in MLS con il , con cui ha anche vinto il Canadian Championship 2012.\nNazionale.\nNel 2007 ha esordito nella nazionale di Bermuda."}
{"id": "4320699", "revid": "767487", "url": "https://it.wikipedia.org/wiki?curid=4320699", "title": "Un nuovo marito per mamma", "text": "Un nuovo marito per mamma (\"The Perfect Holiday\") \u00e8 un film del 2007 con protagonisti Gabrielle Union, Morris Chestnut e Charlie Murphy ed \u00e8 prodotto da Queen Latifah. Il film \u00e8 stato distribuito nelle sale statunitensi a partire dal 12 dicembre 2007 ed \u00e8 stato successivamente trasmesso su varie reti televisive, tra cui Disney Channel e Family Channel.\nTrama.\nBenjamin \u00e8 un cantautore aspirante che cerca di sfondare nel mondo della musica, dando una copia della sua traccia di registrazione di un album di Natale ad un artista rap di nome J-Jizzy.\nNancy \u00e8 una madre divorziata, che \u00e8 troppo occupata a prendersi cura dei suoi tre figli per prendersi cura di se stessa. Un giorno sua figlia Emily sente la madre desiderare un complimento da un uomo, e perci\u00f2 chiede al Babbo Natale di un centro commerciale di voler per Natale quello che desidera sua madre. Il Babbo Natale si rivela essere Benjamin, che nota Nancy. Dopo il suo turno di lavoro, mentre \u00e8 seduto in uno Starbucks assieme all'amico Jamal, Benjamin nota Nancy andare in una lavanderia. L'uomo prende in prestito la giacca di Jamal, finge di lasciarla in lavanderia, dice a Nancy che \u00e8 una donna molto attraente e se ne va. Dopo un po' di tempo i due iniziano a uscire assieme e finiscono per innamorarsi, non sapendo per\u00f2 che l'ex marito di Nancy \u00e8 J-Jizzy.\nLe cose si complicano ulteriormente quando il figlio di Nancy, John-John inizia ad ingelosirsi di Benjamin e complotta per rompere la relazione."}
{"id": "4320700", "revid": "647919", "url": "https://it.wikipedia.org/wiki?curid=4320700", "title": "Bonifica Integrale", "text": ""}
{"id": "4320702", "revid": "290351", "url": "https://it.wikipedia.org/wiki?curid=4320702", "title": "The Perfect Holiday", "text": ""}
{"id": "4320707", "revid": "767487", "url": "https://it.wikipedia.org/wiki?curid=4320707", "title": "The Hustle (film 2008)", "text": "The Hustle \u00e8 un film del 2008 diretto da Deon Taylor."}
{"id": "4320709", "revid": "224230", "url": "https://it.wikipedia.org/wiki?curid=4320709", "title": "Annibal Caro", "text": ""}
{"id": "4320712", "revid": "179980", "url": "https://it.wikipedia.org/wiki?curid=4320712", "title": "Ettore Greppi", "text": ""}
{"id": "4320716", "revid": "54597008", "url": "https://it.wikipedia.org/wiki?curid=4320716", "title": "Purciddhruzzi", "text": ""}
{"id": "4320731", "revid": "717966", "url": "https://it.wikipedia.org/wiki?curid=4320731", "title": "Shechita", "text": ""}
{"id": "4320732", "revid": "717966", "url": "https://it.wikipedia.org/wiki?curid=4320732", "title": "Shehitah", "text": ""}
{"id": "4320735", "revid": "717966", "url": "https://it.wikipedia.org/wiki?curid=4320735", "title": "Shochet", "text": ""}
{"id": "4320736", "revid": "767487", "url": "https://it.wikipedia.org/wiki?curid=4320736", "title": "King's Ransom (film 2005)", "text": "King's Ransom \u00e8 un film del 2005 diretto da Jeffrey W. Byrd e scritto da Wayne Conley.\nTrama.\nMalcolm King \u00e8 un ricco, egoista, e odioso uomo d'affari che sta per divorziare da sua moglie Renee. La donna ha in programma di rovinarlo finanziariamente nel corso del procedimento giudiziario e Ransom \u00e8 disposto a fare qualsiasi cosa per proteggere la sua fortuna.\nSi mette cos\u00ec d'accordo con la sua amante, Peaches e con suo fratello Herb, per inscenare un finto rapimento. Il loro scopo \u00e8 quello di richiedere un grosso risarcimento, per mettere in questo modo i soldi al sicuro dalla moglie.\nPurtroppo per lui, altre due persone hanno piani simili, Angela, una dipendente lesa e Corey, che vive nel seminterrato della nonna e ha bisogno di 10.000$ dopo essere stato minacciato da sua sorella adottiva."}
{"id": "4320743", "revid": "115474416", "url": "https://it.wikipedia.org/wiki?curid=4320743", "title": "Eleonora Bruno", "text": "Gioca nel ruolo di libero nella .\nCarriera.\nLa carriera di Eleonora Bruno inizia nel 2006, giocando nelle giovanili del ; nel 2009 entra a far parte del progetto federale del Club Italia, dove resta per tre stagioni, disputando sia il campionato di Serie A2 nella stagione 2010-11, sia quello di Serie B1 nelle altre due: nello stesso tempo fa parte della nazionale Under-18, con la quale si aggiudica la medaglia d'argento al campionato europeo 2011 e poi di quella Under-19 con cui vince la medaglia di bronzo al campionato continentale 2012.\nNella stagione 2012-13 viene ingaggiata dal Volley Bergamo, in Serie A1, dove resta per due annate, per poi passare, per il campionato 2014-15 alla Robur Tiboni Urbino Volley.\nNella stagione 2015-16 si trasferisce nell'AGIL Volley di Novara, mentre in quella successiva \u00e8 al Neruda Volley di Bronzolo, sempre in Serie A1. Per il campionato 2017-18 \u00e8 in Serie A2, tesserata dal , stessa divisione dove milita nell'annata successiva con la ."}
{"id": "4320748", "revid": "177967", "url": "https://it.wikipedia.org/wiki?curid=4320748", "title": "'A risa", "text": "La risata ('A risa) \u00e8 una canzone scritta ed interpretata da Bernardo Cantalamessa (Signor Cantalamessa). La canzone costituisce la prima edizione fonografica assoluta in Italia (sia a 78 giri sia in generale), ed \u00e8 stata pubblicata dalla casa discografica milanese International Zonophone Company. L'idea della canzone gli venne nel 1902 ascoltando per caso un'incisione su cilindro fonografico di \"The Laughing Song\", cantata da George W. Johnson, un cantante afroamericano e cos\u00ec decise di incidere la canzone su un disco. La canzone \u00e8 stata reinterpretata da Aurelio Fierro, da suo figlio Flavio a \"MilleVoci 2008\" in onda su Tele A, fu cantata in italiano da Luigi Prestini e da Nicola Maldacea.\nNel disco fonografico originale, come avveniva abitualmente sui cilindri Edison, una voce fa da introduzione alla canzone: \nTesto.\nIo tengo, 'a che s\u00f3' nato,\nnu vizio gruosso assaje...\nnun ll'aggio perzo maje...\nva' trova lu ppecch\u00e9!\nMm'\u00e8 sempe piaciuto\ndi stare in allegria\nio, la malinconia,\nnun saccio che rrobb'\u00e8!\nDe tutto rido\u2026e che nce p\u00f2zzo f\u00e1!?\nAh \u2013 ah \u2013 ah \u2013 ah\u2026..\nNun mme ne \u2018mporta si st\u00f3ngo a sbagli\u00e0...\nAh \u2013 ah \u2013 ah \u2013 ah...\nIo rido si uno chiagne,\nsi st\u00f3ngo disperato,\nsi nun aggio magnato,\nrido senza penz\u00e1...\nMme pare che redenno,\nogne turmiento passa...\nnce se recr\u00e9a e spassa...\ncchi\u00f9 allero se p\u00f2 st\u00e1...\nSarr\u00e1 difetto gruosso chistu cc\u00e1...\nAh \u2013 ah \u2013 ah \u2013 ah...\nMa \u2018o tengo e nun mm\u201do p\u00f2zzo cchi\u00f9 lev\u00e1...\nAh \u2013 ah \u2013 ah \u2013 ah...\nLu nonno mio diceva\nca tutte li ffacenne\nfaceva isso redenno...\nE accuss\u00ed i' voglio f\u00e1...\nChist'\u00e8 \u2018o difetto mio,\nvuje gi\u00e1 mo lu ssapite...\n\u2018nzieme cu me redite\nca bene ve farr\u00e1!\nRedite e ghiammo ja':\nAh \u2013 ah \u2013 ah \u2013 ah\nCa bene ve farr\u00e1:\nAh \u2013 ah \u2013 ah \u2013 ah\nAh \u2013 ah \u2013 ah \u2013 ah\nTraduzione.\nHo, da quando sono nato,\nun vizio molto grande.\nnon l'ho perso mai,\nvai a trovare il perch\u00e9.\nMi \u00e8 sempre piaciuto\ndi stare in allegria.\nIo, la malinconia,\nnon so che cos'\u00e8.\nDi tutto rido, e che ci posso fare?\nAh - ah - ah - ah.\nNon m'importa se sto sbagliando.\nAh - ah - ah - ah.\nIo rido se uno piange,\nse sono disperato,\nse non ho mangiato,\nrido senza pensare.\nMi sembra che ridendo,\nogni tormento passi.\nCi si rallegra e diverte,\npi\u00f9 allegro si pu\u00f2 stare.\nSar\u00e0 un difetto grosso questo qua.\nAh - ah - ah - ah.\nMa ce l'ho e non me lo posso pi\u00f9 togliere.\nAh - ah - ah - ah.\nIl nonno diceva\nche tutte le cose\nlui le faceva ridendo.\nE cos\u00ec io voglio fare.\nQuesto \u00e8 il mio difetto,\nvoi gi\u00e0 lo sapete,\ncon me ridete\nRidete e andiamo, forza.\nAh - ah - ah - ah.\nChe bene vi far\u00e0.\nAh - ah - ah - ah.\nche bene vi far\u00e0."}
{"id": "4320749", "revid": "713168", "url": "https://it.wikipedia.org/wiki?curid=4320749", "title": "Marchese di Waterford", "text": "Marchese di Waterford \u00e8 un titolo Pari d'Irlanda, creato nel 1789 per George Beresford, II conte di Tyrone.\nLa storia di famiglia.\nLa famiglia Beresford discende dal Tristram Beresford, che proveniva dalla Kent, ma si stabilirono in Irlanda nel XVII secolo. Suo figlio maggiore Tristram Beresford sedeva come un membro della Camera dei Comuni irlandese. Il 5 maggio 1665 \u00e8 stato creato baronetto, di Coleraine nella contea di Londonderry, nel Baronetage d'Irlanda. Il suo pronipote, il IV Baronetto, spos\u00f2 Lady Catherine, figlia di Giacomo de la Poer, III conte di Tyrone. Nel 1720 \u00e8 stato alzato Pari d'Irlanda come barone Beresford, di Beresford, nella contea di Cavan, e visconte Tyrone. \nLord Tyrone, II conte, eredit\u00f2 il titolo di barone La Poer da sua madre nel 1769. Nel 1786 fu creato barone Tyrone, di Haverfordwest nella contea di Pembroke, Pari della Gran Bretagna. Tre anni dopo fu nominato marchese di Waterford. I titoli discesero in linea retta fino alla morte di suo nipote, il terzo marchese, nel 1859. A partire dal 2010 i titoli sono in possesso di quest'ultimo pro-pro-nipote, l'ottavo marchese, che \u00e8 succeduto nel 1934, alla morte prematura del padre.\nIl figlio maggiore del marchese ha il titolo Conte di Tyrone e il figlio primogenito del conte come Lord Le Pour.\nResidenze.\nLa residenza ancestrale dei marchesi di Waterford \u00e8 la Tenuta Curraghmore, vicino a Portlaw, nella contea di Waterford, nella Repubblica d'Irlanda. La famiglia in precedenza era proprietaria di Tyrone House, nella contea di Galway, ora in rovina.\nMarchesi di Waterford (1789).\nL'erede \u00e8 il figlio dell'attuale titolare Richard John de la Poer Beresford, conte di Tyrone (nato 1987), un professionista di polo che \u00e8 conosciuto come Richard Le Poer . "}
{"id": "4320765", "revid": "123097465", "url": "https://it.wikipedia.org/wiki?curid=4320765", "title": "Adanaspor Kul\u00fcb\u00fc", "text": "L'Adanaspor Kul\u00fcb\u00fc, noto semplicemente come Adanaspor, \u00e8 una societ\u00e0 calcistica turca con sede ad Adana. Milita nella TFF 1. Lig, la seconda serie del campionato turco di calcio.\nFondato nel 1954, il club gioca le partite in casa allo Stadio 5 gennaio-Fatih Terim. I colori sociali sono il bianco e l'arancione. \u00c8 contrapposta ai concittadini dell', club fondato nel 1940, da una rivalit\u00e0 che ha il suo culmine nel derby di Adana.\nA livello nazionale, l'Adanaspor ha vinto una Coppa del Ministero della giovent\u00f9 e dello sport, competizione poi soppressa. Vanta un secondo e un terzo posto in S\u00fcper Lig, nel 1981 e nel 1976, e ha vinto un campionato di TFF 2. Lig. Ha disputato la Coppa UEFA in tre occasioni e la Coppa dei Balcani per club in una circostanza. \nStoria.\nL'Adanaspor fu fondato nel 1954 da Mehmet Sanlit\u00fcrk, Mustafa Bekbas, Erol Erk, Ali Gedikbas e Dr.Muzaffer Eraslan. I colori originali del club erano gialli e blu marino. Hanno gareggiato nel campionato amatoriale fino al 1966. L'Adanaspor fu fuso con Akinspor e Torosspor al fine di diventare un club completamente professionistico. Essi sono stati ammessi nella TFF 2. Lig (seconda divisione, l'odierna TFF 1. Lig) nella loro prima stagione da professionisti. Dopo la fusione, hanno cambiato i loro colori in arancione e bianco.\nIl club ha gareggiato nella 2.Lig fino a quando hanno guadagnato la promozione in 1.Lig (S\u00fcper Lig) a conclusione della stagione 1970-1971. Hanno vinto la loro prima coppa, il Gen\u00e7lik ve Spor Bakanligi Kupasini nel 1973. Adanaspor sconfitto \u0130zmir Denizg\u00fcc\u00fc 2-0 in finale, con Beh\u00e7et Arkun e Orhan Yalcinkaya segnando gli obiettivi. Passarono tredici anni di fila nel 1.Lig, 1971-1984, la partecipazione alla Coppa UEFA tre volte e la Coppa dei Balcani per club una volta.\nL'Adanaspor fini' quarto al termine della stagione 1975-1976, il miglior risultato nella massima serie al momento. Hanno continuato a migliorare il loro record, arrivando secondo nel 1980-81. Essi sono retrocessi per la prima volta nel 1984, ma hanno guadagnato la promozione nel 1988 dopo aver vinto la 2.Lig. Tuttavia, a causa di problemi finanziari, il club non mantenne il suo livello di prestazioni e sono retrocessi in 2.Lig alla fine della stagione 1990-1991.\nIl club ha trascorso gli anni successivi rimbalzando su e gi\u00f9 tra le leghe. Il club perse il controllo a met\u00e0 degli anni 2000 e dichiararono fallimento nel 2005. Essi sono retrocessi per tre volte di fila, finendo nella 3.Lig (quarta divisione) nel 2006. Tuttavia, hanno guadagnato una doppia promozione nel 2006-07 e 2007-08. Essi sono stati nella 1.Lig (seconda divisione) dal 2008, mancando la promozione in S\u00fcper Lig alla fine della stagione 2009-10.\nAdanaspor finito 6\u00b0 il campionato del 2011-12, si qualifico' per i play-off. Hanno sconfitto il Caykur Rizespor con un 4-1 complessivo, ma sono stati sconfitti dal Kas\u0131mpa\u015fa con un punteggio di 3-2 (nei tempi regolamentari era 2-2) dopo i tempi supplementari e mancarono il ritorno al livello superiore.\nRosa 2021-2022.\n\"Aggiornata al 21 settembre 2021.\"\nRosa 2020-2021.\n\"Aggiornata al 16 dicembre 2020.\"\nPartecipazioni e risultati nella coppe europee.\nUEFA Cup/Europa League:\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019."}
{"id": "4320778", "revid": "54598195", "url": "https://it.wikipedia.org/wiki?curid=4320778", "title": "La risata", "text": ""}
{"id": "4320801", "revid": "169529", "url": "https://it.wikipedia.org/wiki?curid=4320801", "title": "T\u00e9n\u00e8s", "text": "T\u00e9n\u00e8s (in caratteri arabi: \u062a\u0646\u0633) \u00e8 una citt\u00e0 dell'Algeria, capoluogo dell'omonimo distretto, nella provincia di Chlef.\nStoria.\nLa citt\u00e0, per cinque secoli sotto i romani, un tempo era sede della diocesi di Cartenna, nella provincia romana di Mauritania. Non pi\u00f9 vescovato residenziale, oggi Cartenna \u00e8 ancora elencata dalla Chiesa cattolica come sede titolare.\nDurante i secoli della dominazione romana Cartenna era una citt\u00e0 ricca con un forum, teatro, bagni, biblioteca e acquedotti, ma quasi tutto \u00e8 scomparso. Solo una necropoli a ovest delle mura della citt\u00e0 ha mostrato l'abbondanza di prove sul passato cristiano di Cartenna.\nAntico vescovato.\nI primi vescovi di Cartenna furono Rogatus, il capo di un ramo dissidente di donatisti e il suo successore Vincentius. I vescovi cattolici noti della citt\u00e0 sono Peregrinus, Rusticus, che nel 418 assistette alla disputa tra sant'Agostino e il donatista Emeritus al sinodo di Cesarea in Mauritania; Victor, un contemporaneo di Genserico (quindi della met\u00e0 del V secolo) ed autore di diverse opere; e Lucidus, uno dei vescovi cattolici che Hunerico chiam\u00f2 al sinodo di Cartagine del 484 e poi esiliato.\nNel IV secolo Cartenna fu devastata durante la rivolta di Firmus (372-375 d.C.), domata da Teodosio. La citt\u00e0 fu parte dello scisma del Donatismo, chiamato \"rogatismo\" e della lotta che \u00e8 avvenuta tra Donatismo e Rogatismo col Cattolicesimo (380-420 d.C.). Scisma iniziato dal suo vescovo Rogatus e continuato da Vincentius fino al 420 d.C. con l'intervento personale di Sant'Agostino.\nOccupata dai Vandali nel V secolo e danneggiata, la citt\u00e0 fu recuperata dai romani bizantini riacquistando importanza nel VI secolo.\nConquistata dagli arabi intorno al 700 d.C., Cartenna quasi scomparve nei due secoli successivi."}
{"id": "4320803", "revid": "3732", "url": "https://it.wikipedia.org/wiki?curid=4320803", "title": "Cronache sociali", "text": ""}
{"id": "4320811", "revid": "729019", "url": "https://it.wikipedia.org/wiki?curid=4320811", "title": "157\u00aa Divisione fanteria &quot;Novara&quot;", "text": "La 157\u00aa Divisione fanteria \"Novara\" fu una grande unit\u00e0 di fanteria del Regio Esercito durante la seconda guerra mondiale.\nStoria.\nLe origini della divisione risalgono alla \"Brigata \"Novara\"\" della prima guerra mondiale, costituita marzo 1915 su 153\u00ba e 154\u00ba Reggimento fanteria e smobilitata nel novembre 1919.\nA partire dal 1941, durante la seconda guerra mondiale, vennero costituite le divisioni di fanteria da occupazione; si trattava di normali divisioni di fanteria, prive della legione di camicie nere, le cui dotazioni prevedevano un numero inferiore di artiglierie ma una quantit\u00e0 maggiore di mitragliatrici. La denominazione \"da occupazione\" venne abolita nel 1942, ma rimasero comunque immutate le loro caratteristiche di organica e gli scopi operativi.\nIl 10 marzo 1942 viene costituita a Trieste la \"157\u00aa Divisione fanteria da occupazione \"Novara\"\" sui due reggimenti della vecchia brigata, ricostituiti appositamente, e sul 157\u00ba Reggimento artiglieria per divisione di fanteria. La grande unit\u00e0 viene schierata sul confine italo-jugoslavo, tra Divaccia, Pola, Sesana e Villa del Nevoso, partecipando ad azioni di rastrellamento contro partigiani jugoslavi infiltratisi in territorio nazionale. La divisione viene sciolta il 1\u00ba giugno 1943, cedendo reparti e mezzi per la ricostituzione della 2\u00aa Divisione fanteria \"Sforzesca\", con tanto di ridenominazione dei 153\u00ba e 154\u00ba Reggimento fanteria \"Novara\" rispettivamente in 53\u00ba e 54\u00ba Reggimento fanteria \"Umbria\".\nBibliografia.\nGeorge F.Nafziger \"Italian Order of Battle: An organizational history of the Italian Army in World War II\" (3 vol)"}
{"id": "4320814", "revid": "1605525", "url": "https://it.wikipedia.org/wiki?curid=4320814", "title": "Capriccio n. 24", "text": "Il Capriccio n. 24 in La minore \u00e8 l'ultimo dei 24 Capricci scritti per solo violino da Niccol\u00f2 Paganini. Viene considerato il pi\u00f9 difficile tra questi ventiquattro brani. Nelle partiture originali di Paganini sono indicati i possibili dedicatari e questo numero \u00e8 assegnato a \"Nicol\u00f2 Paganini, sepolto pur troppo.\".\nCaratteristiche.\nIl pezzo presenta un tema, undici variazioni e un finale.\nOpere derivate.\nIl Capriccio n. 24 ha ispirato molte composizioni; eccone alcune:"}
{"id": "4320820", "revid": "599013", "url": "https://it.wikipedia.org/wiki?curid=4320820", "title": "Fernand Wertz", "text": "Carriera.\nGiocatore.\nClub.\nHa giocato nella prima divisione belga con l'.\nNazionale.\nEsord\u00ec in nazionale il 12 novembre 1913 in un'amichevole vinta per 2-0 contro la Svizzera, nella quale segna anche un gol. Ha vinto una Medaglia d'oro ai Giochi Olimpici di Anversa 1920, nei quali non \u00e8 tuttavia mai sceso in campo.\nAllenatore.\nHa allenato Anversa e ."}
{"id": "4320823", "revid": "2074539", "url": "https://it.wikipedia.org/wiki?curid=4320823", "title": "Attack! Attack!", "text": "Gli Attack! Attack! sono stati un gruppo musicale gallese formatosi nel 2006. Dopo aver pubblicato il suo terzo e ultimo album \"Long Road to Nowhere\" il 1\u00ba aprile 2013, la band tiene un breve tour di addio nel Regno Unito per poi sciogliersi definitivamente."}
{"id": "4320825", "revid": "1956924", "url": "https://it.wikipedia.org/wiki?curid=4320825", "title": "Tommy Wiseau", "text": "Biografia.\nWiseau \u00e8 sempre stato restio nel parlare del suo passato, e su questa faccenda sono nati diversi dibattiti da parte dei fan e dello staff di \"The Room\". Egli, in varie interviste, ha sempre affermato di essere cresciuto a New Orleans, e ama autodefinirsi \"americano puro\" malgrado abbia vissuto buona parte della sua vita in Francia e in altri stati d'Europa.\nIl 10 ottobre 2013 l'attore e modello statunitense Greg Sestero, che fu co-protagonista assieme a Wiseau in \"The Room\", pubblic\u00f2 il libro \"\", una raccolta di aneddoti sul suo rapporto con Wiseau e sulla realizzazione di \"The Room\". Secondo quanto riportato da Sestero, Wiseau sarebbe nato a Pozna\u0144, Polonia, nella seconda met\u00e0 degli anni cinquanta, e la sua passione per il cinema e per la cultura pop americana nacque in giovane et\u00e0 dopo la visione del film Disney \"La carica dei cento e uno\".\nDopo la maturit\u00e0, Wiseau si trasfer\u00ec a Strasburgo, dove lavor\u00f2 come lavapiatti per un ristorante locale. Dopo un breve soggiorno a Parigi, si trasfer\u00ec poi a Chalmette, in Louisiana, dove visse presso alcuni parenti e dove lavor\u00f2 come commesso in una drogheria. Successivamente, negli anni novanta, si trasfer\u00ec definitivamente a Los Angeles, dove lavor\u00f2 temporaneamente prima come infermiere in un ospedale, poi come venditore ambulante di giocattoli; fu in quel periodo che Wiseau, il cui vero nome (come riportato nel documentario \"Room Full of Spoons\" di Rick Harper) \u00e8 Piotr Wieczorkiewicz, decise di cambiare ufficialmente il suo nome all'anagrafe in \"Thomas Pierre Wiseau\", dove il cognome \"Wiseau\" sarebbe una americanizzazione della pronuncia del termine francese \"oiseau\" (uccello), riferimento al fatto che vendesse principalmente uccelli giocattolo.\nSpinto dal suo amore per il cinema, Wiseau inizi\u00f2 poi a prendere lezioni di recitazione, frequentando l\"'American Conservatory Theater\" e la \"Laney College and Stella Adler Academy of Acting\", dove lui e Sestero si conobbero.\nFilm.\nIl lavoro pi\u00f9 conosciuto di Wiseau \u00e8 il film drammatico indipendente \"The Room\", distribuito limitatamente nelle sale nel 2003. Gi\u00e0 alle prime proiezioni il film fu subito stroncato dalla critica. Comunque, col passare del tempo, il film si guadagn\u00f2 lo status di film culto grazie alle proiezioni di mezzanotte nei cinema. Questo relativo successo spinse Wiseau a creare l'evento \"The Room's 2010-2011 \"Love is Blind\" International Tour\", dove egli apparve pi\u00f9 volte per proiettare il suo film.\nNel 2004 Wiseau diresse e produsse il cortometraggio \"Homeless in America\". Nel 2010 Wiseau recit\u00f2 nel cortometraggio horror \"The House That Drips Blood on Alex\", scritto e diretto dal duo comico Studio8. Il cortometraggio fu proiettato per la prima volta al Comic-Con il 24 luglio 2010 e fu trasmesso su Comedy Central e su internet il 14 ottobre dello stesso anno.\nNell'ottobre del 2017 \u00e8 stato pubblicato su YouTube un concept trailer di \"Best F(r)iends\", un comedy-thriller che vede protagonista Wiseau e il suo collega ed amico Greg Sestero.\nTelevisione.\nNel 2008 Wiseau recit\u00f2 nell'episodio pilota della serie televisiva da lui ideata \"The Neighbours\", che per\u00f2 non venne mai accettata da nessuna emittente.\nNel 2009 Wiseau apparve come ospite in un episodio della quarta stagione di \"Tim and Eric Awesome Show, Great Job!\". In un'intervista concessa alla rivista \"Wired\" Tim Heidecker e Eric Wareheim, ideatori della serie, si mostrarono ancora interessati a lavorare con Wiseau.\nInternet.\nWiseau, dal 1\u00ba giugno 2011, gestisce un canale YouTube chiamato \"TommyExplainsItAll\", dove carica video in cui dice la sua opinione su vari argomenti. Inoltre ha un suo spazio sul sito web Machinima.com chiamato \"The Tommy Wi-show\", dove si occupa di recensioni di videogiochi.\nVita privata.\nPrima di intraprendere la carriera di attore e regista, Wiseau desiderava diventare una rock star. Tra le sue influenze maggiori vi sono James Dean, Marlon Brando, Elizabeth Taylor e Tennessee Williams, mentre tra i suoi film preferiti vi sono \"I cannoni di Navarone\" e \"Quarto potere\"."}
{"id": "4320830", "revid": "182396", "url": "https://it.wikipedia.org/wiki?curid=4320830", "title": "Monetazione di Nicomedia", "text": ""}
{"id": "4320831", "revid": "716642", "url": "https://it.wikipedia.org/wiki?curid=4320831", "title": "Georges Hebdin", "text": "Carriera.\nClub.\nHa giocato nella prima divisione belga.\nNazionale.\nHa vinto una medaglia d'oro ai Giochi Olimpici di Anversa 1920, nei quali ha giocato la partita valevole per i quarti di finale; complessivamente ha giocato 12 partite in nazionale, senza mai segnare."}
{"id": "4320843", "revid": "247222", "url": "https://it.wikipedia.org/wiki?curid=4320843", "title": "Cammina nel sole (brano musicale)", "text": ""}
{"id": "4320851", "revid": "1341291", "url": "https://it.wikipedia.org/wiki?curid=4320851", "title": "Classic Loire Atlantique 2012", "text": "La Classic Loire Atlantique 2012, tredicesima edizione della corsa e valida come evento dell'UCI Europe Tour 2012 categoria 1.1, si svolse il 17 marzo 2012 su un percorso di 184,8\u00a0km. Fu vinta dal francese Florian Vachon, che giunse al traguardo con il tempo di 4h33'40\", alla media di 40,51\u00a0km/h.\nAl traguardo 65 ciclisti portarono a termine la gara."}
{"id": "4320855", "revid": "729019", "url": "https://it.wikipedia.org/wiki?curid=4320855", "title": "Country Girl (Shake It for Me)", "text": "Country Girl (Shake It for Me) \u00e8 il primo singolo estratto dal terzo album in studio \"Tailgates &amp; Tanlines\" del cantante country statunitense Luke Bryan. Il singolo \u00e8 stato pubblicato il 14 marzo 2011 per il mercato americano.\nIl brano.\n\"Country Girl\" parla di \"una ragazza di campagna che decide di scatenarsi\" stando a uno dei coautori, Dallas Davidson. Luke Bryan comment\u00f2 che lui e Davidson concepirono la canzone dopo aver sentito delle canzoni hip hop, e Bryan si mise a suonare una base, dicendo a Davidson che nel genere country non c'erano abbastanza canzoni che parlano di \"ragazze country che si scatenano\". Davidson disse che all'inizio i due erano \"dubbiosi\" riguardo alle possibilit\u00e0 della canzone come singolo, dal momento che era completamente diversa da \"Rain Is a Good Thing\", sempre firmata dai due. Dopo aver attestato che piaceva al pubblico quando la suonava in concerto, Bryan decise di pubblicarla come singolo.\nRecensioni.\nSam Gazdziak di \"9513\" critic\u00f2 la canzone, definendola \"sfacciatamente sessista\" e \"del tutto ordinaria\". Matt Bjorke di \"Roughstock\" la defin\u00ec una \"canzonetta\" ma aggiunse che \"sgomita per diventare una hit\" e la descrisse come \"assolutamente piacevole.\" Kevin John Coyne di \"Country Universe\" comment\u00f2 che cantata da Jason Aldean una canzone di questo tipo sarebbe suonata troppo aggressiva, mentre al contrario Bryan \"sfuma il suo lato pi\u00f9 sexy coprendolo con un'energia giocosa ed eccentrica\"."}
{"id": "4320856", "revid": "298229", "url": "https://it.wikipedia.org/wiki?curid=4320856", "title": "Mary Decker Slaney", "text": ""}
{"id": "4320857", "revid": "298229", "url": "https://it.wikipedia.org/wiki?curid=4320857", "title": "Mary Decker-Slaney", "text": ""}
{"id": "4320862", "revid": "712828", "url": "https://it.wikipedia.org/wiki?curid=4320862", "title": "Pirati di Donquijote", "text": ""}
{"id": "4320864", "revid": "729019", "url": "https://it.wikipedia.org/wiki?curid=4320864", "title": "Ascesso alveolare", "text": "Con il termine di ascesso alveolare, ascesso alveolare acuto, ascesso periapicale o ascesso dentale si definisce una raccolta circoscritta con contenuto purulento che dalla zona periapicale di un dente affetto da patologia infettiva dei tessuti interni (necrosi pulpare), tende a migrare verso la superficie, comparendo di solito come tumefazione ben delimitata in corrispondenza della mucosa alveolare della bocca, nel tentativo da parte dell'organismo di contenere ed eliminare l'infezione.\nI sintomi principali sono il dolore ed il gonfiore dei tessuti coinvolti, che per\u00f2 possono variare notevolmente come entit\u00e0, da quadri eclatanti fino alla totale assenza di sintomi avvertibili.\nLa terapia immediata pu\u00f2 prevedere a seconda delle dimensioni, fase di maturazione e posizione dell'ascesso, la creazione di un drenaggio per l'infezione attraverso il dente responsabile della patologia iniziale (fase iniziale dell'indispensabile trattamento endodontico), e, nel caso di presenza di una raccolta ascessuale esterna ben delimitata, la sua apertura e drenaggio, supportato quando necessario da una terapia farmacologica sintomatica volta a diminuire l'infiammazione (FANS). Qualora non compaiano segni di esternalizzazione del processo infettivo, ed ancora di pi\u00f9 in presenza di sintomi generali come rialzo della temperatura e malessere, si potr\u00e0 rendere necessario un trattamento antibiotico.\nEziologia.\nEsattamente come per la parodontite apicale acuta di cui \u00e8 conseguenza diretta, a causare un ascesso alveolare \u00e8 nell'assoluta maggioranza dei casi una patologia infettiva interna dell'elemento dentario (pulpite) di solito in fase avanzata (necrosi pulpare), a sua volta quasi sempre conseguente ad una carie profonda, pi\u00f9 raramente da lesioni traumatiche o lesioni non cariose del dente. L'infezione \u00e8 di tipo misto, con prevalenza di anaerobi facoltativi/obbligati. Le specie pi\u00f9 frequentemente riscontrabili appartengono ai generi Bacteroides, Fusobacterium, Peptostreptococcus, Actinomyces, Spirochaetes, ed altri, normalmente ritrovabili nella placca batterica.\nTalvolta la reazione ascessuale deriva da una forma di parodontite apicale cronica rimasta per lungo tempo asintomatica improvvisamente entrata in fase acuta, a volte proprio in relazione al trattamento canalare operato per la cura del dente, ed in questo caso viene talvolta definito \"ascesso fenice\". La causa \u00e8 ugualmente batterica, e la manifestazione acuta sar\u00e0 dovuta alla rottura dell'equilibrio che aveva permesso all'infezione di non manifestarsi, rimanendo contenuta all'interno dei canali dei denti.\nPatogenesi.\nI batteri e le relative tossine e prodotti del metabolismo batterico giunti ai tessuti periapicali (legamento parodontale ed osso alveolare) attraverso i canali interni del dente, attivano la classica reazione infiammatoria, con liberazione dei relativi mediatori e la successiva reazione vasale (fase sierosa), a cui segue l'arrivo della componente cellulare (granulociti) tramite chemiotassi. Queste cellule, principalmente neutrofili, tramite propria degradazione liberano enzimi digestivi in grado di distruggere i tessuti e le sostanze irritanti. La presenza di questo materiale purulento comporta l'aumento della sintomatologia dolorosa, e la necessit\u00e0 per il corpo di trovare una via di eliminazione per le sostanze irritanti. In mancanza della possibilit\u00e0 di un drenaggio attraverso il dente, si avr\u00e0 quindi la fase dell'ascesso alveolare acuto, normale evoluzione del processo infettivo, in cui il corpo si attiva per eliminare la fonte dell'infezione, contenendo ed espellendo i batteri responsabili ed i prodotti della risposta infiammatoria secondo le linee di minor resistenza dei tessuti circostanti. L'essudato attraversa l'osso trabecolato alveolare e la corticale esterna, per poi raccogliersi al di sotto del periostio, fase denominata di ascesso sottoperiosteo, con comparsa della tumefazione dolorosa, ed aumento del gonfiore che pu\u00f2 estendersi ai tessuti circostanti. Successivamente anche il periostio viene superato, comportando la fase sottomuscosa, in cui compare la tipica raccolta mobile, su cui comparir\u00e0 poi un affioramento giallastro, indice dell'imminente apertura della raccolta nel cavo orale. Lo svuotamento dell'ascesso comporter\u00e0 la rapida risoluzione della sintomatologia, ma in mancanza dell'eliminazione dell'infezione dentale, si avr\u00e0 la permanenza di una fistola, o la cronicizzazione nel quadro dell'ascesso alveolare ricorrente.\nComplicanze.\nNel caso in cui dopo lo svuotamento dell'ascesso non venga trattato il dente responsabile, la permanenza di una fistola, spesso di piccole dimensioni ed asintomatica, comporter\u00e0 nel tempo una prognosi pi\u00f9 incerta per il dente responsabile, per la possibilit\u00e0 della formazione di un biofilm sulla superficie della radice che render\u00e0 meno probabile la guarigione dopo trattamento endodontico tradizionale, rendendo necessario l'approccio retrogrado (apicectomia).\nUna complicanza subdola \u00e8 legata alla possibile evenienza di una fistolarizzazione nel seno mascellare, sempre da considerare per i denti posteriori del settore superiore. La complicazione possibile \u00e8 che il drenaggio costante attraverso questa struttura possa sostenere una sinusite cronica o ricorrente di difficile remissione, a meno di non individuare e curare il dente responsabile, cosa non sempre facile, per l'incostanza dei sintomi, e la difficolt\u00e0 nel collegarli con la patologia dentale.\nPi\u00f9 temibili ma per fortuna rari sono i casi in cui l'infezione dalla sede endossea si diffonde (assumendo l'aspetto prevalente di flemmone) agli spazi fasciali del collo o delle logge sottomandibolari (angina di Ludwig). Questa evenienza si unisce a manifestazioni generali molto intense, con gonfiore accentuato e rialzo febbrile unito a forte malessere generale. L'intervento terapeutico deve essere in questo caso rapido.\nAltrettanto rara \u00e8 la permanenza dell'infezione all'interno dell'osso (osteomielite).\nClinica.\nSegni e sintomi.\nIl classico aspetto con cui si manifesta l'ascesso alveolare \u00e8 quello di un gonfiore dolente unito ad arrossamento, a comparsa rapida nella mucosa alveolare del vestibolo della bocca, meno frequentemente sul palato o dal lato linguale della cavit\u00e0 orale, ancor pi\u00f9 raramente sulla cute esterna della faccia, di solito in zona mentoniera. La comparsa dell'infezione nella mucosa alveolare pu\u00f2 essere maggiormente legata a sintomatologia dolorosa nelle prime fasi, in cui si ritrover\u00e0 spesso associata con la sintomatologia tipica della parodontite apicale acuta di cui \u00e8 diretta conseguenza: dolore vivo agli stimoli meccanici del dente affetto dalla patologia di partenza. Con la formazione dell'ascesso sottomucoso, pi\u00f9 mobile alla palpazione (\"aspetto fluttuante\"), tipicamente il dolore tende a sparire quasi completamente, mentre pu\u00f2 aumentare l'estensione del gonfiore, che a volte pu\u00f2 assumere aspetti tali da comportare la deformazione visibile del profilo facciale. Tutte le manifestazioni tendono a sparire molto velocemente dopo lo svuotamento del contenuto ascessuale.\nTalvolta la comparsa della tumefazione si pu\u00f2 accompagnare a modesti sintomi generali, come un moderato rialzo febbrile. Qualora il quadro generale diventi pi\u00f9 serio, con febbre elevata, va sospettato l'evoluzione di un flemmone, e quindi un approccio pi\u00f9 urgente e mirato nel prevenire l'ulteriore diffusione dell'infezione.\nEsami di laboratorio e strumentali.\nNel caso il dente alla base del problema non sia chiaramente individuabile all'ispezione, l'esame radiografico \u00e8 indispensabile per rilevare una patologia cariosa o le tracce di un precedente trattamento endodontico incongruo, possibili fonti originarie del problema, Questo pu\u00f2 essere particolarmente utile per cercare di ottenere il drenaggio attraverso il dente, nel caso si sia nelle prime fasi della formazione dell'ascesso.\nDiagnosi differenziale.\nL'ascesso parodontale, che si origina in conseguenza della malattia parodontale in fase avanzata, pu\u00f2 a volte comportare problemi di diagnosi differenziale con l'ascesso alveolare, causato invece dalla patologia interna del dente. Le prove di vitalit\u00e0 e gli esami radiografici sono di grande aiuto nel differenziare le due forme. Un altro aiuto nella diagnosi viene dalla posizione dell'ascesso, solitamente pi\u00f9 vicino alla corona del dente nel caso di ascesso parodontale. La presenza di canali laterali in grado di facilitare una diagnosi errata va per\u00f2 sempre considerata.\nUn'altra evenienza comunque piuttosto rara \u00e8 l'infezione di una cavit\u00e0 cistica preesistente (empiema).\nTrattamento.\nLa terapia d'urgenza dell'ascesso alveolare prevede la creazione di un drenaggio esterno per ottenere la risoluzione dell'infezione, che potr\u00e0 essere ottenuto, a seconda della posizione in cui si trova la raccolta purulenta, attraverso il dente, come prima fase del necessario trattamento endodontico dello stesso, oppure tramite incisione della raccolta in fase sottomucosa. L'uso contemporaneo di farmaci antinfiammatori (FANS) pu\u00f2 essere un utile supporto per diminuire il gonfiore e la sintomatologia dolorosa. Ottenuto il drenaggio, e risolta la fase acuta, si andr\u00e0 a trattare il dente fonte primaria dell'infezione, tramite opportuna terapia endodontica.\nQualora la raccolta tardi a manifestarsi, non permettendo drenaggio attraverso alcuna via, ed ancora di pi\u00f9 in presenza di sintomi generali come una febbre in aumento, si render\u00e0 necessaria una terapia antibiotica accompagnata da sciacqui di soluzione salina ipertonica, per favorire l'esternalizzazione dell'infezione.\nPrognosi e follow up.\nOttenuto il drenaggio dell'infezione, la risoluzione dei sintomi \u00e8 solitamente molto rapida. La prognosi del dente causa del problema non \u00e8 a sua volta influenzata dalla manifestazione o meno di un ascesso alveolare, se si procede rapidamente con le cure adeguate. Pu\u00f2 per\u00f2 diventare molto incerta nel caso si trascuri il necessario trattamento, in quanto il permanere dell'infezione comporter\u00e0 la possibilit\u00e0 di una colonizzazione di pi\u00f9 difficile eradicazione, per formazione di un biofilm nella zona di sbocco dei canali dentari. Il follow-up periodico del dente rimane comunque consigliato, per valutare l'avvenuto successo della terapia, ed escludere una sua cronicizzazione."}
{"id": "4320865", "revid": "287204", "url": "https://it.wikipedia.org/wiki?curid=4320865", "title": "Mike Einziger", "text": "\u00c8 il chitarrista del gruppo statunitense Incubus dal 1991. Nel 2002 la rivista \"Total Guitar\" lo inserisce nella lista dei 100 migliori chitarristi di sempre. Al di fuori del suo lavoro con gli Incubus, Einziger ha fondato il suo proprio progetto, chiamato Time Lapse Consortium, nel 2003.\nEinziger \u00e8 attualmente iscritto all'Universit\u00e0 di Harvard."}
{"id": "4320866", "revid": "438678", "url": "https://it.wikipedia.org/wiki?curid=4320866", "title": "WebSocket", "text": "WebSocket \u00e8 una tecnologia web che fornisce canali di comunicazione full-duplex attraverso una singola connessione TCP. L'API del WebSocket \u00e8 stata standardizzata dal W3C e il protocollo WebSocket \u00e8 stato standardizzato dall'IETF come RFC 6455.\nWebSocket \u00e8 progettato per essere implementato sia lato browser che lato server, ma pu\u00f2 essere utilizzato anche da qualsiasi applicazione client-server. Il protocollo \u00e8 un'implementazione basata sul protocollo TCP. La sua unica correlazione con l'HTTP \u00e8 nel modo in cui fa l'handshake durante una Upgrade request tra server. Il protocollo WebSocket permette maggiore interazione tra un browser e un server, facilitando la realizzazione di applicazioni che forniscono contenuti e giochi in tempo reale. Questo \u00e8 reso possibile fornendo un modo standard per il server di mandare contenuti al browser senza dover essere sollecitato dal client e permettendo ai messaggi di andare e venire tenendo la connessione aperta.\nIn aggiunta, le comunicazioni sono fatte attraverso la porta TCP 80, che \u00e8 un vantaggio per gli ambienti che bloccano porte non standard utilizzando dei firewall. Il protocollo WebSocket \u00e8 supportato da numerosi browser, incluso Google Chrome, Internet Explorer, Firefox, Safari e Opera.\nHandshake del protocollo.\nPer stabilire una connessione Websocket, il client invia una richiesta di handshake ed il server invia una risposta come indicato nell'esempio.\nRichiesta del client:\nGET /mychat HTTP/1.1\nHost: server.example.com\nUpgrade: websocket\nConnection: Upgrade\nSec-WebSocket-Key: x3JJHMbDL1EzLkh9GBhXDw==\nSec-WebSocket-Protocol: chat\nSec-WebSocket-Version: 13\nOrigin: http://example.com\nRisposta del server:\nHTTP/1.1 101 Switching Protocols\nUpgrade: websocket\nConnection: Upgrade\nSec-WebSocket-Accept: HSmrc0sMlYUkAGmm5OPpG2HaGWk=\nSec-WebSocket-Protocol: chat\nL'handshake ricorda l'implementazione HTTP cos\u00ec il server pu\u00f2 gestirla come una normale richiesta di connessione sulla stessa porta. All'interno della richiesta vengono specificati degli opportuni campi che identificano una richiesta Websocket.\nOgnuna delle linee termina con un EOL, codice_1 o codice_2 e deve essere presente una linea vuota alla fine.\nIl client invia un codice_3 che \u00e8 un valore casuale codificato con base64. Per generare un codice di risposta, il codice codice_4 \u00e8 concatenato alla chiave ricevuta, che non viene decodificata. Il risultato \u00e8 codificato con SHA-1 e successivamente con base64.\nInfine, la stringa risultante viene inserita nella risposta con l'header codice_5.\nDettagli per generare la chiave di risposta:\nQuando viene stabilita la connessione, il client ed il server possono inviare dati tramite il Websocket in entrambe le direzioni.\nEstensioni sperimentali.\nGoogle Chrome ha un'opzione a riga di comando (codice_9) che permette di abilitare una versione sperimentale dei Websocket veicolati dal protocollo SPDY.\nSviluppo.\nUtilizzando il Google Chrome Developer Tools, lo sviluppatore pu\u00f2 controllare l'handshake ed i pacchetti che vengono scambiati nel canale.\nImplementazione del server web.\nNginx supporta WebSocket dal 2013, implementato nella versione 1.3.13 inclusa la funzione di proxy inverso e bilanciamento del carico delle applicazioni WebSocket. \nApache HTTP Server supporta WebSocket da luglio 2013, implementato nella versione 2.4.5. \nInternet Information Services ha aggiunto il supporto per WebSocket nella versione 8 che \u00e8 stata rilasciata con Windows Server 2012. \nLighttpd supporta WebSocket dal 2017, implementato nella versione 1.4.46. lighttpd mod_proxy pu\u00f2 fungere da proxy inverso e bilanciatore del carico delle applicazioni WebSocket. lighttpd mod_wstunnel pu\u00f2 facilitare un tunnel WebSocket, consentendo a un client di utilizzare WebSocket per eseguire il tunneling di un protocollo pi\u00f9 semplice, come JSON, a un'applicazione di backend.\nConsiderazioni sulla sicurezza.\nA differenza delle normali richieste HTTP tra domini, le richieste WebSocket non sono limitate dalla politica della stessa origine. Pertanto i server WebSocket devono convalidare l'intestazione \"Origin\" rispetto alle origini previste durante la creazione della connessione, per evitare attacchi di dirottamento WebSocket tra siti (simili alla contraffazione di richieste tra siti), che potrebbero essere possibili quando la connessione \u00e8 autenticata con cookie o autenticazione HTTP. \u00c8 preferibile utilizzare token o meccanismi di protezione simili per autenticare la connessione WebSocket quando vengono trasferiti dati sensibili (privati) su WebSocket. Un esempio dal vivo di vulnerabilit\u00e0 \u00e8 stato visto nel 2020 sotto forma di Cable Haunt.\nAttraversamento proxy.\nLe implementazioni del client del protocollo WebSocket tentano di rilevare se l'agente utente \u00e8 configurato per utilizzare un proxy durante la connessione all'host e alla porta di destinazione e, in tal caso, utilizza il metodo HTTP CONNECT per impostare un tunnel persistente.\nSebbene il protocollo WebSocket stesso non sia a conoscenza dei server proxy e dei firewall, presenta un handshake compatibile con HTTP che consente ai server HTTP di condividere le loro porte HTTP e HTTPS predefinite (443 e 80) con un gateway o un server WebSocket. Il protocollo WebSocket definisce un prefisso ws: // e wss: // per indicare rispettivamente una connessione WebSocket e WebSocket Secure. Entrambi gli schemi utilizzano un meccanismo di aggiornamento HTTP per eseguire l'aggiornamento al protocollo WebSocket. Alcuni server proxy sono trasparenti e funzionano bene con WebSocket; altri impediranno a WebSocket di funzionare correttamente, causando il fallimento della connessione. In alcuni casi, potrebbe essere necessaria una configurazione aggiuntiva del server proxy e alcuni server proxy potrebbero dover essere aggiornati per supportare WebSocket.\nSe il traffico WebSocket non crittografato passa attraverso un server proxy esplicito o trasparente senza il supporto di WebSocket, \u00e8 probabile che la connessione non riesca. \nSe viene utilizzata una connessione WebSocket crittografata, l'utilizzo di Transport Layer Security (TLS) nella connessione WebSocket Secure garantisce che un comando HTTP CONNECT venga emesso quando il browser \u00e8 configurato per utilizzare un server proxy esplicito. Questo imposta un tunnel, che fornisce comunicazioni TCP end-to-end di basso livello attraverso il proxy HTTP, tra il client WebSocket Secure e il server WebSocket. Nel caso di server proxy trasparenti, il browser non \u00e8 a conoscenza del server proxy, quindi non viene inviato alcun CONNECT HTTP. Tuttavia, poich\u00e9 il traffico cablato \u00e8 crittografato, i server proxy trasparenti intermedi possono semplicemente consentire il passaggio del traffico crittografato, quindi \u00e8 molto pi\u00f9 probabile che la connessione WebSocket riesca se viene utilizzato WebSocket Secure. L'utilizzo della crittografia non \u00e8 privo di costi in termini di risorse, ma spesso fornisce la pi\u00f9 alta percentuale di successo poich\u00e9 viaggerebbe attraverso un tunnel sicuro.\nUna bozza di met\u00e0 2010 (versione hixie-76) ha rotto la compatibilit\u00e0 con proxy inversi e gateway includendo otto byte di dati chiave dopo le intestazioni, ma non pubblicizzando tali dati in un'intestazionecodice_10. Questi dati non sono stati inoltrati da tutti gli intermedi, il che potrebbe portare al fallimento del protocollo. Le bozze pi\u00f9 recenti (ad esempio, hybi-09) inseriscono i dati chiave in codice_3un'intestazione, risolvendo questo problema."}
{"id": "4320867", "revid": "1300584", "url": "https://it.wikipedia.org/wiki?curid=4320867", "title": "Ministero di Ges\u00f9", "text": "Il ministero di Ges\u00f9, nei vangeli canonici, inizia con il suo battesimo sulle rive del Giordano, tra la Giudea romana e Transgiordania, e si conclude a Gerusalemme con il suo arresto, dopo l'Ultima Cena con i suoi discepoli.\nTale periodo viene anche chiamato ministero pubblico di Ges\u00f9, quando si intende il periodo successivo al suo battesimo nel Giordano ad opera di Giovanni Battista e al suo ritiro nel deserto dove dovette fronteggiare il demonio che lo tent\u00f2 per tre volte. Si riferisce quindi alla attivit\u00e0 svolta negli ultimi tre anni della sua vita, dall'inizio della predicazione alla morte in croce. Il Vangelo secondo Luca (cfr. ) afferma che Ges\u00f9 \"aveva circa trent'anni\" quando incominci\u00f2 il suo ministero. La cronologia di Ges\u00f9 tipicamente porta la data dell'inizio del suo ministero stimata intorno al 27-29 d.C. e la fine nell'intervallo del 30-36 d.C.\nIl \"Primo ministero in Galilea\" di Ges\u00f9 inizia quando, dopo il suo Battesimo, ritorna in quella regione dal deserto in Giudea. In questo primo periodo, egli predica in giro per la Galilea e recluta i primi discepoli, che iniziano a viaggiare con lui e vengono poi a costituire il nucleo della prima Chiesa poich\u00e9 si reputa che gli apostoli partirono da Gerusalemme per fondare le Sedi apostoliche. Il \"Principale ministero in Galilea\" che comincia da Matteo , include la vocazione dei dodici apostoli e si sviluppa lungo quasi tutto il corso del ministero di Ges\u00f9 in Galilea. Il \"Ministero finale di Ges\u00f9 in Galilea\" inizia dopo la morte di Giovanni Battista, mentre Ges\u00f9 si prepara ad andare a Gerusalemme.\nNel \"Successivo ministero in Giudea\" Ges\u00f9 inizia il suo ultimo viaggio a Gerusalemme attraversando la Giudea. Mentre Ges\u00f9 si dirige verso Gerusalemme, nel \"Successivo ministero in Perea\", circa ad un terzo di percorso dal Mare di Galilea (in realt\u00e0 un lago di acqua dolce) lungo il fiume Giordano, egli ritorna nella zona dove fu battezzato.\nIl \"Ministero finale a Gerusalemme\", che viene a volte chiamato la \"Settimana di Passione\", inizia con l'entrata trionfale di Ges\u00f9 a Gerusalemme. I Vangeli forniscono pi\u00f9 particolari circa il ministero finale che non degli altri periodi, dedicando approssimativamente un terzo dei loro testi all'ultima settimana della vita di Ges\u00f9 a Gerusalemme.\nSintesi.\nLa narrazione dei Vangeli situa l'inizio del ministero di Ges\u00f9 nella campagna della Giudea romana, vicino al fiume Giordano.\nI Vangeli presentano il ministero di Giovanni Battista quale precursore di quello di Ges\u00f9, e il Battesimo di Ges\u00f9 quale segno dell'inizio del suo proprio ministero, dopodich\u00e9 Ges\u00f9 viaggia, predica e fa miracoli.\nIl Battesimo di Ges\u00f9 viene generalmente considerato l'inizio del suo ministero e l'Ultima Cena coi suoi discepoli, la fine. Alcuni autori per\u00f2 ritengono anche il periodo tra la Risurrezione e l'Ascensione come parte del ministero di Ges\u00f9.\n narra che Ges\u00f9 avesse \"circa 30 anni\" di et\u00e0 all'inizio del suo ministero. Ci sono state svariate tesi sulla stima delle date per l'inizio di tale ministero. Un'opinione, basata sulla combinazione di informazioni tra il Vangelo secondo Luca e dati storici sull'Imperatore Tiberio, indica una data intorno al 28-29 d.C., mentre un'altra opinione indipendente basata su asserzioni del Vangelo secondo Giovanni unite a informazioni storiche prese da Flavio Giuseppe sul Tempio di Gerusalemme porta ad una data verso il 27-29 d.C.\nNel Nuovo Testamento, la data dell'Ultima Cena \u00e8 molto vicina a quella della Crocifissione di Ges\u00f9 (da cui il nome). Stime accademiche della data di crocifissione usualmente vengono date nell'arco degli anni 30-36 d.C..\nI tre Vangeli Sinottici fanno riferimento a soltanto una Pesach durante il suo ministero, mentre il Vangelo secondo Giovanni cita tre Pesach, suggerendo quindi un periodo di circa tre anni. Comunque i Vangeli Sinottici non presentano esplicitamente un ministero che sia durato solo un anno, e gli studiosi neotestamentari come Andreas J. K\u00f6stenberger affermano che il Vangelo di Giovanni fornisca solo un resoconto pi\u00f9 particolareggiato.\nDurante il ministero di Ges\u00f9, il tetrarca che governava Galilea e Perea in questo periodo era Erode Antipa, che aveva ottenuto tale posizione quando i territori erano stati suddivisi dopo la morte di Erode il Grande, nel 4 a.C.\nBattesimo e primo ministero.\nI Vangeli presentano il ministero di Giovanni Battista come precursore di quello di Ges\u00f9, e il Battesimo di Ges\u00f9 quale indicazione dell'inizio del suo ministero.\nNel suo sermone in , tenuto nella casa di Cornelio il centurione, l'Apostolo Pietro fornisce una sintesi del ministero di Cristo, e fa riferimento a ci\u00f2 che era accaduto \"in tutta la Giudea, incominciando dalla Galilea, dopo il battesimo predicato da Giovanni\", e \"come Dio consacr\u00f2 in Spirito Santo e potenza Ges\u00f9 di Nazaret, il quale pass\u00f2 beneficando e risanando\".\n specifica il luogo dove Giovanni battezzava come \"Bet\u00e0nia, al di l\u00e0 del Giordano\". Questo luogo non \u00e8 il villaggio di Betania appena ad est di Gerusalemme, ma la citt\u00e0 di Betania, chiamata anche \"Bethabara\" nella Perea. Perea \u00e8 una provincia ad est del Giordano, oltre la parte meridionale della Samaria, e sebbene il Nuovo Testamento non citi la Perea per nome, implicitamente ci si riferisce di nuovo quando afferma che Giovanni stava battezzando ad \"Enn\u00f2n, vicino a Sal\u00ecm, perch\u00e9 c'era l\u00e0 molta acqua\". Anche lo storico del I secolo Flavio Giuseppe scrisse su \"Antichit\u00e0 giudaiche\" (18.5.2) che Giovanni il Battista fu incarcerato e poi ucciso a Macheronte, sul confine con la Perea.\n e indicano possibili attivit\u00e0 di Ges\u00f9 vicino al fiume Giordano verso il periodo del suo battesimo, indicazione fornita anche dal primo incontro coi discepoli di Giovanni Battista, in dove \"due discepoli, sentendolo parlare cos\u00ec, seguirono Ges\u00f9\". Presupponendo che ci siano stati due incidenti della Purificazione del Tempio, che naturalmente si colloca a Gerusalemme, un possibile riferimento ad un primo ministero in Giudea potrebbe essere .\nMinistero in Galilea.\nPrimo ministero in Galilea.\nIl \"Primo ministero in Galilea\" inizia quando Ges\u00f9 ritorna in Galilea dal deserto giudeo, dopo aver ricusato le tentazioni di Satana. In questo primo periodo Ges\u00f9 predica in giro per la Galilea e in incontra i primi discepoli, che iniziano a viaggiare con lui e infine costituiscono il nucleo della prima Chiesa.\nIl Vangelo secondo Giovanni include le Nozze di Cana quale primo miracolo di Ges\u00f9, che accade durante tale primo periodo del suo ministero, col ritorno in Galilea. Vengono suggeriti diversi villaggi in Galilea (per es. Kafr Kanna, nel Distretto Settentrionale di Israele) come il luogo di Cana.\nIl ritorno di Ges\u00f9 in Galilea segue all'arresto di Giovanni Battista. I primi insegnamenti di Ges\u00f9 producono il suo allontanamento dalla citt\u00e0 natale (che Luca precisa essere Nazaret), quando in Ges\u00f9 nella sinagoga dice: \"Nessun profeta \u00e8 bene accetto in patria\" e la gente lo caccia cercando anche di gettarlo gi\u00f9 da un precipizio.\nIn questo primo periodo, la reputazione di Ges\u00f9 inizia a spargersi per tutta la Galilea. In e Ges\u00f9 va a Cafarnao dove la gente rimane colpita \"dal suo insegnamento, perch\u00e9 parlava con autorit\u00e0\", nell'episodio dell'Esorcismo nella sinagoga di Cafarnao, che viene seguito dalla Guarigione della suocera di Pietro.\n include l'episodio della prima Pesca miracolosa dove Ges\u00f9 dice a Pietro \"d'ora in poi sarai pescatore di uomini\": Pietro lascia la sua rete e da allora in poi \u2013 insieme a Giacomo e Giovanni, figli di Zebedeo \u2013 segue Ges\u00f9 come discepolo.\nQuesto periodo comprende il Discorso della Montagna, uno dei discorsi maggiori di Ges\u00f9 nel Vangelo secondo Matteo, e il Discorso della Pianura nel Vangelo secondo Luca. Il \"Discorso della Montagna\", che include i capitoli , e del Vangelo secondo Matteo, \u00e8 il primo dei \"cinque discorsi di Matteo\" ed \u00e8 il pi\u00f9 lungo brano di insegnamento di Ges\u00f9 riportato nel Nuovo Testamento. Racchiude molti degli insegnamenti morali di Ges\u00f9 e comprende le Beatitudini, insieme al Padre nostro ora largamente diffuso.\nLe \"Beatitudini\" sono espresse come otto benedizioni nel \"Discorso della Montagna\" in Matteo e quattro benedizioni simili appaiono nel \"Discorso della Pianura\" in Luca, dove vengono poi seguiti da quattro maledizioni che rispecchiano le benedizioni. Le Beatitudini presentano gli ideali pi\u00f9 alti tra gli insegnamenti di Ges\u00f9, sulla misericordia, la spiritualit\u00e0 e la compassione.\nPrincipale ministero in Galilea.\nIl \"Principale ministero in Galilea\", chiamato anche il \"grande ministero di Galilea\", inizia con , dopo il Discorso della Montagna, e si riferisce alle attivit\u00e0 fino alla morte di Giovanni Battista.\nGli inizi di questo periodo includono la Guarigione del servo del centurione () e la Tempesta sedata (), entrambi sul tema della fede e della paura. Quando il centurione dimostra di aver fede in Ges\u00f9, richiedendogli una \"guarigione a distanza\", Ges\u00f9 lo loda per la sua fede eccezionale. Invece, quando i suoi stessi discepoli provano paura della tempesta sul Mare di Galilea, Ges\u00f9 li esorta ad avere pi\u00f9 fede, dopodich\u00e9 ordina alla tempesta di quietarsi.\nDurante questo tempo, Ges\u00f9 sta ancora raccogliendo i dodici apostoli e la chiamata di Matteo avviene in . I conflitti e le critiche tra Ges\u00f9 e i farisei continuano, per esempio rimproverano Ges\u00f9 perch\u00e9 si associa a \"pubblicani e peccatori\", al che Ges\u00f9 risponde: \"Non sono i sani che hanno bisogno del medico, ma i malati ... Non sono venuto a chiamare i giusti, ma i peccatori\" ().\nLa \"Vocazione dei Dodici Apostoli\" si riferisce alla selezione iniziale dei dodici tra i discepoli di Ges\u00f9. Ges\u00f9 va a pregare su un versante di montagna e, dopo aver passato la notte a pregare Dio, in mattinata chiama i suoi discepoli e ne sceglie dodici.\nNel \"Discorso della Missione\", Ges\u00f9 istruisce i dodici apostoli \u2013 che vengono nominati in \u2013 e li invia tra gli israeliti in missione, avvisandoli di non portarsi appresso effetti personali superflui mentre si recano a predicare \"alle pecore perdute della casa d'Israele\". Separatamente, narra dei Settanta discepoli, dove Ges\u00f9 nomina un maggior numero di discepoli e li invia a due a due con il \"mandato missionario\" di andare nei villaggi prima del suo arrivo.\nIn due messaggeri di Giovanni Battista vanno da Ges\u00f9 e gli chiedono se fosse lui quello che doveva venire \"o se si dovesse aspettare che venisse un altro Messia ancora\". Ges\u00f9 risponde:\nQuesta replica \u00e8 rilevante poich\u00e9 si basa, tramite esplicite citazioni, sui criteri di discernimento messianico indicati agli ebrei da Isaia (si vedano i versetti ). Dopodich\u00e9, Ges\u00f9 parla del Battista alle folle.\nQuesto periodo \u00e8 ricco di parabole e insegnamenti, ed include il \"discorso parabolico\" che fornisce molte delle parabole riguardanti il Regno dei Cieli e che inizia in Vi si comprendono la Parabola del seminatore, la Parabola della zizzania, la Parabola del granello di senape e quella del Lievito indirizzate al grande pubblico; inoltre quella del Tesoro nascosto, della Perla e della Rete.\nMinistero finale in Galilea.\nIl \"Ministero finale in Galilea\" inizia dopo la morte di Giovanni Battista e include gli episodi della Moltiplicazione dei pani e dei pesci e della Camminata sull'acqua, entrambi in . Dopo aver saputo della morte del Battista, Ges\u00f9 si ritira privatamente in un posto solitario vicino Betsaida, andandoci in barca, da dove poi parla alla folla che l'aveva seguito a piedi dalle altre citt\u00e0, e li sfama tutti con \"cinque pani e due pesci\" dati da un bambino.\nSuccessivamente, i Vangeli presentano l'episodio della \"Camminata sull'acqua\" in , e , quale passo importante nello sviluppo della relazione tra Ges\u00f9 ed i suoi discepoli, in questa fase del suo ministero. L'episodio enfatizza l'importanza della fede, affermando che quando Pietro tent\u00f2 di camminare sull'acqua, inizi\u00f2 ad affondare quando perse fede ed ebbe paura; alla fine dell'episodio, i discepoli aumentano la loro fede in Ges\u00f9 ed esclamano: \"Tu sei veramente il Figlio di Dio!\" ().\nGli insegnamenti principali di questo periodo includono il \"Discorso sulla contaminazione\" in e dove, in risposta ad una rimostranza dei farisei, Ges\u00f9 afferma: \"Non quello che entra nella bocca rende impuro l'uomo, ma quello che esce dalla bocca rende impuro l'uomo!\".\nDopo questo fatto, Ges\u00f9 si ritira \"verso le parti di Tiro e Sidone\" sul Mar Mediterraneo dove avviene l'episodio della \"figlia della donna Cananea\" in e . Questa narrazione \u00e8 un ulteriore esempio di come Ges\u00f9 dia grande rilievo al valore della fede, dicendo alla donna: \"Donna, davvero grande \u00e8 la tua fede! Ti sia fatto come desideri\". L'importanza della fede viene sottolineata anche nell'episodio della Guarigione dei dieci lebbrosi in .\nNel Vangelo secondo Marco, dopo esser passato per Sidone, Ges\u00f9 entra nella regione della Decapoli, gruppo di dieci citt\u00e0 a sud-est della Galilea, dove il miracolo della Guarigione del sordomuto viene narrato in e in seguito alla guarigione, i discepoli dichiarano: \"Ha fatto bene ogni cosa; fa udire i sordi e fa parlare i muti!\" L'avvenimento \u00e8 ultimo nella serie di miracoli che si completa con la domanda di Ges\u00f9 ai suoi: \"E voi chi dite che io sia?\" e la proclamazione di Pietro: \"Tu sei il Cristo\". .\nDa Giudea e Perea a Gerusalemme.\nSuccessivo ministero in Giudea.\nIn questo tempo, Ges\u00f9 intraprende il suo ultimo viaggio a Gerusalemme passando per la Samaria, attraverso la Perea e la Giudea fino a Gerusalemme. All'inizio di questo periodo, Ges\u00f9 predice la sua morte per la prima volta, e tale predizione si aggiunge ad altre due occasioni, l'ultima predizione data appena prima del suo ingresso finale a Gerusalemme, la settimana della sua crocifissione. In e , Ges\u00f9 avverte i discepoli che \"il Figlio dell'uomo doveva molto soffrire, ed essere riprovato dagli anziani, dai sommi sacerdoti e dagli scribi, poi venire ucciso e, dopo tre giorni, risuscitare.\"\nSuccessivamente, circa nel mezzo di ciascuno dei tre Vangeli Sinottici, due episodi collegati segnano un punto decisivo nel ministero di Ges\u00f9: la \"Confessio Petri\" (Confessione di fede di Pietro) e la Trasfigurazione di Ges\u00f9. Questi avvenimenti hanno luogo a Cesarea di Filippo, a nord del Mare di Galilea, all'inizio dell'ultimo viaggio a Gerusalemme, che termina con la Passione, crocifissione e Risurrezione di Ges\u00f9. Tali episodi segnano l'inizio della divulgazione graduale ai suoi discepoli della identit\u00e0 di Ges\u00f9 come il Messia, nonch\u00e9 la sua predizione di sofferenza e morte.\nLa Confessione di fede di Pietro comincia come dialogo tra Ges\u00f9 e i discepoli in , e . Ges\u00f9 chiede ai suoi discepoli: \"E voi chi dite che io sia?\" Simon Pietro gli risponde: \"Tu sei il Cristo, il Figlio del Dio vivente\". In Ges\u00f9 benedice Pietro per questa risposta e afferma: \"Beato te, Simone figlio di Giona, perch\u00e9 n\u00e9 la carne n\u00e9 il sangue te l'hanno rivelato, ma il Padre mio che sta nei cieli.\" Nel benedirlo, Ges\u00f9 non solo accetta i titoli di \"Cristo\" e \"Figlio di Dio\" che Pietro gli attribuisce, ma dichiara la proclamazione della rivelazione divina asserendo che suo Padre che sta nei cieli lo ha rivelato a Pietro. Con questa affermazione, approvando entrambi i titoli come rivelazione divina, Ges\u00f9 dichiara in modo inequivocabile di essere sia il Cristo che il Figlio di Dio.\nNel Vangelo secondo Matteo, dopo questo episodio Ges\u00f9 sceglie Pietro quale capo degli Apostoli e dichiara che \"su questa pietra edificher\u00f2 la mia chiesa\" (). La parola \"chiesa\" (\"ekklesia\" in greco) qui usata, appare nei Vangeli un'altra volta, in e si riferisce alla comunit\u00e0 di credenti dell'epoca.\nSuccessivo ministero in Perea.\nDopo la Confessione di Pietro, la narrazione della Trasfigurazione di Ges\u00f9 \u00e8 il successivo evento di maggior importanza e appare in , , . Ges\u00f9 prende Pietro e altri due apostoli con s\u00e9 e sale una montagna, non meglio specificata. Una volta arrivato, racconta che Ges\u00f9 \"fu trasfigurato davanti a loro; il suo volto brill\u00f2 come il sole e le sue vesti divennero candide come la luce\". A quel punto i profeti Elia e Mos\u00e8 appaiono e Ges\u00f9 inizia a parlare con loro. Luca \u00e8 preciso nel descrivere Ges\u00f9 in uno stato di gloria, con che afferma \"videro la sua gloria \". Una nuovola luminosa li ammanta e una voce da essa proveniente dichiara: \"Questi \u00e8 il Figlio mio prediletto, nel quale mi sono compiaciuto. Ascoltatelo\".\nLa Trasfigurazione non solo attesta l'identit\u00e0 di Ges\u00f9 come Figlio di Dio (come anche succede durante il suo Battesimo), ma la dichiarazione \"Ascoltatelo\" lo identifica quale messaggero e portavoce di Dio. Il significato viene sottolineato dalla presenza di Elia e di Mos\u00e8, poich\u00e9 indica agli apostoli che Ges\u00f9 \u00e8 la voce di Dio, e deve essere ascoltato invece di Elia e Mos\u00e8, in virt\u00f9 del suo rapporto filiale con Dio. , riecheggia lo stesso messaggio: durante la Trasfigurazione Dio assegna a Ges\u00f9 un \"onore e gloria\" speciali ed \u00e8 il punto di svolta in cui Dio esalta Ges\u00f9 al sopra di tutte le altre potenze della creazione.\nMolti degli episodi del \"Successivo ministero di Giudea\" appartengono al Vangelo secondo Luca, ma in generale questa sequenza di eventi in Luca non fornisce sufficienti informazioni geografiche per collocare la Perea: gli studiosi neotestamentari per\u00f2 presumono che il percorso che Ges\u00f9 segu\u00ec dalla Galilea a Gerusalemme, passasse per la Perea. Tuttavia, il Vangelo secondo Giovanni asserisce che egli torn\u00f2 nella zona dove fu battezzato, e dice che \"in quel luogo molti credettero in lui\", dopo aver affermato \"ritorn\u00f2 quindi al di l\u00e0 del Giordano\" e aggiungendo \"tutto quello che Giovanni ha detto di costui era vero\". L'area dove Ges\u00f9 fu battezzato viene dedotta come vicino alla zona di Perea, date le attivit\u00e0 del Battista a Bethabara ed Enn\u00f2n in e .\nQuesta parte di ministero comprende il Discorso sulla Chiesa, nel quale Ges\u00f9 anticipa una futura comunit\u00e0 di seguaci e spiega il ruolo degli apostoli che la guideranno. Include le parabole della Pecora smarrita e del Servo senza piet\u00e0 in , che fa riferimento anche al Regno dei Cieli. Il tema generale del discorso \u00e8 l'anticipazione di una comunit\u00e0 futura di seguaci, e il ruolo degli apostoli a dirigerla. Rivolgendosi agli apostoli in , Ges\u00f9 dichiara: \"tutto quello che legherete sopra la terra sar\u00e0 legato anche in cielo e tutto quello che scioglierete sopra la terra sar\u00e0 sciolto anche in cielo\". Il discorso mette in rilievo l'importanza dell'umilt\u00e0 e dell'abnegazione quali principali virt\u00f9 della comunit\u00e0 futura. Insegna che nel Regno di Dio, \u00e8 l'umilt\u00e0 semplice (come quella dei bambini) che conta, e non il rilievo sociale e l'influenza.\nAlla fine di tale periodo, il Vangelo di Giovanni include la Resurrezione di Lazzaro in , dove Ges\u00f9 riporta in vita Lazzaro di Betania quattro giorni dopo la sua sepoltura. In questo vangelo, la resurrezione di Lazzaro rappresenta l'apice dei \"sette segni\" che gradualmente confermano l'identit\u00e0 di Ges\u00f9 quale Figlio di Dio e atteso Messia. \u00c8 inoltre l'episodio \"cruciale\" che d\u00e0 inizio a quella catena di eventi che porter\u00e0 all\"'Entrata trionfale a Gerusalemme\" con la folla acclamante, alla decisione di Caifa e del Sinedrio di uccidere Ges\u00f9, all'arresto e alla Crocifissione di Ges\u00f9.\nMinistero finale a Gerusalemme.\nIl \"Ministero finale a Gerusalemme\" \u00e8 a volte chiamato la \"Settimana di Passione\" e inizia con l'entrata trionfale di Ges\u00f9 a Gerusalemme, nei primi giorni della settimana che include l'Ultima Cena, e segna il principio della sua Passione. I vangeli prestano particolare attenzione al resoconto dell'ultima settimana della vita di Ges\u00f9 a Gerusalemme, e la narrativa prende circa un terzo del testo dei quattro vangeli, dimostrando il suo fondamentale significato teologico nel pensiero cristiano della Prima Chiesa.\nPrima di arrivare a Gerusalemme, in , dopo la Resurrezione di Lazzaro, la gente si raccoglie intorno a Ges\u00f9 e crede in lui, e il giorno dopo le moltitudini che si erano radunate a Gerusalemme per la festa, accolgono Ges\u00f9 giubilanti, mentre egli scende dal Monte degli Ulivi verso la citt\u00e0 in , , e . In , mentre si avvicina a Gerusalemme, Ges\u00f9 guarda la citt\u00e0 e piange su di essa, preannunciando la sofferenza che l'attende:\nNei tre Vangeli Sinottici, l'ingresso a Gerusalemme viene seguito dal gesto simbolico della maledizione del fico e dalla Purificazione del Tempio, dove Ges\u00f9 caccia i mercanti dal Tempio, accusandoli di aver trasformato il Tempio in un covo di ladri a causa delle loro attivit\u00e0 commerciali. Questo \u00e8 il solo episodio dei vangeli in cui Ges\u00f9 usa forza fisica. I Sinottici comprendono un numero ben noto di parabole e sermoni, come quelle dei \"Due spiccioli della vedova povera\" (, ) e della \"Profezia della Seconda Venuta\" (, e ), durante la settimana successiva.\nIn quella settimana, i Sinottici narrano anche dei conflitti tra Ges\u00f9 e i sacerdoti del Tempio e gli anziani degli ebrei, in episodi come quello dove gli si chiede l'origine della sua Autorit\u00e0 e quello contro i Farisei, dove Ges\u00f9 critica la loro ipocrisia. I sacerdoti, gli scribi e gli anziani del popolo cospirano contro Ges\u00f9 per cercare il modo di arrestarlo. Giuda Iscariota, uno dei Dodici Apostoli, incontra gli anziani ebrei e fa un \"patto\" con loro, dove accetta di tradire Ges\u00f9 e consegnarglielo. Matteo specifica il prezzo di tale tradimento in \"trenta monete d'argento\".\nIn Matteo 24, e , Ges\u00f9 enuncia un \"Discorso escatologico\" che viene chiamato anche \"Discorso olivetano\" perch\u00e9 fu pronunciato sul Monte degli Olivi. Il discorso si centra principalmente sul giudizio e sul comportamento atteso dai seguaci di Ges\u00f9, e la necessit\u00e0 di vigilanza da parte dei seguaci in vista del Giudizio finale. Il discorso viene generalmente considerato come riferentesi sia alla prossima distruzione del Tempio di Gerusalemme, sia alla Fine dei tempi e alla Seconda Venuta di Cristo, ma le molte opinioni accademiche su quali versi si riferiscono a quale evento restano in disaccordo.\nUn episodio fondamentale della parte finale del ministero di Ges\u00f9 \u00e8 rappresentato dall'Ultima Cena, che include l\"'Istituzione dell'Eucaristia\". In , , durante l'ultima cena, Ges\u00f9 prende il pane, lo spezza e lo d\u00e0 ai discepoli, dicendo: \"Questo \u00e8 il mio corpo che \u00e8 dato per voi\". In (che pare sia stato scritto prima dei Vangeli), l'Apostolo Paolo vi fa riferimento. conclude l'Ultima Cena con un sermone lungo tre capitoli, noto come il \"Discorso di commiato\" che prepara i discepoli all'Ascensione di Ges\u00f9 e alla Pentecoste, con la promessa dell'invio del Paraclito.\nSinossi degli eventi del ministero di Ges\u00f9.\nPer le parabole e i miracoli si rimanda alle rispettive voci."}
{"id": "4320870", "revid": "344693", "url": "https://it.wikipedia.org/wiki?curid=4320870", "title": "Ascesso alveolare acuto", "text": ""}
{"id": "4320871", "revid": "15756", "url": "https://it.wikipedia.org/wiki?curid=4320871", "title": "Armata d'Italia", "text": "Armata d'Italia (\"Arm\u00e9e d'Italie\") era inizialmente la denominazione dell'esercito francese assegnato al teatro bellico italiano durante le guerre rivoluzionarie a partire dal 1792. Queste truppe combatterono fino al 1795 una dura guerra di montagna sulle Alpi e l'Appennino ligure contro le potenze monarchiche dell'\"Ancien R\u00e9gime\"; quindi dal 1796 l'armata divenne famosa per la lunga serie di vittorie ottenute sotto il comando del giovane generale Napoleone Bonaparte, che per la prima volta mise in evidenza le sue superiori qualit\u00e0 di stratega e di condottiero. L'Armata d'Italia conquist\u00f2 gran parte dell'Italia settentrionale e centrale.\nDopo le sconfitte subite nel 1799 contro gli eserciti austro-russi, l'Armata d'Italia, al cui comando si succedettero numerosi generali dopo la partenza di Bonaparte per l'Egitto, venne assediata a Genova e quindi, dopo la battaglia di Marengo, venne ricostituita e partecip\u00f2 alle guerre napoleoniche, conducendo con successo operazioni secondarie in Italia nel 1805 e 1806. Nel 1809 le truppe dell'Armata d'Italia, nei cui ranghi erano stati inseriti numerosi reparti reclutati nel Regno d'Italia, vennero trasferite in Austria e parteciparono, sotto la guida di Eugenio di Beauharnais, alla battaglia di Wagram, mentre nel 1812, l'armata prese parte, sempre al comando del principe Eugenio, alla campagna di Russia. L'Armata d'Italia, denominata in questa occasione IV corpo della Grande Armata, si distinse in numerose battaglie ma venne infine totalmente distrutta nel corso della catastrofica ritirata.\nLa fama dell'Armata d'Italia resta legata soprattutto alle vittorie conseguite durante la prima campagna d'Italia che ebbero un eccezionale rilievo militare e politico, dimostrarono la combattivit\u00e0 dei soldati francesi e resero famoso e potente il generale Bonaparte, esercitando un'influenza decisiva sulla sua carriera e sulla storia della Francia rivoluzionaria.\nStoria.\nCostituzione e prime operazioni dell'Armata d'Italia.\nNel quadro del piano di potenziamento dell'esercito francese rivoluzionario dopo l'inizio della guerra contro le potenze monarchiche dell'\"Ancien R\u00e9gime\", il 1\u00ba novembre 1792 il Consiglio esecutivo della Repubblica decise di costituire l'Armata d'Italia con le forze appartenenti in precedenza all'ala destra della Armata delle Alpi; il generale Jacques Bernard d'Anselme, gi\u00e0 comandante dell'Armata del Varo e conquistatore di Nizza, prese il comando di queste truppe. La situazione dell'armata divenne presto difficile; sorsero contrasti tra il generale Anselme e i politici rivoluzionari e il comandante venne destituito. Ridotta alla difensiva, l'Armata d'Italia dovette cedere per gran parte del 1793 molti reparti all'esercito francese impegnato a riconquistare Tolone.\nLe operazioni dell'Armata d'Italia divennero pi\u00f9 attive dopo l'arrivo, con l'incarico di comandante dell'artiglieria, del generale Napoleone Bonaparte nel marzo 1794; il giovane ufficiale present\u00f2 subito una serie di memorie operative in cui delineava un audace piano di operazioni per attaccare il Piemonte. Il generale Pierre Dumerbion, nuovo comandante dell'armata, accolse in parte i piani di Bonaparte e i francesi ottennero alcuni successi a Saorgio e sulla Roia. Il generale Bonaparte era strettamente legato alla fazione giacobina ed era amico di Augustin de Robespierre, che sostenne con il Comitato di salute pubblica il piano di operazioni proposto dal giovane generale. Dopo il 9 Termidoro anno II e la caduta dei giacobini, il generale Bonaparte pot\u00e9 ancora influenzare inizialmente le operazioni dell'Armata d'Italia, che vinse il 21 settembre 1794 la battaglia di Dego, ma ormai il nuovo regime termidoriano era intenzionato a rinunciare alla guerra offensiva, il generale Bonaparte perse il suo incarico e l'armata pass\u00f2 sulla difensiva.\nDopo la decisione politica dell'autunno 1794 di sospendere le operazioni offensive sul fronte delle Alpi, l'Armata d'Italia perse una parte delle posizioni conquistate e continu\u00f2 una sterile guerra di posizione contro gli eserciti austro-piemontesi. Solo nel settembre 1795 l'armata riprese operazioni pi\u00f9 aggressive e, sotto la guida del nuovo comandante, generale Barth\u00e9lemy Sch\u00e9rer, ottenne una brillante vittoria nella battaglia di Loano il 24 novembre 1795 che permise di raggiungere importanti posizioni tattiche allo sbocco della valle del Tanaro e lungo la costa ligure che fu occupato da Imperia a Savona. Dopo questo successo tuttavia il generale Sch\u00e9rer sospese nuovamente le operazioni a causa soprattutto della debolezza e disorganizzazione delle sue forze.\nFinalmente nell'inverno 1795-1796 Lazare Carnot, principale responsabile del Direttorio per gli affari militari e la condotta della guerra, pianific\u00f2 un nuovo ciclo di operazioni offensive in Germania e Italia per raggiungere successi decisivi. La missione principale sarebbe stata assegnata alle due armate schierate sul fronte tedesco, mentre l'Armata d'Italia avrebbe dovuto sferrare un attacco secondario a partire dalle favorevoli posizioni raggiunte dopo il successo di Loano.\nIl generale Sch\u00e9rer appariva pessimista e lamentava le gravi carenze organizzative e materiali della sua armata e le misere condizioni dei soldati; in febbraio 1796 egli si dimise per protesta. Carnot era consapevole delle difficolt\u00e0 dell'Armata d'Italia; egli era in continuo contatto con il generale Napoleone Bonaparte, ritornato in auge e divenuto comandante dell'Armata dell'interno; il generale manifest\u00f2 fiducia e sicurezza, rassicur\u00f2 Carnot e promise il successo. Paul Barras, sollecitato da Giuseppina di Beauharnais sua ex-amante e ora fidanzata di Bonaparte, faceva pressioni per affidare il comando al giovane generale; Carnot temeva le ambizioni del generale Bonaparte ma fin\u00ec per approvare i suoi piani e per nominarlo il 2 marzo 1796 comandante in capo dell'Armata d'Italia.\nPrima campagna d'Italia.\nL'assunzione del comando dell'armata da parte del giovane generale Napoleone Bonaparte e il suo arrivo al quartier generale di Nizza il 27 marzo 1796 segnarono un momento decisivo della storia dell'Armata d'Italia. Nonostante l'iniziale scetticismo dei soldati e dei generali superiori e la loro mediocre considerazione per il nuovo comandante, ritenuto inesperto e politicamente compromesso con le torbide vicende della Repubblica, il generale Bonaparte impression\u00f2 subito i suoi subordinati con la sua autorevolezza e la sua energia. Piccolo di statura, molto magro, con i capelli lunghi e il volto \"sulfureo\", il generale, \"un matematico o un visionario\", impose la sua autorit\u00e0, dimostr\u00f2 la sua risolutezza, sollev\u00f2 il morale delle truppe con promesse di \"gloria e bottino\" e predispose la rapida attuazione dei suoi ambiziosi piani di guerra.\nL'Armata d'Italia si trovava, al momento dell'assunzione del comando da parte del generale Bonaparte, in condizioni materiali e morali deplorevoli; soprannominata spregiativamente \"l'armata dei cenciosi\", era costituita ufficialmente da 63.000 soldati, ma la forza effettivamente disponibile per impieghi operativi ammontava a soli 37.600 uomini. Il morale dei soldati non erano alto, erano presenti fenomeni di insubordinazione; i soldati, mal nutriti, poco equipaggiati, con armi insufficienti, senza paghe, impegnati da oltre due anni in una aspra guerra di montagna, erano esasperati. Il generale Bonaparte era pienamente consapevole delle difficolt\u00e0 e delle deplorevoli condizioni materiali dei suoi uomini ma aveva fiducia nelle loro qualit\u00e0 positive; provenienti in gran parte dalle regioni della Francia meridionale, erano soldati dalla forte motivazione rivoluzionaria, coraggiosi, impetuosi, passionali, agguerriti nonostante la scarsa disciplina.\nA partire dal 10 aprile 1796 l'Armata d'Italia diede inizio alla prima campagna d'Italia: cominci\u00f2 la lunga serie delle vittorie; il generale Bonaparte mise in atto le sue strategia e le sue tattiche, sbalord\u00ec il nemico con la risolutezza delle sue azioni e con la violenza degli attacchi e, coadiuvato dai suoi luogotenenti, soprattutto i generale Andrea Massena, Pierre Augereau e Jean Mathieu S\u00e9rurier, costrinse entro dieci giorni il Regno di Sardegna a cedere le armi e concludere l'armistizio di Cherasco, mentre l'esercito austriaco, ripetutamente battuto, ripieg\u00f2 in Lombardia e poi in Trentino. I soldati dell'Armata d'Italia, entusiasti delle vittorie e dell'esaudirsi delle promesse del generale, poterono finalmente approvvigionarsi depredando il ricco territorio. Esaltati dai proclami trionfalistici del comandante dell'armata, iniziarono a stabilire un legame diretto con il generale Bonaparte, il \"piccolo caporale\" della battaglia di Lodi, ormai ritenuto personalit\u00e0 di rilievo storico.\nL'Armata d'Italia, dopo essere entrata a Milano il 16 maggio 1796, riprese l'avanzata nella Pianura padana; dopo il passaggio del Mincio a Borghetto, le truppe francesi assediarono la fortezza di Mantova. Il generale Bonaparte assunse un ruolo dominante in Italia; egli condusse una politica personale in autonomia dalle direttive del Direttorio ed estese l'influenza francese occupando Verona, Bologna, Ferrara e Livorno. Le truppe francesi si rifornivano sul posto suscitando il malcontento della popolazione, beni artistici venivano requisiti e inviati in Francia, mentre i rappresentanti giacobini filofrancesi locali collaboravano con l'occupante. Sfruttando la collaborazione locale, il generale Bonaparte svilupp\u00f2 anche una politica favorevole all'indipendenza ed alla unificazione italiana; il 15 ottobre 1796 promosse la costituzione della Repubblica Cispadana.\nNella seconda met\u00e0 del 1796 l'Armata d'Italia, oltre ad estendere il predominio francese nella penisola, fu soprattutto impegnata a respingere le ripetute controffensive austriache organizzate per sbloccare la fortezza di Mantova; il generale Bonaparte si trov\u00f2 spesso in difficolt\u00e0 e le truppe francesi dovettero impegnarsi in continue marce forzate ed in strenui combattimenti, ma nella battaglia di Castiglione a luglio, nella battaglia del Ponte di Arcole a novembre e nella battaglia di Rivoli a gennaio 1797 il comandante in capo dell'armata conferm\u00f2 la sua grande abilit\u00e0 strategica e ottenne le vittorie decisive che frustrarono i tentativi austriaci. Le truppe francesi dell'armata si batterono con grande valore, la fortezza di Mantova infine si arrese, e, dopo una nuova avanzata a sorpresa verso Tarvisio e il Semmering, il 7 aprile 1797 venne concluso a Leoben l'armistizio con gli austriaci. Il 17 ottobre 1797 il generale Bonaparte concluse la pace di Campoformio coronando il suo successo personale e la vittoria dell'Armata d'Italia che nell'ultima parte della campagna era stata rinforzata da alcuni reparti provenienti dall'Armata di Sambre e Mosa al comando del generale Jean-Baptiste Jules Bernadotte.\nIl generale Bonaparte lasci\u00f2 l'Armata d'Italia dopo un ultimo trionfale proclama da Milano il 12 novembre 1797; dopo aver svolto il ruolo di plenipotenziario al congresso di Rastadt, il generale raggiunse Parigi il 5 dicembre 1797, mentre il comando dell'armata fu assunto dal suo capo di stato maggiore, generale Louis Alexandre Berthier.\nSeconda coalizione.\nNonostante la conclusione della pace sul continente il Direttorio intendeva mantenere il predominio francese raggiunto in Italia e quindi l'armata rimase come corpo di occupazione nella Repubblica Cisalpina, creata dal generale Bonaparte accanto alla Repubblica cispadana fin dal 9 luglio 1797. Inoltre la classe dirigente francese, mentre continuava la guerra contro la Gran Bretagna, colse pretesto dalla sommossa antifrancese scoppiata a Roma il 28 dicembre 1797 per ordinare al generale Berthier di marciare con l'armata verso la capitale dello Stato Pontificio. Il generale esegu\u00ec la sua missione senza difficolt\u00e0: l'Armata d'Italia raggiunse e occup\u00f2 Roma l'11 febbraio 1798, il papa venne deportato a Siena e venne costituita una nuova repubblica sorella, la Repubblica romana, strettamente dipendente dall'autorit\u00e0 occupante.\nIl generale Berthier, scontento del suo incarico, cedette presto il comando dell'Armata d'Italia, che pass\u00f2 al generale Guillaume Brune, mentre una parte delle truppe francesi rimasero a Roma guidate prima dal generale Massena e poi, dopo le proteste tra gli ufficiali francesi per la corruzione e la venalit\u00e0 di questo generale, dal generale Laurent Gouvion-Saint-Cyr. In questa fase si accesero anche violenti contrasti tra le truppe francesi originarie dell'Armata d'Italia e i reparti rivali provenienti dall'Armata di Reno e Mosella, recentemente aggregati alle forze francesi a Roma. Ancor prima dell'inizio della guerra della Seconda coalizione il Direttorio riprese la sua politica di espansione rivoluzionaria e di propaganda; in Italia, il generale Brune, insediato a Milano, favor\u00ec le fazioni giacobine e suscit\u00f2 disordini in Piemonte contro il re di Sardegna; quindi il generale Barth\u00e9lemy Joubert, succeduto a dicembre 1798 al generale Brune al comando dell'Armata d'Italia, occup\u00f2 senza incontrare resistenza con le sue truppe il Regno di Sardegna e il re dovette rifugiarsi a Cagliari. Inoltre il generale Jean \u00c9tienne Championnet, nuovo comandante delle truppe francesi stanziate a Roma, conosciute come \"Armata di Roma\" ma formalmente dipendenti dal comando dell'Armata d'Italia, respinse l'attacco dell'esercito del Regno di Napoli, pass\u00f2 alla controffensiva ed il 23 gennaio 1799 raggiunse Napoli dove appoggi\u00f2 i giacobini locali che avevano proclamato la Repubblica Napoletana.\nAll'inizio della nuova campagna in Italia, nonostante questa situazione apparentemente molto favorevole, l'Armata d'Italia, comandata di nuovo dal generale Barth\u00e9lemy Sch\u00e9rer dopo le dimissioni del generale Joubert per contrasti con il Direttorio, poteva schierare solo 45.000 soldati sul fronte dell'Adige di fronte alle forze austriache numericamente superiore che in breve tempo sarebbero state rinforzate dall'esercito russo del maresciallo Aleksandr Vasil'evi\u010d Suvorov. In pochi mesi l'esercito francese avrebbe subito una serie di sconfitte, mentre le Repubbliche sarebbero rapidamente crollate sotto l'urto degli eserciti coalizzati e delle sollevazioni popolari legittimiste. Sconfitto e costretto a ripiegare, il generale Sch\u00e9rer venne sostituito dal generale Jean Victor Moreau che tuttavia venne a sua volta battuto il 27 aprile 1799 a Cassano d'Adda e dovette abbandonare la Repubblica cisalpina. I resti dell'Armata d'Italia si ritirarono a Alessandria, in attesa dell'arrivo dal meridione delle truppe della cosiddetta Armata di Napoli passata al comando del generale \u00c9tienne Macdonald; il maresciallo Suvorov entr\u00f2 a Milano.\nDopo essere state a loro volta sconfitte a giugno 1799, le truppe del generale Macdonald ripiegarono in Liguria dove furono raggiunte dai resti dell'Armata d'Italia al cui comando torn\u00f2 il generale Barth\u00e9lemy Joubert con l'ordine di riorganizzare le forze e passare alla controffensiva; tutte le conquiste francesi in Italia furono perdute e i coalizzati rientrarono a Napoli, Roma e Torino ristabilendo le antiche monarchie. Il generale Joubert attacc\u00f2 l'esercito austro-russo del maresciallo Suvorov a nord di Genova il 15 agosto 1799 ma l'Armata d'Italia venne ancora battuta a Novi, lo stesso generale Joubert fu mortalmente ferito e il generale Moreau che aveva assunto il comando dovette organizzare la ritirata verso l'Appennino ligure.\nSeconda campagna d'Italia.\nL'Armata d'Italia usc\u00ec molto provata dalla serie di sconfitte e dovette limitarsi a difendere le sue ultime posizioni in Liguria. Nel frattempo, dopo la pausa invernale e la sconfitta degli austro-russi in Svizzera, il generale Bonaparte, ritornato in Francia dall'Egitto, aveva assunto il potere nella Repubblica come Primo console; egli si impegn\u00f2 energicamente per riorganizzare l'esercito francese e riprendere l'iniziativa. Bonaparte invi\u00f2 a Genova il generale Andrea Massena per prendere il comando dei resti dell'Armata d'Italia e rafforzare la difesa sugli Appennini, dando tempo al Primo console di costituire l'Armata di riserva con cui egli intendeva attraversare di sorpresa le Alpi e prendere alle spalle l'esercito austriaco.\nIl generale Massena, coadiuvato dai generali Nicolas Soult e Louis Gabriel Suchet, fece grandi sforzi per migliorare le condizioni dell'Armata d'Italia, costituita da circa 40.000 soldati, e rinforzare le sue difese, ma non fu in grado nell'aprile 1800 di respingere l'offensiva generale austriaca. Nonostante un'accanita difesa le truppe francesi vennero frantumate in due parti, il generale Suchet ripieg\u00f2 sulla linea del Varo per difendere la Provenza, mentre il generale Massena con 18.000 soldati dell'Armata d'Italia venne assediato a Genova. L'assedio di Genova si prolung\u00f2 fino al 4 giugno 1800 quando il generale Massena dovette concludere una convenzione di evacuazione; le truppe dell'Armata d'Italia che si erano battute accanitamente ma avevano molto sofferto per i rigori dell'assedio e per la mancanza di viveri e materiali, abbandonarono quindi la citt\u00e0 e furono trasportate su navi britanniche sulla costa francese dove si riunirono con le truppe del generale Suchet. Nel frattempo Bonaparte aveva potuto completare con l'Armata di riserva la marcia attraverso le Alpi e sbucare nella Pianura padana; la battaglia di Marengo del 14 giugno 1800 cambi\u00f2 completamente la situazione: gli austriaci furono sconfitti e conclusero un armistizio evacuando tutte le posizioni conquistate e ripiegando dietro il Mincio.\nLe ostilit\u00e0 tuttavia ripresero alla fine di novembre 1800 dopo il fallimento dei negoziati per concludere una pace generale; mentre il generale Moreau dirigeva le operazioni in Baviera con l'Armata del Reno, Bonaparte riorganizz\u00f2 l'Armata d'Italia costituita con le truppe superstiti dei generali Massena e Suchet e con i reparti dell'Armata di riserva vittoriosi a Marengo. Circa 57.000 soldati vennero concentrati sul Mincio al comando del generale Brune, di nuovo al comando dell'armata, mentre altri contingenti al comando del generale Gioacchino Murat e del generale Macdonald invadevano la Toscana e l'Alto Adige.\nLa campagna invernale dell'Armata d'Italia non fu priva di difficolt\u00e0; il generale Brune attravers\u00f2 il Mincio ma a causa di errori tattici il 25 dicembre 1800 alcuni reparti rischiarono di essere sconfitti nella battaglia di Pozzolo; dopo aver superato la grave crisi, i francesi ripresero l'avanzata, mentre l'esercito austriaco, malamente guidato dal generale Heinrich Johann Bellegarde, fu costretto alla ritirata. L'Armata d'Italia super\u00f2 quindi l'Adige e il Brenta; il 15 gennaio 1801 fu concluso a Tarvisio un nuovo armistizio e gli austriaci si ritirarono ancora a est del Tagliamento. L'Armata d'Italia guidata dal generale Brune aveva contribuito al successo francese ma essa era ormai impiegata in un settore secondario e la guerra fu decisa sul fronte tedesco dal generale Moreau che vinse la battaglia di Hohenlinden. Gli altri reparti francesi nella penisola, la cosiddetta Terza Armata di riserva del generale Murat, occuparono facilmente la Toscana e invasero il Regno di Napoli.\nIl 9 febbraio 1801 fu firmata la pace di Luneville a cui sarebbe seguito l'anno seguente il trattato di Amiens; dopo quasi dieci anni la guerra contro la coalizione monarchica si era finalmente conclusa con la vittoria della Repubblica e il Primo console Bonaparte ristabil\u00ec il predominio francese in Italia, ricostituendo la Repubblica cisalpina e integrando il Piemonte nel territorio francese. L'Armata d'Italia venne formalmente sciolta e trasformata il 20 giugno 1801 in \"corps de troupes fran\u00e7aises dans la Cisalpine\", quindi il 14 febbraio 1802 prese la denominazione ufficiale di \"troupes fran\u00e7aises dans la R\u00e9publique italienne\".\nGuerre napoleoniche.\nDopo la ripresa della guerra contro la Gran Bretagna nel 1803 e la costituzione della Terza coalizione nell'estate 1805, Napoleone Bonaparte, divenuto imperatore dei francesi nel 1804, organizz\u00f2 una nuova Armata d'Italia costituita con le truppe francesi assegnate al teatro dell'Italia settentrionale e dai primi reparti del nuovo esercito del Regno d'Italia. L'esperto maresciallo Massena prese di nuovo il comando dell'armata schierata in posizione lungo la linea dell'Adige; l'imperatore raccomand\u00f2 al maresciallo di rimanere inizialmente sulla difensiva e mantenere concentrate le sue truppe per compensare la superiorit\u00e0 numerica dell'esercito austriaco in Italia, costituito da oltre 80.000 soldati al comando dell'arciduca Carlo.\nL'Armata d'Italia all'inizio della campagna infatti contava sull'Adige su soli 42.000 uomini, dato che molte truppe erano state disperse sul territorio per controllare il Piemonte e l'Emilia; era atteso l'arrivo di un corpo di 20.000 soldati al comando del generale Gouvion-Saint-Cyr che aveva evacuato il Regno di Napoli su ordine dell'imperatore per rinforzare il maresciallo Massena. L'Italia era ormai nei piani dell'imperatore un fronte secondario, e la guerra fu decisa dalle schiaccianti vittorie di Napoleone con la Grande Armata sul fronte tedesco nella battaglia di Ulma e nella battaglia di Austerlitz; l'arciduca Carlo, poco risoluto e informato della disfatta in Baviera, non prese l'offensiva e fu il maresciallo Massena che attacc\u00f2 per impegnare l'avversario. Nella battaglia di Caldiero del 29 ottobre 1805 l'Armata d'Italia ebbe la meglio nonostante l'inferiorit\u00e0 numerica e gli austriaci iniziarono a ripiegare verso nord-est in direzione di Lubiana. L'arciduca Carlo si ritir\u00f2 progressivamente cedendo le linee del Brenta, del Tagliamento e dell'Isonzo, mentre il maresciallo Massena, dopo aver inviato il generale Gouvion-Saint-Cyr a bloccare la guarnigione austriaca di Venezia, lo segu\u00ec da vicino nonostante le difficili condizioni invernali.\nPrima del possibile ricongiungimento dell'arciduca Carlo, inseguito dall'Armata d'Italia del maresciallo Massena, con l'esercito principale austro-russo, la battaglia di Austerlitz il 2 dicembre 1805 segn\u00f2 la completa vittoria di Napoleone e la disgregazione della Terza coalizione. L'imperatore pot\u00e9 quindi procedere alla riorganizzazione e all'estensione del Grande Impero e dei regni direttamente legati alla Francia; il maresciallo Massena ricevette fin dal 27 dicembre 1805 il nuovo incarico di invadere con una parte dell'Armata d'Italia il Regno di Napoli per detronizzare i Borboni e costituire un nuovo regime satellite. La missione venne rapidamente portata a termine dal maresciallo e le truppe francesi dell'armata occuparono il territorio peninsulare; la famiglia reale fuggi a Palermo, il 30 marzo 1806 Giuseppe Bonaparte divenne re di Napoli e in un primo momento solo la fortezza di Gaeta prolung\u00f2 la resistenza fino al 18 giugno 1806.\nIn realt\u00e0 ben presto le truppe francesi dovettero affrontare l'insurrezione reazionaria della popolazione della Calabria e le truppe britanniche sbarcate nel Golfo di Sant'Eufemia; fino al 1808 una parte dei reparti francesi presenti in Italia dovettero essere impiegate, al comando del maresciallo Massena e del generale Jean Reynier, in una spietata repressione della sollevazione legittimista e in difficili operazioni belliche per contrastare e respingere i britannici. Durante la guerra della quarta coalizione, il maresciallo Massena fu richiamato dalla penisola e impegnato nella primavera 1807 nel comando di un corpo d'osservazione in Polonia e l'Armata d'Italia venne schierata in Italia settentrionale al comando diretto del vicer\u00e9 Eugenio di Beauharnais per controllare eventuali iniziative austriache; oltre 120.000 soldati francesi furono ammassati in Italia in questo periodo delle guerre napoleoniche.\nL'Armata d'Italia, sempre al comando del giovane ma capace vicer\u00e9 Eugenio, torn\u00f2 a svolgere un ruolo bellico di rilievo durante la guerra della quinta coalizione; nel marzo 1809, organizzata in due corpi d'armata, era costituita da nove divisioni, sei francesi e tre italiane, con oltre 70.000 soldati e 132 cannoni. Inizialmente il vicer\u00e9 Eugenio fu colto di sorpresa; le truppe dell'Armata d'Italia non erano ancora concentrate e l'esercito austriaco dell'arciduca Giovanni prese l'offensiva attraverso la conca di Caporetto e la valle del fiume Natisone. I francesi e gli italiani furono sconfitti nella battaglia di Sacile e dovettero abbandonare il Veneto e presero posizione dietro il Mincio, ma la situazione prest\u00f2 cambi\u00f2 grazie alle vittorie di Napoleone in Baviera; l'esercito austriaco ricevette ordine di ripiegare e, diviso in due masse, si ritir\u00f2 attraverso il Semmering e su Marburgo e Graz, inseguito dall'Armata d'Italia che avanz\u00f2 organizzata in due gruppi separati al comando del vicer\u00e9 e del generale \u00c9tienne Macdonald.\nIl 13 giugno l'arciduca Giovanni raggiunse Raab dove il giorno dopo fu attaccato dall'Armata d'Italia guidata dal vicer\u00e9 Eugenio; la battaglia di Raab si concluse con la vittoria francese e gli austriaci ripiegarono ancora verso Komaron e Presburgo, mentre il 28 giugno Napoleone, che necessitava di rinforzi dopo il fallimento di Essling, comunic\u00f2 al vicer\u00e9 che l'Armata d'Italia sarebbe passata alle dipendenze dirette della Grande Armata e che avrebbe dovuto raggiungere al pi\u00f9 presto Vienna per il raggruppamento generale. Il ruolo dell'Armata d'Italia fu molto importante anche nella grande battaglia finale di Wagram del 5 e 6 luglio 1809; organizzate in due corpi d'armata le truppe del vicer\u00e9 dopo qualche segno di debolezza nei confusi combattimenti del 5 luglio, sferrarono il giorno seguente l'attacco finale al centro dello schieramento austriaco. L'assalto, a cui presero parte tre divisioni francesi dell'armata guidate dal generale Macdonald, contribu\u00ec alla vittoria di Napoleone; nella battaglia l'Armata d'Italia, costituita da 20.300 soldati, sub\u00ec 6.350 perdite.\nLa catastrofe in Russia.\nPer la decisiva campagna di Russia Napoleone ritenne essenziale concentrare tutte le forze disponibili; egli quindi prescrisse all'inizio del febbraio 1812 al vicer\u00e9 Eugenio di organizzare la difficile marcia di trasferimento dell'Armata d'Italia dal territorio del Regno fino al Niemen. L'imperatore aveva assegnato al vicer\u00e9 il comando di una delle tre masse principali in cui egli aveva organizzato la Grande Armata; Eugenio avrebbe mantenuto il comando dell'Armata d'Italia, che sarebbe diventata ufficialmente il IV corpo della Grande Armata, e avrebbe controllato anche il VI corpo, costituito in maggioranza da truppe bavaresi. L'Armata d'Italia inizi\u00f2 la marcia verso l'est il 23 febbraio 1812 ed attravers\u00f2 le Alpi; essa era costituita da due divisioni francesi, dalla divisione italiana del generale Domenico Pino, dalla Guardia reale italiana del generale Teodoro Lechi e da reparti aggregati di cavalleria; in totale 46.000 soldati, divisi in 54 battaglioni di fanteria e 20 squadroni di cavalleria.\nLa campagna di Russia ebbe inizio il 24 giugno 1812 con l'attraversamento del Niemen e l'Armata d'Italia, divenuta IV corpo della Grande Armata, prese parte a tutte le fasi principali delle operazioni; subendo continue perdite, dovute alle difficili condizioni ambientali ed alle carenze organizzative, le truppe francesi e italiane del vicer\u00e9 Eugenio marciarono, insieme agli altri corpi d'armata, fino a Vitebsk, Or\u0161a e Smolensk. Le truppe del vicer\u00e9 si distinsero nei sanguinosi combattimenti di Borodino del 7 settembre 1812; il IV corpo, costituito da due divisioni francesi e la Guardia reale italiana e rafforzato da altre due divisioni francesi sottratte al I corpo, conquist\u00f2 il villaggio di Borodino e poi sferr\u00f2 l'attacco decisivo alla \"Grande Ridotta\". Il IV corpo d'armata partecip\u00f2 quindi all'ultima fase dell'avanzata fino a Mosca che venne raggiunta il 14 settembre; la Grande Armata rimase della citt\u00e0 russa fino al 18 ottobre quando riprese la marcia, inizialmente dirigendosi verso sud; l'Armata d'Italia in questa fase era gi\u00e0 scesa a soli 18.000 soldati a causa delle perdite per i combattimenti e per la disgregazione dei reparti.\nI soldati francesi e italiani del IV corpo d'armata combatterono strenuamente durante tutta la lunga e tragica fase della ritirata; dopo aver brillantemente respinto i russi nella Battaglia di Malojaroslavec, dove ebbero un ruolo determinante i reparti italiani, le truppe del vicer\u00e9 sfuggirono al nemico dopo la battaglia di Vjazma del 4 novembre, mentre subirono dure perdite nella disastrosa battaglia del Vop e nella battaglia di Krasnoi del 15 novembre. Il IV corpo d'armata fu spesso alla retroguardia e rischi\u00f2 pi\u00f9 volte di essere tagliato fuori e distrutto. Pur avendo evitato di essere accerchiata, l'Armata d'Italia era ormai decimata a causa dei continui scontri, del clima e della disorganizzazione; a Smolensk il 14 novembre era ridotta a soli 5.000 uomini ancora inquadrati oltre a molti migliaia di sbandati, mentre dopo la battaglia di Krasnoi scese a 4.000 soldati. Al termine della campagna nel gennaio 1813 il IV corpo d'armata pot\u00e9 radunare sulla Vistola solo 1.700 soldati, i superstiti della vecchia Armata d'Italia.\nIl vicer\u00e9 Eugenio, che aveva preso il comando temporaneo dei resti della Grande Armata dopo la partenza di Napoleone per Parigi ed aveva combattuto nella prima fase della nuova campagna in Germania della primavera 1813, ritorn\u00f2 nel Regno d'Italia per ricostituire un esercito e difendere lo Stato dall'imminente offensiva austriaca. Il vicer\u00e9 riusc\u00ec ad organizzate un nuovo esercito con giovani reclute francesi e coscritti italiani, ammassando oltre 50.000 soldati in una nuova Armata d'Italia che si sarebbe battuta lealmente per difendere il regno fino alla caduta di Napoleone nell'aprile 1814."}
{"id": "4320873", "revid": "344693", "url": "https://it.wikipedia.org/wiki?curid=4320873", "title": "Ascesso dentale", "text": ""}
{"id": "4320875", "revid": "339392", "url": "https://it.wikipedia.org/wiki?curid=4320875", "title": "ONE PIECE FILM Z", "text": ""}
{"id": "4320877", "revid": "344693", "url": "https://it.wikipedia.org/wiki?curid=4320877", "title": "Ascesso periapicale", "text": ""}
{"id": "4320879", "revid": "287204", "url": "https://it.wikipedia.org/wiki?curid=4320879", "title": "Matej Toth", "text": ""}
{"id": "4320882", "revid": "1442080", "url": "https://it.wikipedia.org/wiki?curid=4320882", "title": "Maddalena di Lippe", "text": "Era figlia del conte Bernardo VIII di Lippe (1527-1563) e di sua moglie Caterina (1524-1583), a sua volta figlia del conte Filippo III di Waldeck-Eisenberg. Dopo la morte del padre, si trasfer\u00ec a Kassel, alla corte del langravio di Assia-Kassel, Guglielmo IV, per proseguire la propria educazione.\nIl 17 agosto 1572, spos\u00f2 a Kassel il langravio Giorgio I d'Assia-Darmstadt, che si sobbarc\u00f2 le spese delle nozze. L'unione si rivel\u00f2 felice e la langravia, donna virtuosa, pia e benevola venne paragonata a santa Elisabetta. Scrisse un libro di preghiere per i suoi figli e, insieme al marito, gett\u00f2 le basi per la Biblioteca universitaria dell'Assia.\nMor\u00ec dopo 15 anni di matrimonio, all'et\u00e0 di 35 anni.\n\u00c8 sepolta nel coro della chiesa parrocchiale di Darmstadt. Dietro l'altare maggiore si trova il suo epitaffio, a lei dedicato nel 1589 dal marito.\nFigli.\nDal suo matrimonio con Giorgio I d'Assia-Darmstadt nacquero dieci figli:"}
{"id": "4320883", "revid": "729019", "url": "https://it.wikipedia.org/wiki?curid=4320883", "title": "Castello della Costa", "text": "Il castello della Costa \u00e8 una dimora storica che sorge nel borgo della Costa di Cumiana, in provincia di Torino. I castelli della Costa sono in realt\u00e0 due: il primo e pi\u00f9 antico, noto come \u201c\"castellasso\"\u201d, sorgeva sulla sommit\u00e0 della collina, del quale rimangono i ruderi, e il castello nuovo a valle la cui data di costruzione \u00e8 ignota.\nIl castello antico o \"castellasso\".\nSorgeva sul pianoro del colle che divide in due parti la conca di Cumiana, entro un'area cinta di mura, posizione strategica per il controllo sugli opposti versanti, nei quali si trovano i borghi fortificati della Costa e della Motta, e sulla pianura aperta.\nSi ritiene sia stato la dimora dei Falconieri dei signori di Trana e di Rivalta (X sec.) e in seguito dei principi di Savoia-Acaia, che nel 1366 cedettero \u201c\"castello, villa e luogo di Cumiana\"\u201d ai conti Canalis. Il castello fu distrutto prima del 1587, anno in cui si sa per via documentaria che era \u201c\"ruinato\"\u201d.\nIl castello nuovo.\nIl castello nuovo non \u00e8 unitario come potrebbe sembrare, ma \u00e8 costituito da due palazzi contigui che esistevano di sicuro nel 1587, quando appartenevano uno a Guglielmo Bernardino e l'altro a Guid'Alfonso Canalis, cugini germani. Pervenuti loro per via ereditaria, continuarono ad essere trasmessi in eredit\u00e0 separatamente. Solamente una parte, l'attuale corpo di fabbrica verso levante, fu fatta ricostruire nel XVIII secolo dal conte Ludovico Canalis sulle fondamenta di un castello precedente. A questo palazzo era ed \u00e8 tuttora unito un secondo palazzo, corrispondente all'ala attuale verso ponente, che ai tempi di Ludovico era di propriet\u00e0 di Carlo Canalis e che non fu mai rimaneggiato.\nStudi recenti hanno ipotizzato che il castello venduto dai principi di Savoia-Acaia ai conti Canalis nel 1366 non fosse quello antico, ma quello nuovo, e che in ogni caso i Canalis devono averlo abitato fin dal XIV secolo.\nCon la morte nel 1801 dell'ultimo discendente dei Canalis, Giovanni Maria Ludovico figlio di Giacinto e di Giulia Alfieri, il castello pervenne attraverso diversi passaggi di propriet\u00e0 ai conti Provana di Collegno, che lo detennero dal 1864 fino al 1992.\nArchitettura.\nL'edificio attuale \u00e8 costituito da quattro ali intorno ad un cortile centrale con portici su due lati. La facciata principale sul lato sud \u00e8 preceduta da una scala monumentale a tre rampe che porta ad una ampia terrazza con balaustra in marmo. La facciata nord, pi\u00f9 sobria, ha una terrazza pi\u00f9 piccola che conduce all'esterno verso il parco.\nAll'interno il grande salone di rappresentanza fu fatto affrescare negli anni Trenta del Settecento dal conte Ludovico Canalis. La decorazione, eseguita a \"trompe-l'oeil\", verosimilmente \u00e8 di mano dei fratelli Pozzo, artisti operosi a corte. Sono raffigurati elementi architettonici, bandiere, lance, stemmi, vasi di fiori; nelle otto lunette si trovanno strumenti musicali e armi da guerra (tamburi, elmi, armature e lance). Sulla volta \u00e8 rappresentato un guerriero affiancato da due putti angelici e da un personaggio in sella ad un leone, che richiama il leone raffigurato nello stemma di famiglia dei Canalis. Dal salone si accede ad una piccola cappella privata in stile barocco.\nSui pilastri ai lati del cancello di ingresso si trovano le statue di due cavalli marini. \u201c\"Due cavalli marini in marmo di Carrara\"\u201d dello scultore luganese Bernardo Falconi compaiono tra le opere marmoree realizzate per il Palazzo e il Giardino di Venaria Reale tra il 1665 ed il 1672; le due sculture erano unite al cocchio di Nettuno, formato da una grande conchiglia, nella grotta centrale della Fontana d'Ercole, poi distrutta a partire dal 1751. Vittorio Amedeo III fece dono di \u201c\"due cavalli maritimi, statura naturale\"\u201d al conte di Favria nel 1781, la stessa data incisa sul basamento del pilastro.\nPersonaggi illustri.\nAlla fine del Seicento visse al castello Anna Carlotta Teresa Canalis di Cumiana, marchesa di Spigno, che fu moglie morganatica di Vittorio Amedeo II di Savoia.\nLo storico palazzo ospit\u00f2 anche Vittorio Alfieri, che nel 1764 vi si rec\u00f2 appena quindicenne in villeggiatura, in occasione delle nozze di sua sorella, la contessina Giulia, con il conte Giacinto Canalis. Il grande tragediografo vi soggiorn\u00f2 ancora cinque anni dopo e vi ritorn\u00f2 in altri momenti importanti della sua vita.\nAltro illustre ospite del palazzo fu San Giovanni Bosco, ricordato nella cappella privata adiacente al salone centrale."}
{"id": "4320887", "revid": "767487", "url": "https://it.wikipedia.org/wiki?curid=4320887", "title": "Danilo Neco", "text": ""}
{"id": "4320888", "revid": "729019", "url": "https://it.wikipedia.org/wiki?curid=4320888", "title": "Marco Jaggi", "text": "Attualmente milita nel circuito indipendente con il ring name di Ares\nHa combattuto in varie federazioni del circuito indipendente americano, come la Chikara dove ha avuto uno stint in coppia con Marc Roudin e Claudio Castagnoli, con il quale ha vinto anche il titolo di coppia. Ha militato in varie federazioni europee, tra cui l'italiana Italian Championship Wrestling, dove ha detenuto anche il massimo alloro.\nTitoli e riconoscimenti.\nChikara\nFighting Spirit Federation\nGerman Stampede Wrestling\nItalian Championship Wrestling\nRings of Europe Switzerland\nSwiss Wrestling Federation\nwestside Xtreme wrestling\nPro Wrestling Illustrated"}
{"id": "4320892", "revid": "729019", "url": "https://it.wikipedia.org/wiki?curid=4320892", "title": "Tupolev ANT-25", "text": "Il Tupolev ANT-25 (in cirillico \u0422\u0443\u043f\u043e\u043b\u0435\u0432 \u0410\u041d\u0422-25) era un monoplano monomotore sviluppato in Unione Sovietica all'inizio degli anni trenta. Viene talvolta indicato anche come Tupolev RD (dal cirillico \u0420\u0414: \u0420\u0435\u043a\u043e\u0440\u0434 \u0414\u0430\u043b\u044c\u043d\u043e\u0441\u0442\u0438 - Rekord Dal'nosti) poich\u00e9 destinato a voli da record sulle grandi distanze.\nProgettato, all'interno dello TsAGI (istituto all'epoca diretto da Andrej Nikolaevi\u010d Tupolev), da un gruppo di lavoro facente capo a Pavel Osipovi\u010d Suchoj fu protagonista di due voli transpolari verso il Nord America grazie ai quali stabil\u00ec (almeno temporaneamente) il record di durata del volo e di chilometraggio percorso in linea retta.\nStoria del progetto.\nSu iniziativa del Consiglio Militare Rivoluzionario, che prevedeva la realizzazione di un bombardiere a lungo raggio dotato di un solo motore, Tupolev mise mano al progetto dell'ANT-25 nella seconda met\u00e0 del 1931.\nIl progetto definitivo aveva le forme di un monoplano ad ala bassa propulso da un motore Mikulin AM-34, caratterizzato da un elevato allungamento alare (con rapporto tra l'apertura e la corda maggiore di 13:1).\nL'inizio dei lavori di costruzione del velivolo risale al mese di dicembre del 1931 ed il loro completamento avvenne nel mese di giugno dell'anno successivo; il grande aereo venne quindi smontato e trasferito presso l'aeroporto di Monino (circa 40 chilometri da Mosca) dove, una volta riassemblato, fu portato in volo per la prima volta il 22 giugno del 1933 pilotato da Mihail Mihajlovi\u010d Gromov.\nI risultati dei primi test di volo evidenziarono prestazioni al di sotto delle aspettative e, malgrado la sostituzione del motore con uno di maggior potenza, il velivolo non risult\u00f2 in grado di raggiungere l'autonomia di volo calcolata in sede di progetto. I risultati operativi ebbero ulteriore conferma con la costruzione del secondo esemplare, equipaggiato con una versione del motore ulteriormente potenziata, portato in volo il 10 settembre dello stesso anno.\nIl ritorno di Suchoj e della sua squadra di progettisti al foglio da disegno, per tentare di ovviare ai problemi inattesi, port\u00f2 alla realizzazione di alcuni interventi volti al miglioramento del coefficiente di resistenza aerodinamica del velivolo: le superfici corrugate (in particolare le ali e la sezione posteriore della fusoliera) furono rese uniformi riempiendo le \"valli\" dei corrugamenti con legno di balsa e venne introdotto un rivestimento in tela; infine le ali ed il cofano del motore vennero verniciate e l'elica lucidata.\nNuovi voli di prova, ripresi nel corso dell'estate del 1934, mostrarono risultati incoraggianti e resero ottimisti Tupolev e Suchoj sulla possibilit\u00e0 che il velivolo potesser raggiungere effettivamente i 13\u00a0000\u00a0km di autonomia previsti.\nNel corso dello stesso anno, mentre i due esemplari di ANT-25 iniziavano la loro carriera alla conquista di record di natura sportiva, venne ordinata all'impianto statale numero 18 (situato a Vorone\u017e) la realizzazione di cinquanta esemplari di una versione da bombardamento che fu ridesignata ANT-36.\nTecnica.\n\"I dati, se non diversamente indicato, sono tratti da\" \"Tupolev The Man and his Aircraft\"\nStruttura.\nIl Tupolev ANT-25 aveva struttura interamente metallica. La fusoliera era suddivisa in due parti: la sezione anteriore era realizzata in un solo blocco ed integrava la radice delle ali, mentre la parte posteriore era del tipo a monoscocca.\nLa parte anteriore si caratterizzava per l'ampia presa d'aria del motore (disposta nella parte inferiore del muso) e per la cabina di pilotaggio completamente chiusa e riscaldata mediante un sistema che recuperava il calore dei gas di scarico del motore, disposta proprio al di sopra del bordo d'entrata alare; la parte posteriore aveva sezione ovale e terminava con impennaggio di tipo cruciforme, a sbalzo.\nAll'interno della fusoliera, subito dietro alla cabina di pilotaggio, era ricavato un piccolo vano dotato di letto, destinato ai turni di riposo nel corso dei lunghi viaggi, la postazione del navigatore/operatore radio ed un secondo posto di pilotaggio (privo di visuale anteriore e dotato di strumentazione semplificata ma adatta al volo cieco) utilizzato per concedere al pilota qualche momento di riposo o nell'eventualit\u00e0 di situazioni di emergenza nella cabina principale.\nLa lunga ala era realizzata con l'impiego di tre longheroni in tubi d'acciaio zincato, integrati da bretelle in duralluminio; all'interno erano disposti serbatoi di carburante rivettati (uno per ciascuna semiala) della lunghezza di 7 metri. In un primo tempo la superficie delle ali era ondulata, soluzione abbandonata nelle prime fasi di vita del velivolo.\nIl carrello d'atterraggio era di tipo triciclo posteriore: i due elementi anteriori erano dotati ciascuno di due ruote e le gambe di forza erano dotate di ammortizzatori oleopneumatici. Le gambe anteriori del carrello si ritraevano all'indietro nello spessore alare, lasciando parzialmente all'esterno le ruote. Nella parte posteriore del velivolo era presente un ruotino d'appoggio, non retrattile, parzialmente carenato (ancora una volta al fine di minimizzare la resistenza aerodinamica).\nMotore.\nL'ANT-25 era dotato di un singolo motore Mikulin AM-34: questo era un dodici cilindri a V raffreddato a liquido capace, nella prima versione, di sviluppare la potenza di 750 hp.\nLa prima unit\u00e0 motrice venne successivamente sostituita, dapprima con una versione pi\u00f9 potente (874\u00a0hp) poi con un motore della variante AM-34R, dotato di un riduttore di giri al fine di diminuire la velocit\u00e0 di rotazione delle pale dell'elica.\nQuest'ultima era di tipo tripala, metallica, ed aveva un diametro di 3,9 m; aveva il passo variabile ma la regolazione poteva avvenire solo da terra.\nSistemi.\nPer la propria epoca il Tupolev ANT-25 era un velivolo all'avanguardia, dotato degli strumenti pi\u00f9 recenti, in particolare per quanto concerne la strumentazione di bordo per il volo: erano presenti, in particolare, un orizzonte artificiale ed un virosbandometro. La dotazione di bordo prevedeva inoltre la presenza di una radio con un raggio di funzionamento di 5\u00a0000\u00a0km.\nTra le dotazioni di sicurezza erano stati installati gommoni gonfiabili che, in caso di ammaraggio, garantivano un certo periodo di galleggiamento per consentire all'equipaggio di abbandonare il velivolo.\nImpiego operativo.\nDopo i primi voli di prova, nel mese di settembre ebbero inizio i primi voli a lungo raggio, i primi due dei quali furono condizionati negativamente da problemi meccanici che vanificarono i tentativi.\nIl 10 settembre del 1934, decollato ancora una volta da Monino, Mihail Gromov affront\u00f2 in un primo tempo un tragitto a doppio anello che lo port\u00f2 a raggiungere in pi\u00f9 occasioni le citt\u00e0 di Tula, Rjazan', Ljubercy e \u0160\u010d\u00eblkovo. Il peggioramento delle condizioni meteo, intervenuto alla terza notte di volo senza sosta, consigli\u00f2 di proseguire verso ovest in direzione di Charkiv dove l'impresa si concluse al termine di 75 ore e due minuti di volo senza sosta. Complessivamente furono percorsi 12\u00a0411\u00a0km mentre nei serbatoi rimanevano solamente 30\u00a0kg di carburante.\nVisto l'esito favorevole di questo primo volo le autorit\u00e0 sovietiche decisero di tentare per la prima volta un volo da record: venne deciso di raggiungere gli Stati Uniti d'America con un volo che da Mosca seguisse una rotta transpolare. Nel corso dell'inverno del 1934 venne organizzata la parte logistica del volo e nel corso del successivo mese di maggio il velivolo, affidato questa volta alle mani di Sigizmund Aleksandrovi\u010d Levanevskij, decoll\u00f2 in direzione del Polo Nord. L'insorgere di problemi al motore fece temere a Levanevskij di dover affrontare un atterraggio d'emergenza sulla banchisa artica consigliandogli quindi di invertire la rotta per rientrare a Mosca.\nAl proprio rientro Levanevskij ebbe a criticare sia la scelta di un velivolo monomotore per voli di quel tipo sia l'operato di Tupolev, arrivando a promettere che in futuro non avrebbe mai pi\u00f9 volato con uno dei suoi velivoli. Ne seguirono mesi di incertezza, durante i quali la sorte dell'ANT-25 parve segnata. Fu solo grazie all'intervento del copilota di Levanevskij, Georgij Filippovi\u010d Bajdukov, che riusc\u00ec a convincere Valerij Pavlovi\u010d \u010ckalov (uno tra i pi\u00f9 famosi piloti sovietici dell'epoca, conosciuto anche personalmente da Stalin) a testare il velivolo, che il programma venne salvato dall'oblio.\n\u010ckalov, seppure inizialmente scettico, rimase entusiasta dell'ANT-25 fin dalla prima uscita di prova e la sua opinione risult\u00f2 determinante nel far s\u00ec che fosse approvato un nuovo programma di volo a lungo raggio che ebbe luogo il 20 luglio 1936, coprendo senza intoppi i 9\u00a0347\u00a0km tra Mosca e Nikolaevsk-na-Amure.\nRistabilita la fiducia nel velivolo, le autorit\u00e0 sovietiche diedero l'assenso per tentare nuovamente la traversata transpolare verso gli Stati Uniti. Cos\u00ec, mentre l'aereo veniva esposto al XV Salone aeronautico di Parigi, si sfruttarono i mesi invernali per la preparazione logistica dell'impresa; tra le altre cose venne assemblata una stazione meteorologica sulla banchisa polare destinata a trasmettere dati relativi alla situazione meteo utili al compimento della missione.\nL'impresa ebbe inizio il 18 giugno 1937, dopo che si era dovuta abbandonare l'idea di tentare il volo congiunto dei due esemplari a causa di problemi meccanici insorti sul motore di uno dei due aerei. Cos\u00ec alle 4:04 del mattino \u010ckalov decoll\u00f2 da Monino per raggiungere, dopo aver incontrato condizioni meteorologiche non sempre favorevoli, la costa canadese dopo 36 ore di volo. Dopo aver superato le Montagne Rocciose, calcoli relativi alla quantit\u00e0 di carburante residua evidenziarono che sarebbe stato impossibile raggiungere San Francisco, meta prefissata quale termine del lungo volo. L'equipaggio decise quindi di atterrare a Vancouver, nei pressi di Portland, dopo aver percorso 9\u00a0130\u00a0km (sebbene nel conteggio in \"linea retta\", tale dato ammontasse a 8\u00a0504\u00a0km) nel tempo di 63 ore e 25 minuti. Si trattava del primo volo \"non-stop\" tra Mosca e gli Stati Uniti.\nL'equipaggio ebbe un'accoglienza trionfale ed anche il Presidente Roosevelt volle congratularsi personalmente con gli aviatori sovietici. In ricordo di questo volo la citt\u00e0 natale di Valerij \u010ckalov, Vassilovo, fu subito rinominata \u010ckalovsk ed ospita l'ANT-25 protagonista del volo, rientrato in patria via nave.\nTre settimane dopo ebbe luogo il secondo volo: questa volta ai comandi del secondo ANT-25 era Mihail Gromov. In questa seconda occasione l'aereo, rinunciando a parte dei viveri, dei gommoni di salvataggio e dei materiali di consumo, imbarc\u00f2 circa 500\u00a0kg di carburante aggiuntivo. Le condizioni meteo furono maggiormente favorevoli ed i calcoli sul carburante residuo indicarono la possibilit\u00e0 di raggiungere Panama. L'assenza di permessi per il sorvolo del territorio messicano costrinse Gromov a tornare verso San Francisco e ad atterrare nelle campagne intorno a San Jacinto; in 62 ore e 17 minuti gli aviatori sovietici avevano coperto 10\u00a0148\u00a0km.\nIn entrambi i voli, le distanze coperte rappresentavano un record assoluto per le distanze compiute; la loro durata fu tuttavia relativamente limitata in quanto nel novembre del 1938 il primato venne conquistato da due Vickers Wellesley della Royal Air Force appositamente modificati.\nIn merito ai voli dell'ANT-25 la fonte indicata evidenzia che vi furono dubbi sul reale svolgimento dell'impresa, evidenziando le discrepanze tra l'assenza di verniciature sul velivolo giunto in California e la livrea (con tanto di scritte) presente sulle foto pubblicate nei quotidiani sovietici dell'epoca; discrepanze che, sempre secondo la stessa fonte, potrebbero essere tuttavia dovute ad un fotomontaggio pratica frequentemente utilizzata dai fotografi sovietici del tempo.\nI due velivoli protagonisti delle trasvolate polari furono gli unici ANT-25 prodotti ma nel 1989 la stessa Tupolev realizz\u00f2 un esemplare \"replica\" da esporre al Museo centrale della Federazione Russa delle aeronautiche militari di Monino."}
{"id": "4320895", "revid": "1305772", "url": "https://it.wikipedia.org/wiki?curid=4320895", "title": "Automotrice DB 612", "text": ""}
{"id": "4320902", "revid": "124817514", "url": "https://it.wikipedia.org/wiki?curid=4320902", "title": "Matt Mitrione", "text": "Combatte nella categoria dei pesi massimi per l'organizzazione Bellator MMA. In passato ha combattuto in UFC, nella quale ha iniziato la propria carriera da professionista nel 2009 prendendo parte al reality show \"The Ultimate Fighter\".\nBiografia.\nMitrione nasce a Springfield, nell'Illinois, figlio di Robert e Cecelia Mitrione: ha origini italiane da parte del padre e irlandesi da parte materna. Ha due figli e una figlia. Nel 2014 ha divorziato dalla moglie Tina dopo nove anni di matrimonio.\n\u00c8 amico di diversi giocatori della NFL e, ai tempi della UFC, \u00e8 stato impegnato con altri lottatori in una campagna contro il bullismo nella zona di Toronto.\nCarriera nel football americano.\nIl primo sport che Mitrione pratic\u00f2 a livello professionistico fu il football: uscito dall'universit\u00e0 Purdue prese parte al draft NFL del 2002 senza per\u00f2 venire scelto da alcuna squadra. Sempre nel 2002, comunque, inizi\u00f2 la sua carriera da professionista con i New York Giants.\nTerminata la stagione rimase lontano dall'NFL fino al 2005 quando venne messo sotto contratto dai Minnesota Vikings: sempre giocando nel ruolo di defensive tackle termin\u00f2 la propria carriera con quattro \"tackle\" all'attivo.\nCarriera nelle arti marziali miste.\nUltimate Fighting Championship.\nMitrione entra nella UFC nel 2009 grazie alla decima stagione del reality show \"The Ultimate Fighter\", nella quale viene scelto come membro della squadra capitanata da Rashad Evans: al primo turno sconfigge Scott Junk ai punti mentre gi\u00e0 nei quarti di finale cade per sottomissione contro James McSweeney; ottiene comunque un contratto con la federazione ed esordisce come professionista il 5 dicembre 2009 all'evento \"The Ultimate Fighter: Heavyweights Finale\" con una vittoria per KO contro l'altro ex giocatore dell'NFL Marcus Jones.\nNel 2010 affront\u00f2 un altro partecipante di \"The Ultimate Fighter: Heavyweights\", lo street fighter Kimbo Slice: Mitrione controll\u00f2 molto bene l'avversario per tutto l'incontro vincendo per KO tecnico alla seconda ripresa. Quattro mesi dopo venne scelto come avversario di Joey Beltran: Mitrione ebbe la meglio ai punti ed entrambi gli atleti vennero premiati con il riconoscimento \"Fight of the Night\".\nNel 2011 port\u00f2 il suo record da imbattuto a cinque vittorie grazie ai successi sul veterano Tim Hague e su Christian Morecraft, entrambi sconfitti per KO; Mitrione ottenne quindi la possibilit\u00e0 di compiere il definitivo salto di qualit\u00e0 affrontando il \"gatekeeper\" francese Cheick Kongo, contro il quale per\u00f2 perse ai punti.\nDopo la sua prima sconfitta Mitrione avrebbe dovuto tornare nell'ottagono nel 2012 per sfidare Rob Broughton, ma quest'ultimo diede forfait e il match salt\u00f2; verso fine anno avrebbe dovuto affrontare Philip De Fries ma venne poi scelto per sostituire l'indisponibile Shane Carwin nel match principale dell'evento \"\" contro il vincitore del torneo dei pesi massimi Roy Nelson: Mitrione perse per KO al primo round ma torn\u00f2 alla vittoria nel 2013 con un veloce KO ai danni di De Fries.\nIn seguito ad alcuni suoi commenti transfobici a mezzo stampa nei confronti del lottatore Fallon Fox, la UFC decise di sospendere il contratto di Mitrione, misura poi revocata venti giorni dopo; in luglio avrebbe dovuto affrontare un altro ex giocatore di football, Brendan Schaub, ma proprio Mitrione s'infortun\u00f2 e l'incontro venne posticipato a settembre: Mitrione venne sconfitto per sottomissione nel primo round.\nTorna alla vittoria nel marzo 2014 sconfiggendo per KO Shawn Jordan, altro ex giocatore di football, ad un secondo dal termine del primo round, ottenendo il riconoscimento \"Performance of the Night\"; in luglio avrebbe dovuto affrontare Stefan Struve, ma quest'ultimo accus\u00f2 un malore il giorno stesso dell'incontro e il match salt\u00f2. In settembre Mitrione mise velocemente KO Derrick Lewis e grazie a questa vittoria riusc\u00ec ad entrare tra i primi quindici contendenti nella divisione dei pesi massimi. In dicembre arriv\u00f2 la terza vittoria per KO del 2014 contro l'ex contendente al titolo Gabriel Gonzaga, incontro che gli valse il premio \"Performance of the Night\".\nA maggio del 2015 venne sconfitto da Ben Rothwell per sottomissione mentre a gennaio del 2016 affront\u00f2 Travis Browne venendo sconfitto per KO tecnico.\nBellator MMA.\nIl 14 marzo 2016 venne annunciata la firma di Mitrione per la promozione rivale della UFC, la Bellator MMA.\nAl suo debutto affront\u00f2 Carl Seumanutafa all'evento Bellator 157 il 17 giugno: dopo essere stato messo gi\u00f9 da un colpo ben piazzato, Mitrione riusc\u00ec a riprendersi rimanendo al tappeto e successivamente riusc\u00ec a ribaltare l'incontro e a vincerlo per KO al primo round. Dopo solo tre settimane torn\u00f2 a combattere contro Oli Thompson all'evento Bellator 158 vincendo per KO tecnico al secondo round.\nIl 18 febbraio 2018, all'evento Bellator 172, avrebbe dovuto affrontare la leggenda delle MMA Fedor Emilianenko, ma poche ore prima dell'incontro Mitrione \u00e8 stato costretto a rinunciare a causa di alcuni calcoli renali. L'incontro si tiene il 24 giugno al Madison Square Garden di New York all'evento Bellator 180 e Mitrione vince per KO alla prima ripresa.\nIl 16 febbraio affronta per la seconda volta in carriera Roy Nelson nel primo turno del torneo a otto uomini per decretare il nuovo campione dei pesi massimi e vince per decisione a maggioranza; il 12 ottobre viene tuttavia sconfitto in semifinale da Ryan Bader per decisione unanime.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "4320904", "revid": "287204", "url": "https://it.wikipedia.org/wiki?curid=4320904", "title": "Pontiac Grand Ville", "text": "La Grand Ville \u00e8 un'autovettura full-size prodotta dalla Pontiac dal 1971 al 1975. Offerta in versione hardtop due e quattro porte e cabriolet due porte, era collocata al top della gamma offerta dalla casa automobilistica statunitense. In questo ruolo sostitu\u00ec la Bonneville, che ricopriva questa posizione dal 1958. La Bonneville non fu per\u00f2 tolta di produzione durante la commercializzazione della Grand Ville, ma venne temporaneamente declassata. La Grand Ville era basata sul pianale B della General Motors.\nLa Grand Ville e la Bonneville condividevano lo stile e parte dell'equipaggiamento. Ci\u00f2 permetteva ai due modelli di distinguersi dalla Catalina. Inoltre, le Grand Ville del 1971 e del 1972 vennero costruite su una versione allungata del pianale B della General Motors e possedevano dimensioni interne identiche a quelle delle altre vetture full-size Pontiac.\nOltre ad un allestimento interno pi\u00f9 lussuoso, la Grand Ville aveva una parte anteriore cromata e dei gruppi ottici posteriori peculiari, che facevano distinguere il modello dalle altre vetture omologhe. Solo nel 1974, la Grand Ville ebbe in dotazione delle luci di parcheggio uniche, che avvolgevano la parte anteriore del veicolo dall'angolo ai parafanghi. Sulla Grand Ville era possibile ottenere diversi \"optional\", come delle ruote sportive speciali. Le carenature ai parafanghi vennero applicate ai modelli prodotti dal 1973 al 1975.\nIl motore montato di serie, dal 1971 al 1974, fu un V8 da 7,5 L di cilindrata. Nel 1975 invece era disponibile, nell'offerta base, il propulsore V8 da 6,6 L, mentre quello da 7,5 L era opzionale. Tra l'equipaggiamento di serie erano montati un cambio automatico \"Turbo-Hydramatic\", il servosterzo ed il servofreno agente sui freni a disco delle ruote anteriori. Il motore era montato anteriormente, mentre la trazione era posteriore.\nGli \"optional\" pi\u00f9 comuni erano l'aria condizionata, gli alzacristalli elettrici, il sedili del conducente regolabile elettricamente, lo sterzo ad inclinazione regolabile, il cruise control, la radio AM/FM ed il riproduttore di cassette. L\u2019\"optional\" pi\u00f9 raro disponibile sulle Grand Ville, e su tutte le Pontiac full-size di questo periodo, furono i pedali aggiustabili in altezza, che vennero offerti dal 1974 al 1976.\nDal 1971 al 1973 la Grand Ville ebbe un buon successo. Purtroppo, la crisi energetica del 1973 port\u00f2 ad un forte aumento dei prezzi dei carburanti e, di conseguenza, tutte le vetture full-size, Grand Ville compresa, ebbero un calo di vendite a favore di modelli pi\u00f9 piccoli, che consumavano meno carburante. Nel 1975 la Grand Ville fu rinominata Grand Ville Brougham. Con il cambio di denominazione l'equipaggiamento si arricch\u00ec. Ad esempio, gli alzacristalli elettrici ed il tappetino per il bagagliaio furono compresi tra l'equipaggiamento di serie. Il 1975 fu l'ultimo anno di commercializzazione della Grand Ville, all'interno della cui gamma erano comprese le ultime cabriolet prodotte dalla Pontiac prima del lancio, nel 1983, di un nuovo modello con questa carrozzeria. Nel 1976 il nome Grand Ville fu tolto dal mercato, e la linea di vetture fu rinominata Bonneville Brougham. In questo modo, il nome Bonneville torn\u00f2 ad indicare il modello al top della gamma Pontiac.\nLe Grand Ville cabriolet furono molto rare. Dal 1973 al 1975 la Grand Ville cabriolet fu l'unico modello full-size decappottabile ad essere offerto dalla Pontiac. Invece, dal 1971 al 1972 le cabriolet full-size erano disponibili anche all'interno della gamma della Catalina. Non ci furono per\u00f2 delle Bonneville cabriolet dopo il model year 1970. La pi\u00f9 rara Grand Ville cabriolet fu quella prodotta nel 1971, dato che vennero assemblati meno di 1.800 esemplari. Quella pi\u00f9 comune fu la decappottabile del 1975, con oltre 4.500 esemplari prodotti, anche a causa di notizie non ancora confermate, che dichiaravano l'imminente fine della produzione. La Grand Ville cabriolet era il modello decappottabile meno prodotto dalla General Motors, perlomeno rispetto ad altre vetture cabriolet del gruppo come le Oldsmobile 88 Royale, Buick LeSabre/Centurion, Chevrolet Caprice Classic e Cadillac Eldorado."}
{"id": "4320907", "revid": "298229", "url": "https://it.wikipedia.org/wiki?curid=4320907", "title": "Matthew Kiprotich Birir", "text": ""}
{"id": "4320908", "revid": "648716", "url": "https://it.wikipedia.org/wiki?curid=4320908", "title": "Automotrice DB 612 (1998)", "text": "L'automotrice 612 \u00e8 un'automotrice doppia, a trazione diesel ed assetto variabile, delle ferrovie tedesche (Deutsche Bahn), progettata per i servizi regionali veloci su linee tortuose.\nVenne costruita per superare la precedente serie 611, il cui meccanismo di pendolamento aveva sofferto di numerosi e gravi problemi di affidabilit\u00e0.\nFurono costruiti 192 complessi binati, che si dimostrarono affidabili e rispondenti alle esigenze. Fra il 2003 e il 2004 alcune unit\u00e0, in attesa della consegna degli \"ICE Diesel\", furono ridipinte nella livrea InterCity e utilizzate per servizi rapidi fra Norimberga e G\u00f6rlitz.\nOtto unit\u00e0 furono fornite alle ferrovie croate (Hrvatske \u017eeljeznice), che le classificarono nel gruppo 7123 e le utilizzano per servizi rapidi fra Zagabria e Spalato."}
{"id": "4320909", "revid": "599013", "url": "https://it.wikipedia.org/wiki?curid=4320909", "title": "Trailin' West", "text": ""}
{"id": "4320910", "revid": "72396", "url": "https://it.wikipedia.org/wiki?curid=4320910", "title": "\u015eanl\u0131urfaspor", "text": ""}
{"id": "4320912", "revid": "54600822", "url": "https://it.wikipedia.org/wiki?curid=4320912", "title": "RegioSwinger", "text": ""}
{"id": "4320929", "revid": "287204", "url": "https://it.wikipedia.org/wiki?curid=4320929", "title": "Mayte Martinez", "text": ""}
{"id": "4320931", "revid": "54601011", "url": "https://it.wikipedia.org/wiki?curid=4320931", "title": "Automotrice H\u017d 7123", "text": ""}
{"id": "4320932", "revid": "1573940", "url": "https://it.wikipedia.org/wiki?curid=4320932", "title": "Orgyia dubia", "text": "Orgyia (Clethrogyna) dubia () \u00e8 un lepidottero appartenente alla famiglia Erebidae, diffuso in Europa, Africa settentrionale e Asia centrale e sud-occidentale.\nDescrizione.\nAdulto.\nLa femmina di questa specie \u00e8 attera e vermiforme, conformemente a quanto osservabile negli altri membri del genere \"Orgyia\".\nIl maschio ha invece ali ben sviluppate e funzionali, e nell'insieme ricorda quello di \"Orgyia josephina\"; la pagina superiore dell'ala anteriore ha un colore di fondo compreso tra il bianco sporco e il giallo ocra, su cui si stagliano linee brunastre trasversali e ondulate. Una prima linea parte quasi all'altezza della met\u00e0 della costa e, pur interrompendosi in molti esemplari tra radio e media, prosegue con andamento sinusoidale e larghezza variabile, fino a giungere al margine interno dell'ala, all'incirca in corrispondenza dei due terzi distali. Una seconda linea scura inizia da una macchia triangolare sita in posizione sub-apicale, e prosegue, sempre con andatura zigzagante e margine esterno frangiato, fino ad allargarsi in un'altra macchia triangolare posteriore, di dimensioni pi\u00f9 ridotte, quasi all'altezza del tornus. Una terza fascia scura, stavolta in posizione submarginale, segue il percorso del termen, con un bordo interno seghettato che si stempera in un grigiastro carico. Si nota inoltre la presenza di una macchia nerastra pseudo-trapezoidale in posizione post-discale, oltre ad un alone grigiastro dai bordi sfocati, posto all'altezza del quarto basale del margine interno. Va peraltro detto che la larghezza delle macchie e delle linee \u00e8 alquanto variabile da una sottospecie all'altra. La pagina inferiore ha tonalit\u00e0 giallo-brune, con contrasti meno accentuati. Il termen \u00e8 contornato da una peluria bianco-giallastra, mentre l'apice \u00e8 ottuso.\nLa pagina dorsale dell'ala posteriore presenta una colorazione di fondo gialla, pi\u00f9 intensa di quella dell'ala anteriore, ma con una larga fascia nerastra (pi\u00f9 o meno marcata nelle diverse sottospecie), che ha inizio nel terzo distale della costa e, correndo lungo tutto il termen, giunge fin quasi all'angolo anale, laddove si stempera nella tonalit\u00e0 di fondo giallastra. Per quello che riguarda la pagina ventrale e la peluria attorno al margine esterno, vale quanto riportato per l'ala anteriore.\nIl torace e l'addome sono nerastri, con una peluria bianco-grigiastra, che in alcuni esemplari tende al marroncino.\nNella femmina le ali mancano completamente, mentre torace e addome sono tozzi e giallastri, cos\u00ec da farle assumere nell'insieme un aspetto vermiforme. La lunghezza \u00e8 di 16\u00a0mm, per una larghezza di circa 8\u00a0mm.\nLe antenne del maschio sono pettinate, gialle, e di una lunghezza pari a circa un terzo della costa. Nella femmina non sono visibili.\nLe zampe sono giallastre nel maschio, vestigiali e non funzionanti nella femmina.\nL'apertura alare del maschio \u00e8 compresa tra 18 e 25\u00a0mm.\nUovo.\nLe uova sono lisce, biancastre e pressoch\u00e9 sferoidali, con l'area micropilare depressa ed un diametro di circa 1,5\u00a0mm.\nLarva.\nIl bruco ha capo piccolo; \u00e8 cilindrico e molto peloso, come di solito si osserva nelle Lymantriinae. Il colore di fondo della cuticola \u00e8 un bianco sporco, su cui risaltano macchie nere dorsali, bluastre pseudodorsali e rossastre laterali. I peli sono raggruppati in ciuffi vivacemente colorati di giallo e bianco. \u00c8 tuttavia molto frequente una forma melanica con capo e corpo nerastri. A maturazione completa, il bruco maschio misura 15\u201316\u00a0mm, e la femmina 25\u201326\u00a0mm.\nPupa.\nLa crisalide \u00e8 giallastra, adectica ed obtecta; si mostra parzialmente ricoperta dai peli vestigiali della fase larvale; si rinviene all'interno di un bozzolo sericeo marroncino chiaro, spesso adeso alla pianta nutrice o disposto al riparo di una pietra. Il bozzolo pu\u00f2 misurare 14\u201315\u00a0mm nel maschio e oltre 20\u00a0mm nella femmina.\nBiologia.\nPeriodo di volo.\nLa specie \u00e8 multivoltina, con adulti che sfarfallano da giugno a luglio in Spagna e da giugno a ottobre con due o tre generazioni in Marocco.\nLa sottospecie siciliana \"arcerii\" () sfarfalla da maggio fino a novembre inoltrato.\nAlimentazione.\nGli adulti non si alimentano, conformemente a quanto si osserva nelle Lymantriinae.\nI bruchi si alimentano delle foglie di un gran numero di piante ospiti, tra cui:\nRiproduzione.\nLa femmina non esce mai dal bozzolo, e questo obbliga il maschio, che probabilmente viene richiamato da feromoni, a perforare il bozzolo stesso per penetrarvi all'interno, ed effettuare l'accoppiamento. In seguito, la femmina depone da 50 a 200 uova (sempre all'interno del bozzolo, a differenza di quanto si osserva in \"Orgyia antiqua\") e poi muore.\nParassitismo.\nVa segnalato che solo pochissime uova di \"Orgyia dubia\" giungono fino allo stadio immaginale, dal momento che il parassitismo effettuato da parte delle femmine di alcuni imenotteri e ditteri (sia sulle uova, sia sui bruchi, come si osserva in altre Lymantriinae) conduce alla morte fino al 90% degli esemplari. Tra le specie imputabili di parassitismo citiamo gli icneumonidi \"Agrothereutes tunetanus\" () e \"Cryptus amoenus\" , oltre ai tachinidi \"Exorista segregata\" () e \"Pales pavida\" ().&lt;ref name = \"IOBC/WPRS\"&gt;&lt;/ref&gt;\nDistribuzione e habitat.\nLa specie \u00e8 rinvenibile all'interno di un areale relitto, interamente compreso nell'ecozona paleartica; esso comprende il Portogallo, la Spagna, la Sicilia (\"locus typicus\" della sottospecie \"O. d. arcerii\"), la Macedonia del Nord, la Moldavia, la Turchia (\"locus typicus\" di \"O. d. turcica\"), l'Ucraina, la Russia occidentale e meridionale (\"locus typicus\" di \"O. d. dubia\"), la Mauritania, il Marocco, l'Algeria (\"locus typicus\" di \"O. d. algirica\"), la Tunisia, la Libia, l'Egitto, Cipro, il Libano, Israele, la Palestina, la Siria, la Giordania, l'Armenia, l'Azerbaigian, il Turkmenistan, l'Iran, l'Afghanistan, l'Uzbekistan (incerto), il Kazakistan ed il Kirghizistan, fin quasi ai confini con la Cina.\nL'habitat \u00e8 rappresentato da prati, zone boschive aperte o macchie in cui siano presenti le piante basse di cui si ciba la specie.\nTassonomia.\nL'assetto sistematico della specie non \u00e8 ancora del tutto chiaro, anche a causa della grande variabilit\u00e0 fenotipica che dimostra, ed in futuro saranno necessari studi genetici per dirimere eventuali questioni aperte. La congenere filogeneticamente pi\u00f9 affine a \"O. dubia\" potrebbe essere \"O. josephina\" (), una specie invernale alofila presente in Marocco ed Algeria.\nSinonimi.\nSono stati riportati ventuno sinonimi.\nSottospecie.\nSono state distinte cinque sottospecie:\nVa segnalato che il fenotipo di \"O. d. arcerii\" sembra subire una discreta variabilit\u00e0 da una generazione all'altra, ma nell'insieme si pu\u00f2 affermare che la maggiore affinit\u00e0 filogenetica si riscontra nei confronti della sottospecie \"O. d. algirica\" e di \"Orgyia josephina\".. Su diverse pubblicazioni viene riportata col nome \"Teia dubia arcerii\" , ma l'attribuzione generica appare impropria, in quanto la specie tipo del genere \"Teia\" (ossia l'australiana \"Teia anartoides\" ) appare anatomicamente distinta dalle specie europee di \"Orgyia\".\nConservazione.\nVale la pena qui di spendere alcune parole per la sottospecie \"O. d. arcerii\". Si tratta infatti di un delicatissimo endemismo alofilo, presente in una piccola porzione della provincia di Trapani (Sicilia occidentale), la cui persistenza \u00e8 strettamente legata alla conservazione di un particolare ambiente litoraneo, rappresentato dalle saline di Trapani e Marsala, ove si sviluppa il salicornieto necessario per il sostentamento della falena. L'areale del taxon, situato attualmente a ridosso dell'agglomerato urbano della citt\u00e0 capoluogo (circa 100.000 abitanti), fa s\u00ec che sia ormai possibile scorgere questo raro lepidottero unicamente all'interno delle zone sottoposte a vincolo di protezione, e pone pertanto una seria ipoteca sulla futura conservazione di questo endemismo, anche in considerazione del fatto che la femmina ha scarsissime capacit\u00e0 di movimento verso ambienti pi\u00f9 favorevoli."}
{"id": "4320933", "revid": "606039", "url": "https://it.wikipedia.org/wiki?curid=4320933", "title": "Bombyx dubia", "text": ""}
{"id": "4320934", "revid": "606039", "url": "https://it.wikipedia.org/wiki?curid=4320934", "title": "Bombyx seleniaca", "text": ""}
{"id": "4320935", "revid": "606039", "url": "https://it.wikipedia.org/wiki?curid=4320935", "title": "Clethrogyna dubia", "text": ""}
{"id": "4320937", "revid": "606039", "url": "https://it.wikipedia.org/wiki?curid=4320937", "title": "Notolophus deserticola", "text": ""}
{"id": "4320939", "revid": "606039", "url": "https://it.wikipedia.org/wiki?curid=4320939", "title": "Notolophus dubia", "text": ""}
{"id": "4320941", "revid": "606039", "url": "https://it.wikipedia.org/wiki?curid=4320941", "title": "Notolophus isolatella", "text": ""}
{"id": "4320943", "revid": "606039", "url": "https://it.wikipedia.org/wiki?curid=4320943", "title": "Notolophus judaea", "text": ""}
{"id": "4320944", "revid": "606039", "url": "https://it.wikipedia.org/wiki?curid=4320944", "title": "Notolophus orana", "text": ""}
{"id": "4320945", "revid": "606039", "url": "https://it.wikipedia.org/wiki?curid=4320945", "title": "Notolophus transcaspica", "text": ""}
{"id": "4320947", "revid": "606039", "url": "https://it.wikipedia.org/wiki?curid=4320947", "title": "Notolophus umbripennis", "text": ""}
{"id": "4320948", "revid": "606039", "url": "https://it.wikipedia.org/wiki?curid=4320948", "title": "Orgyia judaea", "text": ""}
{"id": "4320949", "revid": "606039", "url": "https://it.wikipedia.org/wiki?curid=4320949", "title": "Orgyia obliterella", "text": ""}
{"id": "4320950", "revid": "606039", "url": "https://it.wikipedia.org/wiki?curid=4320950", "title": "Teia dubia", "text": ""}
{"id": "4320951", "revid": "606039", "url": "https://it.wikipedia.org/wiki?curid=4320951", "title": "Trichosoma algiricum", "text": ""}
{"id": "4320952", "revid": "606039", "url": "https://it.wikipedia.org/wiki?curid=4320952", "title": "Notolophus algirica", "text": ""}
{"id": "4320954", "revid": "606039", "url": "https://it.wikipedia.org/wiki?curid=4320954", "title": "Notolophus splendida", "text": ""}
{"id": "4320960", "revid": "188402", "url": "https://it.wikipedia.org/wiki?curid=4320960", "title": "Koti-Viikate-Teollisuus", "text": "Koti-Viikate-Teollisuus \u00e8 un gruppo formato dai Kotiteollisuus e dai Viikate per il brano \"Adventti\"."}
{"id": "4320961", "revid": "212348", "url": "https://it.wikipedia.org/wiki?curid=4320961", "title": "Pontiac Grand Safari", "text": "La Grand Safari \u00e8 un'autovettura full-size prodotta dalla Pontiac dal 1971 al 1978.\nIl contesto.\nNegli anni in cui fu commercializzata, la Grand Safari \u00e8 stata la familiare di punta della gamma Pontiac. La calandra e gli interni erano estremamente simili a quelli che si potevano trovare sulla Bonneville e sulla Grand Ville. Quasi tutti gli esemplari della Grand Safari erano equipaggiati con pannelli in finto legno, che erano applicati alle fiancate ed al portellone posteriore.\nLa Grand Safari \u00e8 stata disponibile con un solo tipo di carrozzeria, familiare quattro porte. Il motore era montato anteriormente, mentre la trazione era posteriore.\nLa prima serie: (1971-1976).\nLa Grand Safari prodotta dal 1971 al 1976 \u00e8 stata la vettura pi\u00f9 grande e pesante mai costruita dalla Pontiac in tutta la sua storia. Da ci\u00f2 consegu\u00ec che lo spazio interno disponibile per le spalle tocc\u00f2 un valore da record, che venne battuto solo da modelli full-size della General Motors negli anni novanta.\nLa Gran Safari e le altre familiari contemporanee del gruppo General Motors, possedevano delle sospensioni posteriori a balestra, e ci\u00f2 era inusuale per l'epoca. Infatti, gli altri modelli full-size General Motors utilizzavano delle molle elicoidali. Le Grand Safari erano caratterizzate anche da un nuovo portellone posteriore di tipo \"clamshell\", dove la parte superiore andava a scivolare in un vano ricavato sotto il tetto, mentre quella inferiore scorreva a sua volta (manualmente o elettricamente) in un vano ricavato sotto il pavimento. Questo portellone ad azionamento elettrico, il primo nella storia delle familiari, alla fine soppiant\u00f2 quello manuale, che richiedeva grandi sforzi per essere sollevato durante le operazioni di carico o scarico dei bagagli. Il portellone elettrico era azionabile tramite un interruttore posizionato sul cruscotto oppure attraverso ad un comando collocato sui lamierati posteriori. Il sistema \"clamshell\", che era pesante e complesso, rendeva per\u00f2 pi\u00f9 facile, da queste lunghe familiari, le operazioni di carico e scarico anche in spazi stretti. Questo sistema non venne per\u00f2 utilizzato dalla altre case automobilistiche, e fu eliminato quando la General Motors ridusse la lunghezza dei propri modelli nel 1977.\nQuesta prima serie di Grand Safari era basata sul pianale C della General Motors, che condivideva con altri modelli Buick e Oldsmobile. Venne assemblata a Pontiac, nel Michigan.\nQuesta serie di Grand Safari aveva installato due tipi di motori, entrambi V8. Il primo aveva una cilindrata di 6,6 L, mentre il secondo di 7,5 L. Il cambio disponibile era solo uno, cio\u00e8 il \"TH-400\" automatico a tre rapporti. \nLa seconda serie: (1977-1978).\nNel 1977 la Grand Safari venne considerevolmente rimpicciolita. All'epoca, infatti, l'industria automobilistica statunitense rimpicciol\u00ec ed allegger\u00ec tutti i propri modelli per ridurre il consumo di carburante. Questi ultimi subirono un costante aumento di prezzo iniziato dopo la crisi energetica del 1973.\nAnche i motori furono rimpiccioliti. Quello base aveva ora una cilindrata di 4,9 L, mentre i due opzionali possedevano una cilindrata di 5,7 L e 6,6 L. Il primo venne per\u00f2 offerto solo nel 1978.\nQuesta serie di Grand Safari venne costruita sul pianale B della General Motors. Nel 1979 il modello venne tolto dal mercato e fu rinominato Bonneville Safari. "}
{"id": "4320968", "revid": "599013", "url": "https://it.wikipedia.org/wiki?curid=4320968", "title": "Eberhard R\u00f6sch", "text": "\u00c8 padre di Michael, a sua volta biatleta di alto livello.\nBiografia.\nCarriera da atleta.\nIn carriera prese parte a un'edizione dei Giochi olimpici invernali, (3\u00b0 nella 20\u00a0km, 2\u00b0 nella staffetta), e a tre dei Campionati mondiali, vincendo cinque medaglie.\nCarriera da allenatore.\nDopo il ritiro divenne allenatore della nazionale tedesca."}
{"id": "4320969", "revid": "287204", "url": "https://it.wikipedia.org/wiki?curid=4320969", "title": "Eberhard Rosch", "text": ""}
{"id": "4320970", "revid": "104458", "url": "https://it.wikipedia.org/wiki?curid=4320970", "title": "Eberhard Roesch", "text": ""}
{"id": "4320975", "revid": "129019", "url": "https://it.wikipedia.org/wiki?curid=4320975", "title": "L\u00e9onard Tsuguharu Foujita", "text": ""}
{"id": "4320978", "revid": "439018", "url": "https://it.wikipedia.org/wiki?curid=4320978", "title": "Antonio Tarzia", "text": "Biografia.\nSacerdote della \"Societ\u00e0 San Paolo\", ha fondato nel 1977 ed \u00e8 attuale direttore di \"Jesus\", rivista cattolica mensile di cultura e attualit\u00e0 religiosa, e di G Baby, rivista per bambini, entrambe edite dai Periodici San Paolo. \n\u00c8 stato direttore de \"Il Giornalino\", direttore editoriale della Periodici San Paolo e direttore generale delle Edizioni San Paolo.\n\u00c8 presidente dell'Associazione Centro Culturale Cassiodoro, da lui fondata nel 2007."}
{"id": "4320979", "revid": "767487", "url": "https://it.wikipedia.org/wiki?curid=4320979", "title": "Chillaa", "text": "Chillaa \u00e8 il secondo album di studio del cantante finlandese Robin, pubblicato il 5 ottobre 2012.\nDescrizione.\nL'album contiene dieci tracce, dalle quali il 12 settembre 2012 \u00e8 stato estratto il primo singolo \"Puuttuva palanen\" che prevede la partecipazione del rapper Br\u00e4di. Il 9 novembre \u00e8 stato pubblicato il secondo singolo dell'album, \"Luupilla mun korvissa\" mentre il terzo singolo, \"Haluun sun palaavan\" venne pubblicato il 1\u00ba marzo 2013.\nL'album \u00e8 entrato alla 41\u00aa settimana del 2012 nella classifica degli album pi\u00f9 venduti, raggiungendo la prima posizione.\nL'album \u00e8 disco di platino in Finlandia."}
{"id": "4320980", "revid": "228587", "url": "https://it.wikipedia.org/wiki?curid=4320980", "title": "Andr\u00e9 Fontaine", "text": "Detto anche \"Il pittore delle stelle\" poich\u00e9 ha creato un movimento d'arte ispirato alla cosmonautica. Fu il primo artista al mondo ad utilizzare la fibra di vetro, venne sia riconosciuto a livello mondiale che corteggiato da nomi famosi, tra cui Walt Disney che gli ha dedicato un fumetto di Topolino, pubblicato sui giornali e le riviste di tutto il mondo.\nBiografia.\nAndr\u00e9 Fontaine, nacque il 6 marzo 1926 a Saint-Gedeon, un piccolo villaggio nella regione di Saguenay-Lac-Saint-Jean nel Qu\u00e9bec. Ha studiato presso il Lac-Saint-Jean e il Royal Military College in Victoria Road, nella Columbia Britannica.. Ha conseguito una laurea in psicologia e belle arti, e un dottorato di ricerca in cosmologia presso l'Universit\u00e0 della Florida. Per pagarsi gli studi, ha dipinto a fianco di grandi nomi come Jackson Pollock e Jacque Fresco.\nGli inizi.\nNato con il nome di Julien Gagnon , settimo in una famiglia di 10 bambini i cui genitori, Ernest Gagnon e Isabelle Lessard si sposarono nel 1906. Fin da bambino rivolgeva la sua passione sia per la pittura che all'astronomia. Si spos\u00f2 nel 1945, in prime nozze, con Marie-Paule Tremblay a Alma (Qu\u00e9bec). Da questa unione ha avuto due figlie, Elena nata l'11 ottobre 1946 e Pauline nato nel 1948. Il divorzio venne formalizzato nel 1966.\nPittore futurista.\nPittore, le cui opere, sono state per la prima volta riconosciute nel 1953 a livello internazionale. Nel 1963, l'American Academy of Arts and Letters gli ha conferito una medaglia e una borsa di studio per le sue creazioni artistiche e di ricerca. L'anno seguente, vinse la medaglia d'oro dell'Architectural Association.\nSi apr\u00ec cos\u00ec per questo poliedrico e visionario artista emergente un futuro luminoso. Andr\u00e8 Fontaine stava guadagnando popolarit\u00e0 ed era conosciuto in tutte le principali capitali del mondo per la sua arte unica, vero genio di originalit\u00e0. La sua arte \u00e8 la sua visione dell'universo infinito, un passo verso il futuro. Grazie alle numerose mostre delle sue opere, anche personalit\u00e0 straniere acquistaronoi i suoi dipinti. La particolare e originale tecnica compositva crea nei dipinti un effetto tridimensionale. Negli Stati Uniti \u00e8 noto soprattutto per il suo nome \"Fontana\". Cos\u00ec nel 1965, il famoso Walt Disney lo definisce \"Pittore delle Stelle.\" Gli rende cos\u00ec omaggio immortalando in un fumetto di Topolino, pubblicato in tutto il mondo in cui il nipote di Topolino mostra l'autografo del pittore Fontaine. Nel 1966, la Wowetco ottiene il compito di esporre le sue opere in tutto il mondo.\nAndr\u00e9 Fontaine, padre della sua arte, la \"cosmonitique arte\", ha creato e prodotto dal suo supporto rivoluzionario, venne cos\u00ec definito nel 1963 : \"Il Pittore delle Stelle.\"\nNon solo la sua arte viene riconosciuta nel Qu\u00e9bec e in Canada ma anche negli Stati Uniti. Inoltre riusc\u00ec a farsi conoscere nelle principali capitali, cos\u00ec le sue opere ora si trovano in musei d'arte contemporanea.\nGiornalisti International Press.\nAndr\u00e9 Fontaine \u00e8 anche un giornalista freelance, corrispondente per la stampa internazionale. Ha lavorato per diverse agenzie tra cui, Radio-Canada, \"Pathe News\", \"The Evening Post\" Sabato e \"Movietone\" internazionale. Grazie alla sua rete di relazioni venne inviato all'estero, per seguire come inviato eventi importanti quali : la rivoluzione cubana dalle montagne della Sierra Maestra, la crisi di Panama, la guerra civile dominicana, la costruzione del muro di Berlino, e nel Natale 1963, il dramma di Dallas: l'assassinio del presidente degli Stati Uniti John F. Kennedy, e la visita del Papa al Nazioni Unite.\nHa inoltre commentato, fin dalla sua apertura, avvenuta nel 1956 importanti lanci da Cape Kennedy. Fu il primo giornalista del Quebec ad essere un membro del circolo della stampa di Cape Canaveral. Uomo eccezionale, poliedrico, ha sperimentato diversi mestieri : veterano della seconda guerra mondiale (1939 - 1945), fu ferito in servizio attivo e rilasciato nel 1947. Ha prestato servizio militare nell'esercito degli Stati Uniti.\nNel 1965, Serge Brousseau, famoso critico per \"Le Journal de Montreal Andr\u00e9 Fontaine\" lo ha definito come un \"pittore cosmico\", un \"Pittore delle Stelle.\" Sia a causa della sua avant-garde, che di un articolo che lo attaccava come \"non c'\u00e8 mai un profeta in patria\", in realt\u00e0 \"rimosso\" dal contesto artistico solo per motivi politici. Fontaine venne esiliato dal suo paese natale. Ha vissuto molti anni negli Stati Uniti, i Caraibi e l'America Latina. Nel 1966, ha voluto rivelare fatti riguardanti l'assassinio di John F. Kennedy, rivelazioni inquietanti per cui qualcuno avrebbe voluto farlo tacere.\nTra luci e ombre.\nNel 1977, Fontaine pubblic\u00f2 un libro, dal titolo \"Conspiracy\", insieme a Carmen Morin per dire tutta la verit\u00e0. Con il 1977, il pittore inizia una nuova vita, aprendo nel Qu\u00e9bec il suo studio d'arte. Nel suo libro, tra luci e ombre, svela particolari imbarazzanti, un libro messo all'indice e ritirato dal mercato a causa del suo contenuto politico. Nello stesso anno, incontra un giovane artista, Joan Doyon, che nel frattempo \u00e8 impegnato in un workshop di pittura per i bambini.\nI due artisti sviluppano una sorta di complicit\u00e0 che si concreta nel 1978 nell'apertura di una galleria d'arte in Quebec 56, rue St-Pierre. Grazie agli artisti e al loro coinvolgimento vennero offerti corsi per giovani svantaggiati. Questa fu la prima galleria ad offrire lezioni d'arte con professionisti che ricevevano un contributo pubblico, iniziativa a quel tempo condotta da Ren\u00e9 L\u00e9vesque. Nel dicembre del 1979, Andr\u00e9 Fontaine si sposa per la seconda volta e ha una figlia, Rachel, nata nel settembre 1980. Essendo un uomo d'azione, ha continuato ad essere attivo in vari campi dello scibile. Oltre ai suoi dipinti, \u00e8 stato docente in diversi convegni scientifici, come cantante lirico con voce da tenore ha tenuto diversi concerti nelle chiese, ospite in programmi televisivi per parlare di la sua arte. Durante gli anni '80, ha organizzato nella regione del Qu\u00e9bec 90 mostre dei suoi dipinti e concerti di canto classico, tra cui a volte per matrimoni o vacanze. Un altro aspetto di Fontaine, \u00e8 il suo volto da benefattore : la raccolta di cibo nei ristoranti per sfamare i poveri."}
{"id": "4320981", "revid": "121622628", "url": "https://it.wikipedia.org/wiki?curid=4320981", "title": "Japan Record Award", "text": "I sono i pi\u00f9 importanti premi musicali del Giappone, paragonabili per blasone ai Grammy Awards americani. Vengono organizzati ogni anno dalla Japan Composer's Association, venendo trasmessi solitamente nel mese di dicembre (attualmente vanno in onda il 30 dicembre) sull'emittente televisiva nipponica TBS alle ore 18:30 giapponesi e presentati da vari conduttori.\nGli Exile sono gli artisti con il numero maggiore di premi vinti, avendo ottenuto quattro trionfi, seguiti da Ayumi Hamasaki con tre.\nCategorie.\nI Japan Record Awards hanno lo scopo principale di premiare la migliore canzone dell'anno in Giappone, ma esistono anche varie categorie che assegnano premi minori ad artisti, compositori e produttori."}
{"id": "4320982", "revid": "785616", "url": "https://it.wikipedia.org/wiki?curid=4320982", "title": "Japan Record Awards", "text": ""}
{"id": "4320984", "revid": "767487", "url": "https://it.wikipedia.org/wiki?curid=4320984", "title": "Odd Lirhus", "text": "Biografia.\nCarriera da atleta.\nIn carriera prese parte a due edizioni dei Giochi olimpici invernali, (7\u00b0 nella 10\u00a0km, 23\u00b0 nella 20\u00a0km, 4\u00b0 nella staffetta) e (24\u00b0 nella 20\u00a0km, 2\u00b0 nella staffetta), e a cinque dei Campionati mondiali, vincendo cinque medaglie.\nCarriera da allenatore.\nDopo il ritiro divenne allenatore in Canada, in Nuova Zelanda e nella natia Norvegia, dove guid\u00f2 le squadre juniores e femminile.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = Individuale"}
{"id": "4320985", "revid": "486946", "url": "https://it.wikipedia.org/wiki?curid=4320985", "title": "Puss Gets the Boot", "text": ""}
{"id": "4320986", "revid": "1305772", "url": "https://it.wikipedia.org/wiki?curid=4320986", "title": "Libertador (Distretto Capitale)", "text": "Libertador \u00e8 un comune del Venezuela, l'unico nel Distretto Capitale della citt\u00e0 di Caracas. \u00c8 uno dei cinque comuni che compongono il Distretto Metropolitano di Caracas. Confina con lo Stato di Vargas ad ovest e a nord, con lo Stato di Miranda ad est e a sud.\n\u00c8 il cuore della citt\u00e0 di Caracas che, dal 2000 ha visto la nascita di una nuova istituzione pi\u00f9 ampia, denominata Distretto Metropolitano di Caracas che conta, oltre a questo, altri quattro comuni, tutti posti ad est, nello Stato di Miranda: Baruta, Chacao, El Hatillo e Sucre.\nStoria.\nL'attuale comune raccoglie l'eredit\u00e0 del Dipartimento Libertador che, con il Dipartimento Vargas costituiva il soppresso Distretto Federale. Con le riforme costituzionali del 1999 e la creazione del Distretto Capitale, \u00e8 nato anche il comune di Libertador nella forma attuale.\nIl suo nome \u00e8 in onore dell'eroe dell'indipendenza venezuelana Sim\u00f3n Bol\u00edvar.\nAmministrazione.\nNon deve confondersi l'amministrazione del comune di Libertador, talvolta chiamato \"comune di Caracas\", con l'amministrazione del Distretto Metropolitano di Caracas, che sovrintende al primo e ad altri quattro comuni. In entrambi i casi c'\u00e8 a capo un sindaco (\"alcalde\") ma evidentemente con competenze diverse.\nIl Distretto Capitale \u00e8 posto allo stesso livello amministrativo di uno stato ma non esprime un governatore. Al suo posto c'\u00e8 un Capo del Governo del Distretto Capitale nominato direttamente dal Presidente della Repubblica. Tutti gli altri organi amministrativi coincidono con quelli del comune di Libertador mentre il potere legislativo, secondo la costituzione, spetta direttamente all'Assemblea nazionale del Venezuela, nella quale i rappresentanti del Distretto sono solo una parte dei deputati eletti su tutto il territorio nazionale.\nParrocchie.\nIl comune di Libertador ha 22 parrocchie:"}
{"id": "4320987", "revid": "1305772", "url": "https://it.wikipedia.org/wiki?curid=4320987", "title": "The Night Before Christmas", "text": ""}
{"id": "4320994", "revid": "1522738", "url": "https://it.wikipedia.org/wiki?curid=4320994", "title": "Los Salias", "text": "Los Salias \u00e8 un comune del Venezuela nello stato di Miranda. Confina con i comuni di Libertador a nord, Baruta ad est, Guaicaipuro a sud e Carrizal ad ovest.\n\u00c8 un sobborgo della capitale Caracas, trovandosi il suo capoluogo a soli 14\u00a0km a sud della stessa. Nonostante questa sua prossimit\u00e0 alla capitale Los Salias non \u00e8 fra i comuni che compongono il Distretto Metropolitano di Caracas.\nStoria.\nIl comune \u00e8 stato istituito nel 1982.\nIl suo nome \u00e8 in onore dei fratelli Francisco, Mariano, Pedro, Vicente, Juan e Carlos Salias, eroi della guerra di indipendenza.\nAmministrazione.\nParrocchie.\nIl comune di Los Salias ha un'unica parrocchia:"}
{"id": "4321002", "revid": "774488", "url": "https://it.wikipedia.org/wiki?curid=4321002", "title": "Anthony Oliver Scott", "text": ""}
{"id": "4321003", "revid": "298229", "url": "https://it.wikipedia.org/wiki?curid=4321003", "title": "Mary Onyali Omagbemi", "text": ""}
{"id": "4321012", "revid": "123079739", "url": "https://it.wikipedia.org/wiki?curid=4321012", "title": "Clinical Chemistry", "text": "Clinical Chemistry \u00e8 una rivista accademica che si occupa di chimica clinica. \u00c8 la rivista ufficiale della \"American Association for Clinical Chemistry\"."}
{"id": "4321013", "revid": "241195", "url": "https://it.wikipedia.org/wiki?curid=4321013", "title": "Clin. Chem.", "text": ""}
{"id": "4321017", "revid": "743418", "url": "https://it.wikipedia.org/wiki?curid=4321017", "title": "Kepler-16 (AB)", "text": ""}
{"id": "4321018", "revid": "743418", "url": "https://it.wikipedia.org/wiki?curid=4321018", "title": "Kepler-16 (AB) b", "text": ""}
{"id": "4321020", "revid": "743418", "url": "https://it.wikipedia.org/wiki?curid=4321020", "title": "Kepler-34 (AB)", "text": ""}
{"id": "4321021", "revid": "743418", "url": "https://it.wikipedia.org/wiki?curid=4321021", "title": "Kepler-34 (AB) b", "text": ""}
{"id": "4321022", "revid": "743418", "url": "https://it.wikipedia.org/wiki?curid=4321022", "title": "Kepler-35 (AB)", "text": ""}
{"id": "4321023", "revid": "743418", "url": "https://it.wikipedia.org/wiki?curid=4321023", "title": "Kepler-35 (AB) b", "text": ""}
{"id": "4321024", "revid": "743418", "url": "https://it.wikipedia.org/wiki?curid=4321024", "title": "Kepler-38 (AB)", "text": ""}
{"id": "4321025", "revid": "743418", "url": "https://it.wikipedia.org/wiki?curid=4321025", "title": "Kepler-38 (AB) b", "text": ""}
{"id": "4321026", "revid": "287204", "url": "https://it.wikipedia.org/wiki?curid=4321026", "title": "Howard Saul Becker", "text": "Biografia.\nBecker ha scritto diffusamente su stili di scrittura e metodologie sociologiche. Inoltre, il libro di Becker \"The Outsiders\" ha fornito le basi per la teoria dell'etichettamento. Becker viene spesso definito come interazionista simbolico o costruzionista sociale, tuttavia egli non si allinea con uno dei due campi. Laureato alla Universit\u00e0 di Chicago, Becker \u00e8 considerato parte della seconda scuola di Chicago che comprende anche Erving Goffman, Gary Fine e Anselm Strauss.\nBibliografia.\n\"I problemi sociali\", PM edizioni, Varazze, 2019, ISBN 978-88-99565-67-1."}
{"id": "4321028", "revid": "743418", "url": "https://it.wikipedia.org/wiki?curid=4321028", "title": "Kepler-47 (AB)", "text": ""}
{"id": "4321029", "revid": "743418", "url": "https://it.wikipedia.org/wiki?curid=4321029", "title": "Kepler-47 (AB) c", "text": ""}
{"id": "4321033", "revid": "287204", "url": "https://it.wikipedia.org/wiki?curid=4321033", "title": "Atlant Moskovskaja Oblast'", "text": "L'Atlant Moskovskaja Oblast' (rus. \u0410\u0442\u043b\u0430\u043d\u0442 \u041c\u043e\u0441\u043a\u043e\u0432\u0441\u043a\u0430\u044f \u043e\u0431\u043b\u0430\u0441\u0442\u044c, it. Atlas Oblast' di Mosca) \u00e8 una squadra di hockey su ghiaccio russa di Myti\u0161\u010di che gioca nel massimo campionato europeo, la KHL.\nStoria.\nLa squadra fu fondata il 20 dicembre 1953, con l'allora nome di Khimik che ha conservato sino al 2008 (anno in cui \u00e8 nata la KHL). La squadra all'epoca si trovava nella cittadina di Voskresensk ed ebbe un successo immediato, successo che gli permise di giocare fin dagli albori della sua storia nel Campionato sovietico di hockey su ghiaccio: in soli tre anni infatti, la squadra, guidata dal giocatore-allenatore Nikolaj Epstein riusc\u00ec ad entrare nel massimo campionato russo. La squadra riusc\u00ec a piazzarsi al terzo posto per tre volte tra il 1965 e il 1984, nel 1989, sotto la guida dell'head coach Vladimir Vasil'ev, addirittura al secondo posto, un risultato importante per una squadra di una piccola citt\u00e0. Molti giocatori cresciuti nel vivaio del Chimik in quegli anni riuscirono ad emergere, tra i quali Igor' Larionov e Valerij Kamenskij che vinceranno anche la Stanley Cup.\nNella primavera del 1998, in concomitanza col 45\u00ba anniversario dalla fondazione, lo status della squadra viene cambiato: ora la squadra non rappresenta pi\u00f9 solo la piccola citt\u00e0 di Voskresensk, ma tutta l'omonima Regione. Durante la stagione 2005-06 invece, la squadra si trasfer\u00ec da Voskresensk a Myti\u0161\u010di, rimanendo comunque all'interno dell'Oblast' di Mosca. A Voskresensk rimase invece il Khimik Voskresensk. A seguito di ci\u00f2, il team ha cambiato nome in Atlant, proprio prima della sua inclusione nella Kontinental Hockey League, Lega nata nel 2008. Il nuovo logo del team presenta l'effigie di un cane pastore dell'Asia centrale.\nNella stagione 2010/11 ha perso la finale playoff della KHL giocata contro il Salavat Julaev Ufa.\nArena.\nL'Atlant Moskovskaja Oblast' disputa le partite casalinghe alla \"Myti\u0161\u010di Arena\" (rus. \"\u0410\u0440\u0435\u043d\u0430 \u041c\u044b\u0442\u0438\u0449\u0438\") che si trova a Myti\u0161\u010di, 5\u00a0km da Mosca. L'arena, costruita nel 2006, ha una capienza di 7.000 persone. Assieme alla Megasport Arena, nel 2007 ospit\u00f2 il Campionato mondiale di hockey su ghiaccio. Dal 2009 al 2011 ha ospitato il KHL Junior Draft."}
{"id": "4321034", "revid": "1305887", "url": "https://it.wikipedia.org/wiki?curid=4321034", "title": "I ragazzi della Senna/Space Runner", "text": "I ragazzi della Senna/Space Runner \u00e8 un singolo di Cristina D'Avena pubblicato nel 1984. Sul lato B \u00e8 presente un brano di The Band of Mara, gruppo fittizio dietro il quale si celavano gli autori del brano: Vladimiro Albera, Diego Canestrelli e Guido Dall'Oglio.\nI brani.\n\"I ragazzi della Senna\" \u00e8 un brano musicale inciso da Cristina D'Avena, come sigla dell'anime \"Il Tulipano Nero\". La canzone \u00e8 stata scritta da Alessandra Valeri Manera su musica di Augusto Martelli. La versione incisa sul 33 giri Fivelandia contiene un errore nel testo (\"il 4 luglio c'\u00e8 la rivoluzione\"), poi corretto per tutte le pubblicazioni successive. Nel testo della sigla italiana della serie animata, si colloca erroneamente lo scoppio della rivoluzione francese il 4 luglio, data della Dichiarazione di indipendenza degli Stati Uniti d'America, invece del 14 luglio. Durante le prime messe in onda, and\u00f2 in sigla anche il verso contenente l'errore ma successivamente, con un montaggio, \u00e8 stato saltato.\nDurante le ospitate a Colorado del 2016, Cristina D'Avena ha cantato diversi suoi pezzi uniti ad altre canzoni italiane o del panorama internazionale, per quanto riguarda \"I ragazzi della Senna\" \u00e8 stata cantata con \"La guerra di Piero\" di Fabrizio De Andr\u00e9.\nNel 2018 questa versione della canzone viene nuovamente arrangiata e incisa dall'artista, insieme a Fabrizio Moro.\n\"Space Runner\" \u00e8 un brano musicale inciso da The Band of Mara come sigla dell'anime \"God Mars\". Il brano \u00e8 stato scritto da Vladimiro Albera e Diego Canestrelli su musica di Canestrelli e Guido Dall'Oglio.\nTracce.\nLato A\nLato B\nPubblicazioni all'interno di album e raccolte.\n\"I ragazzi della Senna\" e \"Space Runner\" sono state inserite all'interno di alcuni album di Cristina D'Avena."}
{"id": "4321035", "revid": "74801", "url": "https://it.wikipedia.org/wiki?curid=4321035", "title": "Kenyi Adachi", "text": "Caratteristiche tecniche.\nMancino, il suo ruolo principale \u00e8 quello di terzino sinistro.\nCarriera.\nCresce nelle giovanili dei Santos Laguna, nella cui prima squadra debutta da titolare il 21 agosto 2012 nell'incontro di Concachampions vinto per 5-0 contro l'\u00c1guila. Nell'occasione lancia il compagno Darwin Quintero per il primo goal dei padroni di casa. Successivamente scende in campo anche contro il Toronto FC e di nuovo contro l'\u00c1guila. In campionato l'esordio avviene invece, sempre da titolare, il 1\u00ba settembre 2012 nella vittoria casalinga 3-1 sui Tigres, partita in cui viene ammonito. Disputa poi il successivo incontro, perso per 2-0 contro l'Am\u00e9rica.\nStatistiche.\nPresenze e reti nei club.\n\"Aggiornate al 12 dicembre 2012.\""}
{"id": "4321037", "revid": "767487", "url": "https://it.wikipedia.org/wiki?curid=4321037", "title": "Fun Size", "text": "Fun Size \u00e8 un film commedia del 2012 diretto da Josh Schwartz e con protagonista Victoria Justice.\nTrama.\nA Cleveland, Ohio, Wren DeSantis e la sua amica April sono invitate ad una festa di Halloween dal ragazzo pi\u00f9 popolare della scuola Aaron Riley, ma nella stessa sera lei \u00e8 anche obbligata a fare da babysitter al suo fratellino Albert da sua madre, vedova, Joy cos\u00ec che lei possa uscire a spassarsela col suo nuovo fidanzato ventiseienne. Dopo la serata passata a fare \"dolcetto o scherzetto\" in giro per la citt\u00e0, lei lo perde di vista in una casa infestata, la nottata si trasforma in una caccia al fratellino prima che la madre lo scopra.\nDistribuzione.\nIl film in Italia \u00e8 uscito direttamente in Home video."}
{"id": "4321039", "revid": "767487", "url": "https://it.wikipedia.org/wiki?curid=4321039", "title": "Kandeggina Gang", "text": "Le Kandeggina Gang sono state un gruppo punk rock formato a Milano nel 1979 e attivo fino al 1981. Sono state uno dei primi gruppi punk rock al femminile italiani. La loro notoriet\u00e0 \u00e8 in parte legata alla presenza di Giovanna Coletti, che quando lasci\u00f2 il gruppo nel 1981 assunse il nome d'arte di Jo Squillo.\nStoria.\nContesto e formazione.\nLe Kandeggina Gang si formano nel 1979 all'interno del centro sociale Santa Marta di Milano, che aveva una scuola di musica. Nella scuola fra gli insegnanti c'era anche Demetrio Stratos negli ultimi anni della sua vita. Sempre all' interno del Santa Marta nascono altri gruppi fra i quali i Kaos Rock di Gianni Muciaccia, compagno di Giovanna Coletti, che poi sposer\u00e0.\nIl nome delle Kandeggina Gang, che fu ideato dalla bassista Marghie Gianni, faceva riferimento alla volont\u00e0 del gruppo di sbiancare e corrodere la musica precedente per ripartire da zero.\nSono cattiva.\nIl 6 febbraio 1980 il gruppo viene invitato dalla Cramps Records di Gianni Sassi al festival musicale Rock '80. I gruppi ivi presentati furono inseriti nella compilation dall'omonimo titolo e fra questi vi erano oltre alle Kandeggina Gang anche gli Skiantos, gli Windopen, i Take Four Doses, i Kaos Rock, gli X Rated ed i Dirty Actions. \"Rock '80\" fu ristampato pi\u00f9 volte negli anni in Italia ed in Germania.\nNello stesso anno esce la loro prima ed unica pubblicazione, il singolo dal titolo Sono cattiva/Orrore che secondo Luca Frazzi nel suo \"Guida al punk italiano\", rappresenta \"un gran bell'esempio di punk adolescenziale giocato sulle frequenze alte (la voce stridula di Jo perfora il cervello) con un vago (vaghissimo) accenno di pop\". Il singolo ebbe un discreto successo tanto che Luisa Cunteri in un articolo su Re nudo le defin\u00ec \"le ragazzine pi\u00f9 pestifere d'Italia\" per i loro testi di protesta adolescenziale ed antimaschilista.\nDopo le Kandeggina Gang.\nIn seguito Jo Squillo uscir\u00e0 dalle Kandeggina Gang per intraprendere il suo nuovo progetto personale chiamato Jo Squillo Eletrix, virando verso sonorit\u00e0 pi\u00f9 New wave prima ed italo disco poi.\nNel 1997 l'etichetta tedesca Redrum Records (KBD) inserisce il brano \"Sono cattiva\" in una delle loro raccolta dal titolo \"Killed By Death #201 - D'Italia\".\nNel 2010 \"Orrore\" viene inserita nell'album raccolta dal titolo \"L'Anthologia New Wave (Punk E Post-Punk, 1977-1980)\""}
{"id": "4321048", "revid": "466539", "url": "https://it.wikipedia.org/wiki?curid=4321048", "title": "Traktor \u010celjabinsk", "text": "Il Traktor \u010celjabinsk (russo: \u0422\u0440\u0430\u043a\u0442\u043e\u0440 \u0427\u0435\u043b\u044f\u0431\u0438\u043d\u0441\u043a, italiano: trattore) \u00e8 una squadra di hockey su ghiaccio russa, con sede nella citt\u00e0 di \u010celjabinsk, situata sulle pendici orientali degli Urali. La squadra milita nel massimo campionato europeo, la Kontinental Hockey League.\nStoria.\nLa squadra fu fondata nel 1947 e gioc\u00f2 nel Campionato sovietico di hockey su ghiaccio gi\u00e0 a partire dall'anno seguente, quando il campionato era appena alla sua seconda edizione. Tra il 1948 ed il 1953 la squadra si chiamava Dzerzhinets \u010celjabinsk, mentre tra il 1954 ed il 1958 Avangard \u010celjabinsk. Successivamente adott\u00f2 il nome attuale.\nIl Traktor non ha sempre militato nel massimo campionato sovietico, tra il 1965 ed il 1968 infatti gioc\u00f2 nella seconda divisione. Torn\u00f2 comunque in pochi anni nella massima serie, soprattutto grazie alla guida degli allenatori Viktor Stolyarov e Viktor Sokolov.\nNel 1973 il Traktor gioc\u00f2 la finale di Coppa sovietica contro la corazzata del CSKA che si aggiudic\u00f2 il trofeo: nonostante il Traktor si fosse portato sul 2-0, la partita termin\u00f2 5-2 per la squadra di Mosca. Il migliore piazzamento della squadra nel campionato sovietico risale al 1977, quando, sotto la guida di Anatoly Kostryukov, si classific\u00f2 al terzo posto. La squadra si classific\u00f2 in terza posizione altre due volte nel neonato campionato di hockey della CSI, questa volta sotto la guida di Valery Belousov.\nAlla fine degli anni '90 l'hockey a \u010celjabinsk conobbe una fase di declino e il Traktor nel 1998 retrocedette in Vys\u0161aja Chokkejnaja Liga. Nella stagione 2005-06 tuttavia, il Traktor vinse la VHL e venne riammesso nel massimo campionato russo, la Russian Superleague. Sciolta questa Lega per far posto alla KHL, dopo un periodo di medio-bassa classifica, al quarto anno il Traktor riusc\u00ec a vincere la stagione regolare (Kubok Kontinenta), uscendo per\u00f2 poi in semifinale playoff a causa dell'Avangard Omsk chiudendo cos\u00ec la stagione al terzo posto. L'anno successivo giunse invece sino alla finale di Coppa Gagarin ma venne sconfitto (serie 2-4) dall'OHK Dinamo chiudendo quindi la stagione al secondo posto.\nGiocatori.\nIl vivaio del Traktor ha prodotto diversi giocatori che hanno raggiunto fama internazionale. Uno dei migliori attaccanti sovietici di tutti i tempi, Sergej Makarov, \u00e8 nato proprio a \u010celjabinsk ed ha iniziato la carriera col Traktor. Compagno di squadra di Makarov era poi il forte difensore Sergej Starikov. Starikov e Makarov hanno vinto pi\u00f9 di 10 tornei internazionali con la nazionale sovietica. Anche il fratello pi\u00f9 vecchio di Makarov (Nikolaj Makarov) fu un forte difensore del Traktor e della nazionale dell'URSS.\nUn altro giocatore famoso fu Vyacheslav Bykov, per lungo tempo membro della nazionale sovietica e futuro allenatore della Russia. Inoltre, un portiere del Traktor, Sergej Mylnikov, \u00e8 stato nominato per due volte miglior portiere del campionato sovietico: fu il portiere dell'Unione Sovietica che partecip\u00f2 alla Canada Cup del 1987, partecip\u00f2 inoltre a due Olimpiadi e a cinque campionati del mondo."}
{"id": "4321050", "revid": "124347784", "url": "https://it.wikipedia.org/wiki?curid=4321050", "title": "Awakening (Yellowcard)", "text": "Awakening \u00e8 un singolo della band statunitense Yellowcard, pubblicato il 10 dicembre 2012 come terza canzone tratta dall'album del 2012 \"Southern Air\". Originariamente, si trattava di una canzone che Key e Mendez avevano composto per i \"Big If\", il progetto musicale dei due (assieme a Sean O'Donnell) nel periodo della pausa degli Yellowcard tra il 2008 ed il 2010.\nLa canzone \u00e8 stata per la prima volta caricata su Internet dalla band l'11 luglio 2012 sul proprio sito ufficiale. L'annuncio dell'uscita del video \u00e8 stato invece dato il 7 dicembre per il 10.\nCritica.\nJason Tate di AbsolutePunk ha indicato \"Awakening\" come una delle migliori canzoni su \"Southern Air\". Lo stesso Ryan Mendez l'ha indicata prima dell'uscita dell'album come una delle tracce che maggiormente non vedeva l'ora di suonare in virt\u00f9 della sua energia.\nTesto.\nSebbene Ryan Key non abbia mai svelato il significato del testo, vi si possono riconoscere numerosi riferimenti all'ex chitarrista della band Benjamin Harper, costretto a lasciare la band nel 2005 per divergenze con gli altri membri. Uno su tutti, la frase (riferita alla stessa canzone \"Awakening\") nella prima strofa \"a song about the life that you let go\" (\"una canzone che parla della vita che ti sei lasciato sfuggire\"). Ryan parla di Harper come se fosse tuttora costantemente presente nella sua vita, quasi fosse un sogno che lo tormenta, un sogno dal quale vuole trovare un risveglio (\"awakening\") proprio attraverso questa canzone.\nVideo musicale.\nIl video per \"Awakening\" \u00e8 stato ideato e scritto da Ryan Key ed \u00e8 stato realizzato con le animazioni da Roy Fleeman. Nella storia che si racconta, gli Yellowcard sono in tour sul loro bus e si stanno spostando da una localit\u00e0 ad un'altra. Alla stazione di rifornimento presso la quale il pullman si ferma, Ryan Key scende e va ad acquistare del cibo spazzatura nell'autogrill della stazione. Essendo notte, i suoi compagni di band stanno dormendo, e l'autobus riparte senza che nessuno si accorga che Ryan manca. Il cantante deve allora chiedere l'autostop ad un camionista col suo cane per cercare di raggiungere la localit\u00e0 dove la band si deve esibire la sera successiva. Dopo l'autostop, \u00e8 costretto a usare mezzi trovati al momento, come una bicicletta \"free\" ed un autobus, sul quale per\u00f2 sale di nascosto intrufolandosi nel bagagliaio perch\u00e9 i biglietti erano terminati. Una volta arrivato al locale dove si tiene il concerto, \u00e8 gi\u00e0 sera ed \u00e8 quasi ora dell'esibizione. Ryan cerca di entrare presentando al buttafuori una sua foto e dicendo di essere il cantante della band, ma questi non lo lascia entrare. Fortunatamente trova sul retro una finestra aperta, e riesce cos\u00ec ad entrare appena in tempo per cominciare lo spettacolo.\nRyan Key ha affermato che l'episodio non \u00e8 realmente accaduto agli Yellowcard, ma ad una band amica del gruppo alcuni anni prima, e cos\u00ec Key ha preso spunto da questa storia per creare un racconto di circa tre minuti e mezzo che si prestasse per un video per questa canzone."}
{"id": "4321051", "revid": "1573940", "url": "https://it.wikipedia.org/wiki?curid=4321051", "title": "Molode\u017enaja Chokkejnaja Liga", "text": "La Molode\u017enaja Chokkejnaja Liga, chiamata anche Minor Hockey League (MHL) (russo: \u041c\u043e\u043b\u043e\u0434\u0435\u0436\u043d\u0430\u044f \u0425\u043e\u043a\u043a\u0435\u0439\u043d\u0430\u044f \u041b\u0438\u0433\u0430 (\u041c\u0425\u041b), Molode\u017enaja Chokkejnaja Liga (MHL)), a volte tradotta come Lega di Hockey Giovanile, attualmente chiamata \"Chevrolet Minor Hockey League Championship\" (russo: \"Chevrolet \u0427\u0435\u043c\u043f\u0438\u043e\u043d\u0430\u0442 \u041c\u043e\u043b\u043e\u0434\u0435\u0436\u043d\u043e\u0439 \u0445\u043e\u043a\u043a\u0435\u0439\u043d\u043e\u0439 \u043b\u0438\u0433\u0438\") per ragioni di sponsorizzazione, \u00e8 la pi\u00f9 importante lega hockeistica giovanile in Eurasia. Fondata nel 2009, attualmente comprende 39 squadre da 7 diverse nazioni. Alcune di queste squadre sono farm-team di squadre della KHL o della VHL (le due Leghe di livello superiore). L'et\u00e0 dei giocatori varia dai 17 ai 21 anni.\nI team, divisi in 2 conference, si affrontano nei playoff (dove si qualificano 16 squadre) per l'assegnazione della Charlamov Cup, trofeo assegnato alla memoria del giocatore sovietico Valerij Charlamov."}
{"id": "4321053", "revid": "222571", "url": "https://it.wikipedia.org/wiki?curid=4321053", "title": "MHC Khimik", "text": ""}
{"id": "4321055", "revid": "28592", "url": "https://it.wikipedia.org/wiki?curid=4321055", "title": "Nina Sadur", "text": ""}
{"id": "4321056", "revid": "28592", "url": "https://it.wikipedia.org/wiki?curid=4321056", "title": "Sadur", "text": ""}
{"id": "4321063", "revid": "660329", "url": "https://it.wikipedia.org/wiki?curid=4321063", "title": "Concerto di Capodanno di Venezia", "text": "Il Concerto di Capodanno del Teatro La Fenice di Venezia o solo Concerto di Capodanno di Venezia \u00e8 il tradizionale concerto che a partire dal 2004 si svolge il 1\u00ba gennaio di ogni anno presso il Gran Teatro La Fenice.\nStoria.\nIl primo Concerto di Capodanno dal Gran Teatro La Fenice di Venezia si tenne il 1\u00b0 gennaio 2004 e nacque come evento straordinario, culmine degli eventi commemorativi della ricostruzione del Teatro a seguito dell'incendio doloso che lo distrusse la sera del 29 gennaio 1996. Ben presto divenne un appuntamento tradizionale, acquisendo un'immediata popolarit\u00e0 presso un pubblico molto vasto. L'idea venne ad Anna Elena Averardi, consulente per la cura dell'immagine del teatro veneziano, e fu subito accolta da Fabrizio Del Noce, direttore di Rai 1.\nSimilmente al Concerto di Capodanno di Vienna, il concerto di Venezia del 1\u00ba gennaio \u00e8 solo l'ultimo di una serie di cinque identici concerti che si tengono il 28 e 29 dicembre alle 20.00, il 30 dicembre alle 17.00, il 31 dicembre alle 16:00 e l'ultimo in questione alle 11:15 con diretta in mondovisione su Rai 1, a partire dalle 12.20 circa. Alla formulazione del programma del concerto, dal 2004 al 2014, incaricato da Rai 1, ha collaborato il critico musicale Pietro Acquafredda.\nIl Concerto del 2011 \u00e8 stato dedicato ai 150 anni dell'unit\u00e0 d'Italia (per l'occasione venne suonato \"Il Canto degli Italiani\"), mentre quello del 2013 \u00e8 stato dedicato interamente, nella parte dedicata all'opera lirica, alle musiche di Giuseppe Verdi per festeggiarne il bicentenario dalla nascita.\nLa manifestazione non si \u00e8 interrotta nemmeno durante la pandemia di coronavirus esplosa in Italia nel 2019. Il Concerto di Capodanno del 2021 si \u00e8 tenuto a porte chiuse e solo in diretta TV a causa delle restrizioni imposte alle attivit\u00e0 teatrali in Italia per la pandemia. Il coro e gli orchestrali, con l'ovvia eccezione dei maestri degli strumenti a fiato, hanno indossato la mascherina. Anche per il Concerto del 2022 coro ed orchestrali hanno indossato la mascherina, ma si sono esibiti in presenza del pubblico . Il Soprintendente del Gran Teatro La Fenice Fortunato Ortombina ha dichiarato che il Teatro era pieno per l'intera capienza di 1000 posti . Questo anche se dal 20 dicembre 2021 la Regione Veneto era transitata in zona covid gialla, che limita l'accesso del pubblico a concerti e rappresentazioni teatrali al chiuso al 50% della capienza delle strutture, e impone il tetto massimo di 500 posti . \nProgramma.\nIl programma del concerto prevede l'esecuzione di sinfonie, arie sinfoniche e brani di opera lirica. Il concerto si compone di due parti: una prima che presenta brani sinfonici o comunque musiche interpretate solo dall'orchestra, e una seconda che invece \u00e8 incentrata principalmente su brani d'opera lirica. Solo questa seconda parte viene trasmessa, ogni 1\u00ba gennaio, in diretta su Rai 1 e in mondo/eurovisione. In essa sono presenti, oltre all'orchestra, il coro del teatro e cantanti solisti e vengono eseguiti brani tratti dal repertorio lirico, operistico e sinfonico principalmente italiano, ma anche internazionale. I cantanti solisti sono, di preferenza, ma non esclusivamente, italiani, e la consuetudine vuole che vengano cambiati ogni anno. \nTradizionalmente il concerto si conclude con l'esecuzione di tre brani fuori programma fissi: il primo \u00e8 il coro del \"Va, pensiero\" dal \"Nabucco\" di Giuseppe Verdi, il secondo \u00e8 il finale della \"Turandot\" \"Padre augusto\" di Giacomo Puccini nella definitiva versione di Franco Alfano (tradizione avviata nel 2019, ad eccezione del 2021) e il terzo \u00e8 il celebre brindisi \"Libiamo ne' lieti calici\" tratto dalla \"Traviata\" di Verdi che viene solitamente bissato su richiesta del pubblico.\nLa televisione e il concerto di Capodanno.\nSolo la seconda parte del concerto, ovvero quella dedicata all'opera lirica, viene trasmessa in diretta televisiva su Rai 1, e dal 2014 in differita su Rai 5 alla sera. Il concerto viene trasmesso in eurovisione, nonch\u00e9 in Giappone e America Latina.\nNel 2016 il concerto \u00e8 stato proposto in differita su ARTE, ZDR, WSR, Radio France e da varie emittenti radiotelevisive di Paesi dell'Europa orientale. Questa copertura mediatica particolarmente estesa dell'evento ha fatto s\u00ec che molti cantanti, seppure gi\u00e0 acclamati, siano saliti alla ribalta internazionale proprio in seguito alla loro partecipazione al concerto."}
{"id": "4321064", "revid": "287451", "url": "https://it.wikipedia.org/wiki?curid=4321064", "title": "Luigi Silvestri", "text": "Carriera.\nDisputa la Serie C 1942-1943 con la Pietro Resta di Taranto, il Torneo misto pugliese 1944-1945 con l'Audace di Taranto e l'anno successivo la Serie C Centro-Sud 1945-1946 con l'Arsenale di Taranto, con cui mette a segno 23 reti.\nDopo un anno con il San Pietro Vernotico, nel 1947-1948 debutta in Serie B con il Lecce, disputando con i salentini tre campionati di cui due in serie cadetta, per un totale di 72 presenze e 30 gol in Serie B.\nContinua la carriera in Serie C giocando un anno con il Foggia ed altri due anni con l'Arsenaltaranto. Viene quindi ceduto alla Turris in IV Serie e poi al Mesagne in Promozione."}
{"id": "4321065", "revid": "767487", "url": "https://it.wikipedia.org/wiki?curid=4321065", "title": "Michele Guainazzi", "text": "Biografia.\nMichele Guainazzi, promettente mediano dell'Ambrosiana-Inter, venne chiamato alle armi ed inviato in Africa col 7\u00ba Rgt. Bersaglieri .\nA Marsa Matruh, nel giugno 1942 ,si rese autore dell'impresa di issare la bandiera italiana sul palo dell'asta della sede del comando inglese appena conquistato ; l'evento fu immortalato da cineoperatori dell'Istituto Luce.\nDopo la guerra Guainazzi ha posseduto un bar a Rho ove ebbe modo di rivedersi nel citato servizio TV.\nCarriera.\nDopo le giovanili con l'Ambrosiana-Inter e lo Stradellina e gli esordi in Serie C con il Dopolavoro Redaelli, debutt\u00f2 in Serie B nella stagione 1946-1947 con la Ternana.\nCon gli umbri disput\u00f2 due campionati cadetti per un totale di 52 presenze,prima di abbandonare per un grave infortunio."}
{"id": "4321066", "revid": "2134764", "url": "https://it.wikipedia.org/wiki?curid=4321066", "title": "Luca Campani", "text": "Carriera.\nDal 2008 al 2010 ha giocato nella Pallacanestro Reggiana in Legadue; nelle due stagioni successive ha mantenuto la categoria, vestendo la maglia della Fulgor Libertas Forl\u00ec. Complessivamente ha disputato 48 partite in Legadue: 7 a Reggio Emilia, 41 a Forl\u00ec.\nDal 2012 al 2014 ha militato in Serie A con la Sutor Basket Montegranaro. Nel 2014 si \u00e8 trasferito alla Vanoli Cremona. Successivamente \u00e8 entrato a far parte della Pallacanestro Varese in cui ha militato fino all'estate 2017."}
{"id": "4321067", "revid": "599013", "url": "https://it.wikipedia.org/wiki?curid=4321067", "title": "Start the Revolution Without Me", "text": ""}
{"id": "4321069", "revid": "10652", "url": "https://it.wikipedia.org/wiki?curid=4321069", "title": "Alcaligenes eutrophus", "text": ""}
{"id": "4321071", "revid": "1047299", "url": "https://it.wikipedia.org/wiki?curid=4321071", "title": "Th\u00fcringer Rostbratwurst", "text": "Il Th\u00fcringer Rostbratwurst \u00e8 una salsiccia da arrostire prodotta nella zona geografica dello stato federale della Turingia (Th\u00fcringen), in Germania.\nTutela.\nDal Dicembre 2003, a livello europeo, la denominazione \"Th\u00fcringer Rostbratwurst\" \u00e8 stata riconosciuta indicazione geografica protetta (IGP) e suo disciplinare di produzione modificatonel 2012.\nNello stesso stato, due altri prodotti a base di carne sono indicazioni geografiche protette: il \"Th\u00fcringer Leberwurst\" IGP (salsicce di fegato di maiale) e il \"Th\u00fcringer Rotwurst\" IGP (sanguinaccio insaccato). \nDescrizione.\nLungo da 15 a 20 cm, \u00e8 composto da carne suina parzialmente sgrassata, guanciale di maiale scotennato, con l'eventuale aggiunta di carne di vitello o di manzo. Come condimenti, oltre al sale e al pepe vengono impiegati in particolare cumino, maggiorana e aglio.\nStoria.\nI wurst vengono prodotti in Turingia da secoli. Il pi\u00f9 antico riferimento documentale noto \u00e8 contenuto nella sezione dell'archivio di stato di Rudolstadt e consiste nella trascrizione del conto per una consegna al convento di Arnstadt avvenuta nel 1404. La pi\u00f9 antica ricetta nota data 1613 ed \u00e8 conservata nella sezione dell'archivio di stato di Weimar, mentre un'altra, che riguarda la versione affumicata del wurst, \u00e8 contenuta nel \"Th\u00fcringisch-Erfurtische Kochbuch\" del 1797."}
{"id": "4321073", "revid": "287204", "url": "https://it.wikipedia.org/wiki?curid=4321073", "title": "Thuringer Rostbratwurst", "text": ""}
{"id": "4321079", "revid": "789785", "url": "https://it.wikipedia.org/wiki?curid=4321079", "title": "Esodo dei tedeschi dall'Europa orientale", "text": ""}
{"id": "4321099", "revid": "729019", "url": "https://it.wikipedia.org/wiki?curid=4321099", "title": "Coppa del Mondo di slittino su pista naturale 2012", "text": "La Coppa del Mondo di slittino su pista naturale 2011-12, ventesima edizione della manifestazione organizzata dalla Federazione Internazionale Slittino, ebbe inizio il 6 gennaio 2012 a Chiusa, in Italia e si concluse il 4 marzo 2012 a Umhausen, in Austria. Furono disputate diciotto gare, sei nel singolo uomini, nel singolo donne e nel doppio in sei differenti localit\u00e0.\nNel corso della stagione si tennero anche i campionati europei a Novoural'sk, in Russia, competizione valida anche ai fini della Coppa del Mondo."}
{"id": "4321100", "revid": "38120", "url": "https://it.wikipedia.org/wiki?curid=4321100", "title": "Guro (personaggio)", "text": ""}
{"id": "4321101", "revid": "486946", "url": "https://it.wikipedia.org/wiki?curid=4321101", "title": "Coniglio (personaggio)", "text": ""}
{"id": "4321105", "revid": "1494169", "url": "https://it.wikipedia.org/wiki?curid=4321105", "title": "Conigli (disambigua)", "text": ""}
{"id": "4321106", "revid": "38120", "url": "https://it.wikipedia.org/wiki?curid=4321106", "title": "Porcelletto", "text": ""}
{"id": "4321108", "revid": "247222", "url": "https://it.wikipedia.org/wiki?curid=4321108", "title": "Anne Schwartz", "text": ""}
{"id": "4321109", "revid": "486946", "url": "https://it.wikipedia.org/wiki?curid=4321109", "title": "Isaia (personaggio)", "text": ""}
{"id": "4321111", "revid": "282094", "url": "https://it.wikipedia.org/wiki?curid=4321111", "title": "Vladimir Vasil'evi\u010d Driga", "text": ""}
{"id": "4321112", "revid": "339392", "url": "https://it.wikipedia.org/wiki?curid=4321112", "title": "Emirato di Jabal Shammar", "text": ""}
{"id": "4321114", "revid": "54604812", "url": "https://it.wikipedia.org/wiki?curid=4321114", "title": "Anne Schwarz", "text": ""}
{"id": "4321115", "revid": "282094", "url": "https://it.wikipedia.org/wiki?curid=4321115", "title": "Vladimir Vasil'evi\u010d Drigo", "text": ""}
{"id": "4321121", "revid": "1699816", "url": "https://it.wikipedia.org/wiki?curid=4321121", "title": "Effalumpo", "text": ""}
{"id": "4321122", "revid": "1699816", "url": "https://it.wikipedia.org/wiki?curid=4321122", "title": "Efelante", "text": ""}
{"id": "4321125", "revid": "834", "url": "https://it.wikipedia.org/wiki?curid=4321125", "title": "Lingue mixe\u2013zoque", "text": ""}
{"id": "4321132", "revid": "767487", "url": "https://it.wikipedia.org/wiki?curid=4321132", "title": "Vincenzo De Simone (pittore)", "text": "Biografia.\nIdeatore della tecnica denominata \"a-pittura\", con figurazioni sulla tela ottenute senza alcun pigmento di colore, fonda anche il laboratorio artistico \"Teatro contadino\", presentato nella sezione italiana della Biennale di Venezia del 1976; il laboratorio si ispira al concetto di recupero simbolico dei valori della cultura contadina.\nEra un artista che creava per cicli senza obbligarsi a stili e tecniche immutabili. All'et\u00e0 di ottant'anni, Vincenzo De Simone \u00e8 morto a Padova il 3 febbraio 2020."}
{"id": "4321134", "revid": "263989", "url": "https://it.wikipedia.org/wiki?curid=4321134", "title": "Atlant Myti\u0161\u010di", "text": ""}
{"id": "4321139", "revid": "106456", "url": "https://it.wikipedia.org/wiki?curid=4321139", "title": "Jayhawker", "text": "Jayhawkers \u00e8 un termine coniato durante la guerra di secessione americana nel cosiddetto Bleeding Kansas per definire le bande di miliziani affiliati con i nordisti. Al contrario i guerriglieri schierati con la Confederazione erano definiti Bushwhackers. \nAttualmente vengono definiti \"Jayhawker\" gli abitanti del Kansas.\nOrigine del termine.\nL'origine del termine \"Jayhawker\" \u00e8 incerta ma probabilmente venne utilizzato per la prima volta durante la rivoluzione americana per descrivere un gruppo associato con il patriota americano John Jay.\nInfluenza nella cultura di massa.\nJosey Wales, il personaggio interpretato dall'attore Clint Eastwood nel film \"Il texano dagli occhi di ghiaccio\" (\"The Outlaw Josey Wales\") del 1976 decise di aderire alla causa della Confederazione dopo che il fanatico capitano Terrill (un \"Jayhawker\") gli aveva ucciso il figlio e la moglie.\nIl colonnello James Montgomery \u00e8 stato ritratto nel film del 1989 \"Glory - Uomini di gloria\" dove viene definito \"a real Jayhawker from Kansas\" (un vero Jayhawker del Kansas).\nLa Guardia costiera degli Stati Uniti ha deciso di chiamare \"Jayhawk\" l'elicottero HH-60J, impiegato per la ricerca e soccorso, il controllo delle attivit\u00e0 illegali e le missioni di protezione dell'ambiente marino"}
{"id": "4321140", "revid": "263989", "url": "https://it.wikipedia.org/wiki?curid=4321140", "title": "Molode\u017enaja Chokk\u0435jnaja Liga", "text": ""}
{"id": "4321142", "revid": "287204", "url": "https://it.wikipedia.org/wiki?curid=4321142", "title": "Lex Maenia", "text": "La Lex Maenia de patrum auctoritate \u00e8 una legge romana, di autore e data incerti, che stabil\u00ec che l\u2019\"auctoritas patrum\" dovesse precedere e non pi\u00f9 seguire le operazioni elettorali, estendendo cos\u00ec ai comizi elettorali quello che la \"Lex Publilia\"\" \"aveva stabilito per le rogazioni legislative. Infatti, nella primitiva repubblica tutte le deliberazioni dei comizi erano sottoposte all\u2019\"auctoritas patrum\", ossia alla ratifica dalla parte patrizia del Senato. L\u2019\"auctoritas\" veniva esercitata per tutte le deliberazioni dei comizi: approvazione di leggi, elezione dei magistrati e giudizi; erano esclusi soltanto i plebisciti che non avevano ancora valore di legge (lo avranno con la \"Lex Hortensia\" nel 287 a.C.) e gli atti dei comizi con valore formale e non deliberativo. Mediante queste leggi il potere dei \"patres\" fu ridimensionato, poich\u00e9 deliberarono che la ratifica dovesse precedere e non pi\u00f9 seguire le operazioni legislative ed elettorali dei comizi.\nIn un testo di Marco Tullio Cicerone si desume che la legge doveva essere posteriore al consolato di M. Curio (464/290 a.C.); altri autori sostengono che la \"Lex Publilia\" e la \"Lex Maenia\" siano collocabili entrambe nel primo decennio del III secolo. In particolar modo Pais ritiene che la Lex Publilia non possa essere anteriore alla \"Maenia\", la quale andrebbe collocata fra il 299 e il 290, mentre Niebuhr ritiene che sia da attribuire all'anno della dittatura di C. Maenius, cio\u00e8 434-320; Mommsen la colloca alla met\u00e0 del V secolo, cio\u00e8 verso il 300; Rotondi invece, pi\u00f9 prudentemente, indica il periodo per il quale mancano i libri liviani, ossia 292-219.Tuttavia si ritiene che la \"Lex Maenia\" sia di poco successiva alla \"Lex Publilia\", dal momento che i patrizi avevano maggiore interesse a controllare l'elezione dei magistrati, piuttosto che la legislazione. In quest'ultima, infatti, essendo una sola la proposta, il comizio poteva limitarsi ad accettarla o a rifiutarla; nell'elezione delle magistrature, invece, essendovi pi\u00f9 candidature, l'assemblea poteva procedere alla scelta di soli plebei respingendo i candidati patrizi. Di conseguenza era interesse dei patrizi rimandare il pi\u00f9 possibile la riforma dell\u2019\"auctoritas\" relativa all'elezione dei magistrati."}
{"id": "4321149", "revid": "263989", "url": "https://it.wikipedia.org/wiki?curid=4321149", "title": "Traktor Chelyabinsk", "text": ""}
{"id": "4321152", "revid": "110157", "url": "https://it.wikipedia.org/wiki?curid=4321152", "title": "Bushwhackers", "text": "Bushwhacker \u00e8 un termine utilizzato durante la rivoluzione americana e la guerra di secessione americana per definire le milizie irregolari. Spesso viene utilizzato per definire i responsabili di azioni di guerriglia particolarmente efferate nelle aree rurali.\nNella guerra civile americana.\nDurante la guerra civile americana venivano definiti Bushwacker le squadre di miliziani associati all'esercito confederato ed attive in particolare in Missouri, Kansas, Tennessee e nelle aree settentrionali della Virginia e della Georgia. Al contrario i guerriglieri schierati con l'Unione erano definiti Jayhawker. Probabilmente il pi\u00f9 famoso Bushwhacker \u00e8 stato Jesse James, che durante il 1864 combatt\u00e9 in Missouri.\nInfluenza nella cultura di massa.\nI film ambientati durante la guerra civile americana \"Il texano dagli occhi di ghiaccio\" (\"The Outlaw Josey Wales\") del 1976, con Clint Eastwood, e \"Cavalcando col diavolo\" del 1999, diretto da Ang Lee, sono entrambi incentrati su figure di bushwhackers."}
{"id": "4321154", "revid": "87499", "url": "https://it.wikipedia.org/wiki?curid=4321154", "title": "Cavacamicia", "text": ""}
{"id": "4321158", "revid": "54605695", "url": "https://it.wikipedia.org/wiki?curid=4321158", "title": "Neapolitanus", "text": ""}
{"id": "4321159", "revid": "497123", "url": "https://it.wikipedia.org/wiki?curid=4321159", "title": "Marina da Guerra Repubblicana", "text": ""}
{"id": "4321178", "revid": "54606078", "url": "https://it.wikipedia.org/wiki?curid=4321178", "title": "Pavel Tretyakov", "text": ""}
{"id": "4321189", "revid": "834", "url": "https://it.wikipedia.org/wiki?curid=4321189", "title": "Lingua zoque (Tabasco)", "text": ""}
{"id": "4321195", "revid": "125828200", "url": "https://it.wikipedia.org/wiki?curid=4321195", "title": "Patrick Pigneter", "text": "Biografia.\nSpecialista delle competizioni su pista naturale, \u00e8 l'atleta pi\u00f9 vittorioso di questo sport a livello mondiale, avendo conquistato per 23 volte la Coppa del Mondo (11 nel singolo e 12 nel doppio). Le 135 vittorie al suo attivo lo pongono al terzo posto assoluto e primo tra gli italiani pi\u00f9 vittoriosi in gare di Coppa del Mondo degli sport invernali, davanti allo slittinista su pista artificiale Armin Z\u00f6ggeler (59) e allo sciatore Alberto Tomba (50). Ha vinto inoltre 12 titoli mondiali e 10 europei."}
{"id": "4321196", "revid": "46291", "url": "https://it.wikipedia.org/wiki?curid=4321196", "title": "Atriplex portulacoides", "text": "L'atriplice portulacoide (Atriplex portulacoides ), nota anche come porcellana di mare, \u00e8 una pianta alofita della famiglia Chenopodiaceae (o Amaranthaceae secondo la classificazione APG).\nDescrizione.\n\u00c8 una pianta erbacea perenne camefita fruticosa con fusti legnosi alti 20\u201350\u00a0cm.\nLe foglie sono opposte, carnose, di colore verde glauco, di forma lineare-lanceolata.\nL'infiorescenza \u00e8 una pannocchia terminale con glomeruli gialli portati da bratteole triangolari.\nIl frutto \u00e8 un achenio interamente avvolto da due brattee completamente saldate fra loro.\nDistribuzione e habitat.\nLa specie ha un ampio areale circumboreale che si estende in Europa, Nordafrica, Asia e Nordamerica.\nPianta alofila, vegeta in ambienti salmastri, litorali marittimi, lagune, barene, retroterra costieri.\nIn Sardegna la pianta prende il nome di \"ziba\" od \"obione\", \u00e8 particolarmente diffusa nella zona lagunare del Cabras ed usata per avvolgere il muggine lesso.\nUsi.\nLe foglie sono commestibili; crude possono essere utilizzate per la preparazione di insalate."}
{"id": "4321198", "revid": "585241", "url": "https://it.wikipedia.org/wiki?curid=4321198", "title": "Jul, jul, str\u00e5lande jul", "text": "Jul, jul, str\u00e5lande jul (\"Natale, Natale, magnifico Natale\") \u00e8 un tradizionale canto natalizio svedese, scritto da Edvard Evers (1853-1919; autore delle parole) e da Gustaf Nordquist (1886-1949; autore delle musiche nel 1921).\nLa prima incisione discografica fu dello Strandbergs kvartett del 1924.\nTesto.\nIl testo descrive le meraviglie della stagione natalizia, che si caratterizza per i boschi imbiancati, le luci scintillanti, gli addobbi, i canti, ecc.:\n\"Jul, jul, str\u00e5lande jul, glans \u00f6ver vita skogar,\"&lt;br&gt;\n\"himmelens kronor med gnistrande ljus,\"&lt;br&gt;\n\"glimmande b\u00e5gar i alla Guds hus,\"&lt;br&gt;\n\"psalm som \u00e4r sjungen fr\u00e5n tid till tid,\"&lt;br&gt;\n\"eviga l\u00e4ngtan till ljus och frid!\"&lt;br&gt;\n\"Jul, jul, str\u00e5lande jul, glans \u00f6ver vita skogar!\"&lt;br&gt;\n&lt;br&gt;\n\"Kom, kom, signade jul! S\u00e4nk dina vita vingar\"&lt;br&gt;\n\"\u00f6ver stridernas blod och larm,\"&lt;br&gt;\n\"\u00f6ver all suckan ur m\u00e4nniskobarm,\"&lt;br&gt;\n\"\u00f6ver de sl\u00e4kten som g\u00e5 till ro,\"&lt;br&gt;\n\"\u00f6ver de ungas dagande bo!\"&lt;br&gt;\n\"Kom, kom, signade jul, s\u00e4nk dina vita vingar!\"\nVersioni discografiche.\nTra gli interpreti che hanno inciso il brano, figurano, tra gli altri (in ordine alfabetico):"}
{"id": "4321199", "revid": "767487", "url": "https://it.wikipedia.org/wiki?curid=4321199", "title": "Ace Sports Group Tennis Classic", "text": "L'Ace Sports Group Tennis Classic \u00e8 un torneo professionistico di tennis giocato su campi in terra battuta. Fa parte dell'ITF Women's Circuit. Si gioca annualmente Lutz e Innisbrook negli Stati Uniti."}
{"id": "4321203", "revid": "599013", "url": "https://it.wikipedia.org/wiki?curid=4321203", "title": "ITF Women's Circuit Pingguo", "text": "L'ITF Women's Circuit Pingguo \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Pingguo in Cina."}
{"id": "4321205", "revid": "136801", "url": "https://it.wikipedia.org/wiki?curid=4321205", "title": "$25,000 Pingguo", "text": ""}
{"id": "4321206", "revid": "834", "url": "https://it.wikipedia.org/wiki?curid=4321206", "title": "Lingua zoque di Ayapa", "text": ""}
{"id": "4321213", "revid": "114568532", "url": "https://it.wikipedia.org/wiki?curid=4321213", "title": "Recanati (disambigua)", "text": ""}
{"id": "4321214", "revid": "767487", "url": "https://it.wikipedia.org/wiki?curid=4321214", "title": "AEGON Pro Series Sutton", "text": "L'AEGON Pro Series Sutton \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Sutton in Gran Bretagna."}
{"id": "4321215", "revid": "599013", "url": "https://it.wikipedia.org/wiki?curid=4321215", "title": "Al-Ubayyi\u1e0d", "text": ""}
{"id": "4321216", "revid": "33689", "url": "https://it.wikipedia.org/wiki?curid=4321216", "title": "Mario Bros. II", "text": ""}
{"id": "4321217", "revid": "287204", "url": "https://it.wikipedia.org/wiki?curid=4321217", "title": "Open GDF SUEZ 42", "text": "L'Open GDF SUEZ 42 \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Andr\u00e9zieux-Bouth\u00e9on in Francia."}
{"id": "4321222", "revid": "767487", "url": "https://it.wikipedia.org/wiki?curid=4321222", "title": "Open GDF Suez De L'Isere", "text": "L'Open GDF Suez De L'Isere \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Grenoble in Francia."}
{"id": "4321223", "revid": "767487", "url": "https://it.wikipedia.org/wiki?curid=4321223", "title": "AEGON Pro Series Sunderland", "text": "L'AEGON Pro Series Sunderland \u00e8 un torneo professionistico di tennis giocato su campi in cemento. Fa parte dell'ITF Men's Circuit e dell'ITF Women's Circuit. Si gioca annualmente a Sunderland in Gran Bretagna."}
{"id": "4321225", "revid": "767487", "url": "https://it.wikipedia.org/wiki?curid=4321225", "title": "Del Mar Financial Partners Inc. Open", "text": "Il Del Mar Financial Partners Inc. Open \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Rancho Santa Fe negli Stati Uniti."}
{"id": "4321234", "revid": "144796", "url": "https://it.wikipedia.org/wiki?curid=4321234", "title": "Marcus Beresford, I conte di Tyrone", "text": "Biografia.\nEra l'unico figlio di Sir Tristram Beresford, III Baronetto, e di sua moglie, Lady Rossella Sophia Hamilton, figlia di Hugh Hamilton, I barone di Hamilton Glenawly. Suo padre mor\u00ec nel 1701, trovandosi cos\u00ec a ereditare la baronia all'et\u00e0 di 7 anni.\nCarriera.\nNel 1715, entr\u00f2 nella Camera dei Comuni irlandese, Coleraine fino al 1720, quando fu elevato a Pari d'Irlanda con i titoli di barone Beresford, di Beresford, nella contea di Cavan, e visconte Tyrone da re Giorgio I di Gran Bretagna. Nel 1736, divenne Gran Maestro della Gran Loggia d'Irlanda, che serv\u00ec per i due anni successivi. Nel 1746 fu creato conte di Tyrone.\nMatrimonio.\nIl 18 luglio 1717 spos\u00f2 Lady Catherine Power, baronessa la Poer, unica figlia di James Power, III conte di Tyrone. Ebbero nove figli:\nMorte.\nMor\u00ec a Tyrone House, il 4 aprile 1763."}
{"id": "4321236", "revid": "669409", "url": "https://it.wikipedia.org/wiki?curid=4321236", "title": "Lorenzo Sabbatini", "text": ""}
{"id": "4321243", "revid": "10652", "url": "https://it.wikipedia.org/wiki?curid=4321243", "title": "Ralstonia eutropha", "text": ""}
{"id": "4321244", "revid": "125661571", "url": "https://it.wikipedia.org/wiki?curid=4321244", "title": "Troppo amici", "text": "Troppo amici (\"Tellement proches\") \u00e8 un film del 2009 diretto da Olivier Nakache e \u00c9ric Toledano, uscito in Italia nel dicembre del 2012, dagli stessi registi di \"Quasi amici - Intouchables\".\nTrama.\nNel 1993 Alain e Nathalie sono una coppia con due figli, Lucien, il maggiore, \u00e8 iperattivo ed \u00e8 considerato una piccola peste. Una sera vengono invitati a cena da Jean-Pierre, fratello di Nathalie, e Catherine, sua moglie; una coppia molto diversa da loro: vivono in un moderno appartamento dell'hinterland parigino e hanno iscritto loro figlia ad una scuola ebraica, nonostante non siano di tale religione.\nAlla cena si presenta anche Roxane, sorella di Nathalie e Jean-Pierre, con Bruno, un giovane medico conosciuto da poco tempo, ma del quale \u00e8 innamorata follemente. Malgrado fosse stato chiesto ad Alain e Nathalie di lasciare Lucien a casa con la baby-sitter, lo portano con loro. Catherine esasperata dal comportamento del bambino gli d\u00e0 uno schiaffo, scatenando la reazione di Alain che cerca di rifilarle un colpo con una padella, con cui viene colpito per\u00f2 Jean-Pierre.\nDopo quella sera il matrimonio di Alain e Nathalie entra in crisi, Alain torna a vivere dal padre. Anche il rapporto tra Roxane e Bruno \u00e8 un continuo di alti e bassi tra incomprensioni e litigi. Nel frattempo Jean-Pierre, avvocato, si mette nei guai facendo affari con loschi clienti del quartiere. Dopo molte altre avventure ed equivoci tra le varie coppie, il finale si svolge ai giorni nostri, con Lucien che \u00e8 diventato un attore di teatro comico molto importante e che nel suo spettacolo ringrazia i familiari tutti e tutti i loro compagni/e per aver fornito materiale e spunti per i suoi spettacoli."}
{"id": "4321245", "revid": "830939", "url": "https://it.wikipedia.org/wiki?curid=4321245", "title": "Roger Craig (giocatore di football americano)", "text": "Carriera professionistica.\nCraig fu scelto nel secondo giro del Draft NFL 1983 dai San Francisco 49ers. Nella sua stagione da rookie segn\u00f2 12 touchdown totali, mentre i 49ers quell'anno raggiunsero la finale della NFC.\nIl 20 gennaio 1985, nel Super Bowl XIX, Craig corse per 58 yard, ricevette 7 passaggi per 77 yard e divenne il primo giocatore della storia a segnare tre touchdown nel Super Bowl durante la vittoria dei 49ers per 38\u201316 sui Miami Dolphins.\nLa stagione successiva Roger Craig divenne il primo giocatore nella storia della NFL a superare nella stessa stagione le mille yard guadagnate sia su corsa (1.050) che su ricezione (1.016). Dopo di lui ci riusc\u00ec solo l'hall of famer Marshall Faulk nel 1999. Inoltre guid\u00f2 la squadra con 15 touchdown segnati.\nNel 1988, Craig fu nominato giocatore offensivo dell'anno dall'Associated Press. Egli corse un record in carriera di 1.502 yard e ricevette 76 passaggi per 534 yard. La sua miglior 7 partita fu nella settimana 7 contro i Los Angeles Rams contro cui segn\u00f2 3 touchdown e corse un primato in carriera di 191 yards. Coi 49ers raggiunse il Super Bowl XXIII dopo avere guadagnato in totale nelle due gare di playoff 262 yard e segnato 2 touchdown. Nella vittoria dei 49ers 20-16 sui Cincinnati Bengals in quel Super Bowl, Roger corse 71 yard e ricevette 8 passaggi per 101 yards.\nNella stagione 1989, i 49ers raggiunsero il secondo Super Bowl consecutivo, grazie anche alle 1.527 yard totali guadagnate da Craig e ai 7 touchdown della stagione, oltre a 240 yard totali e 2 touchdown nelle due gare di playoff. Nella vittoria di San Francisco 55-10 sui Denver Broncos del Super Bowl XXIV, Craig corse 69 yard, ricevette 5 passaggi per 34 yard e segn\u00f2 un touchdown.\nI San Francisco 49ers avevano concluso 14\u20132 la stagione regolare successiva ed erano i favoriti per essere la prima squadra della storia a vincere tre Super Bowl consecutivi. Nella finale della NFC (la sua ultima gara come 49er), Craig commise un fumble verso la fine del quarto periodo mentre la squadra stava tentando di difendere il vantaggio di 13\u201312 sui New York Giants. I Giants recuperarono il pallone e segnarono un field goal all'ultimo secondo, vincendo per 15\u201313.\nCraig disput\u00f2 una stagione coi Los Angeles Raiders e due coi Minnesota Vikings prima di ritirarsi alla fine della stagione 1993. Craig raggiunse i playoff in ogni anno della sua carriera e fu convocato quattro volte per il Pro Bowl (1985, 1987\u20131989)."}
{"id": "4321248", "revid": "297270", "url": "https://it.wikipedia.org/wiki?curid=4321248", "title": "Stazione di Alpignano", "text": "La stazione di Alpignano \u00e8 una fermata ferroviaria posta sulla linea del Frejus a servizio dell'omonimo comune, oltre che dell'adiacente abitato di Rivoli.\nStoria.\nLa stazione venne inaugurata nel 1854, con l'attivazione del tratto tra Torino e Bussoleno, verso Susa. Il 26 novembre 1920 sul piazzale binari venne attivato l'esercizio a trazione elettrica con corrente alternata trifase poi convertita alla corrente continua il 28 maggio 1961.\nSul finire degli anni 2000 l'impianto venne convertito in fermata con la disattivazione, e la successiva asportazione, dei binari di incrocio.\nStrutture e impianti.\nLa gestione degli impianti \u00e8 affidata a Rete Ferroviaria Italiana. La fermata, impresenziata da parte del personale ferroviario, \u00e8 telecomandata a distanza mediante il sistema CTC, facente capo al Dirigente Centrale Operativo ubicato presso Torino Lingotto ed \u00e8 ubicata in contesto urbano, vicino a una grande area verde dotata di fontana e di alcune panchine.\nL'impianto dispone di un fabbricato viaggiatori a pianta rettangolare di medie dimensioni, sviluppato su due piani fuori terra. Entrambi risultano al 2022 non pi\u00f9 fruibili da parte dell'utenza. Il primo piano ospit\u00f2 un appartamento per il capostazione oltre che alcuni locali di servizio in uso ad RFI: esso risulta tuttavia al 2022 completamente disabitato ed in disuso. Il piano terra \u00e8 occupato dalla sala d\u2019attesa dotata di una biglietteria a sportello, servizi entrambi chiusi a partire dal 2019, dall'ufficio movimento, che si estrude in parte sulla banchina del binario 1 con una struttura in ferro e vetro, e dai servizi igienici, adatti anche alla fruizione da parte dei disabili, ma al 2019 interamente chiusi all'utenza. Presso la parete lato binari, interamente riparata da una tettoia in ferro, sono disponibili alcuni servizi ai viaggiatori, quali due obliteratrici, tre monitor per le partenze dei treni, alcune panchine in cemento per l'attesa e un orologio a muro. Lungo la parete lato strada, nelle immediate adiacenze dell'ingresso della sala d'attesa, sono presenti inoltre una biglietteria automatica e due cassette postali.\nAccanto al FV \u00e8 presente un edificio adibito originariamente a magazzino merci e dotato di un apposito binario tronco a servizio. Esso risulta al 2022 inutilizzato: il binario tronco posto originariamente a suo servizio fu rimosso e l'area, recintata per pericolo di eventuali crolli, giace abbandonata. Un ulteriore edificio di piccole dimensioni, a pianta rettangolare e sviluppato su un solo piano, ospita al 2020 l'edicola. Accanto a quest'ultima, presso la parete della struttura in muratura che protegge l'ingresso al sottopasso, sono presenti due distributori automatici di snack e bevande.\nLa fermata \u00e8 dotata dei soli 2 binari passanti. L'1 per i treni in direzione Torino Porta Nuova e il 2 per quelli in direzione Susa/Bardonecchia. I due binari sono divisi da una banchina ad isola in cemento, che \u00e8 stata sostituita da un'altra posta a lato del binario 2: quest'ultima costituisce quella attualmente in uso in quanto rialzata a 55 cm dal suolo e dotata di percorso tattile per i non vedenti. Queste ultime caratteristiche sono presenti anche presso la banchina adiacente al FV, posta unicamente a servizio del binario 1. Tale banchina fu ampliata a seguito della trasformazione dell'impianto in fermata in quanto and\u00f2 a coprire l'area originariamente occupata dal binario di incrocio, che fu rimosso. Le due banchine che al 2020 risultano in uso sono collegate mediante un sottopassaggio, di cui un accesso \u00e8 presente direttamente presso la strada esterna. L'opera \u00e8 stata realizzata tra il 2017 e il 2019 in sostituzione dell'originario attraversamento a raso.\nMovimento.\nLa fermata \u00e8 servita da tutti i treni in servizio sulla linea 3 del Servizio ferroviario metropolitano di Torino. Essi sono operati da Trenitalia nell'ambito del contratto di servizio stipulato con Regione Piemonte.\nNei giorni feriali sono previsti 19 coppie di treni tra Torino Porta Nuova e Susa e 18 coppie tra Torino Porta Nuova e Bardonecchia. Questi ultimi il sabato e nei giorni festivi sono prolungati fino a Modane, oltre il confine francese.\nServizi.\nLa fermata, classificata da RFI in categoria 'Silver', dispone di:\nInterscambi.\nNei pressi della stazione sono attuati i seguenti interscambi:"}
{"id": "4321257", "revid": "1687355", "url": "https://it.wikipedia.org/wiki?curid=4321257", "title": "Dow Corning Tennis Classic", "text": "Il Dow Corning Tennis Classic \u00e8 un torneo professionistico di tennis giocato su campi in cemento indoor. Fa parte dell'ITF Women's Circuit. Si gioca annualmente a Midland negli Stati Uniti d'America."}
{"id": "4321260", "revid": "767487", "url": "https://it.wikipedia.org/wiki?curid=4321260", "title": "Copa Bionaire", "text": "Il Copa Bionaire \u00e8 un torneo professionistico di tennis giocato su campi in terra battuta. A partire dal 2013 \u00e8 entrato a far parte del WTA Challenger Tour. Si gioca annualmente a Cali in Colombia."}
{"id": "4321262", "revid": "767487", "url": "https://it.wikipedia.org/wiki?curid=4321262", "title": "Women's Childhelp Desert Classic", "text": "Il Women's Childhelp Desert Classic \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Rancho Mirage negli Stati Uniti."}
{"id": "4321265", "revid": "729019", "url": "https://it.wikipedia.org/wiki?curid=4321265", "title": "Stazione di Rosta", "text": "La stazione di Rosta \u00e8 una fermata ferroviaria posta sulla linea del Frejus, a servizio dell'omonimo comune.\nStoria.\nAttivata come fermata, venne trasformata in stazione il 1\u00ba giugno 1908, con l'attivazione di un binario di raddoppio.\nIl 26 novembre 1920 venne attivato l'esercizio a trazione elettrica a corrente alternata trifase; la stazione venne convertita alla corrente continua il 28 maggio 1961.\nNegli anni Novanta l'impianto fu trasformato nuovamente in fermata con l'eliminazione del binario di incrocio.\nStrutture e impianti.\nLa fermata dispone di un fabbricato viaggiatori sviluppato su due piani fuori terra. Dal 2016 parte dello stabile ospita la sede locale della Croce Verde e della Protezione Civile.\nLa fermata \u00e8 dotata dei soli 2 binari passanti della linea. L'1 \u00e8 per i treni in direzione Torino Porta Nuova e il 2 per quelli in direzione Susa/Bardonecchia.\nMovimento.\nLa fermata \u00e8 servita da treni regionali in servizio sulla tratta linea 3 del Servizio ferroviario metropolitano di Torino, operati da Trenitalia nell'ambito del contratto di servizio stipulato con la Regione Piemonte, per Susa e Bardonecchia."}
{"id": "4321266", "revid": "834", "url": "https://it.wikipedia.org/wiki?curid=4321266", "title": "Intelligibilit\u00e0 reciproca", "text": ""}
{"id": "4321272", "revid": "136801", "url": "https://it.wikipedia.org/wiki?curid=4321272", "title": "Women's Chilshelp Desert Classic 2011", "text": ""}
{"id": "4321279", "revid": "1442080", "url": "https://it.wikipedia.org/wiki?curid=4321279", "title": "Campionato europeo di pallavolo maschile Under-20 1977", "text": "Il campionato europeo juniores di pallavolo maschile 1977 si \u00e8 svolto dal 29 luglio al 5 agosto 1977 a Montpellier, in Francia. Al torneo hanno partecipato 12 squadre nazionali europee e la vittoria finale \u00e8 andata per la sesta volta consecutiva all'URSS.\nRegolamento.\nLe dodici squadre sono state divise in due gironi: al termine della prima fase per due classificate di ogni girone hanno acceduto alle semifinali per il primo posto, la terza e la quarta classificata hanno acceduto alle semifinali per il quinto posto, mentre le ultime due classificate hanno acceduto alle semifinali per il nono posto.\nPodio.\nCampione.\nURSS(Sesto titolo)\nSecondo posto.\nCecoslovacchia\nTerzo posto.\nGermania Est"}
{"id": "4321280", "revid": "478814", "url": "https://it.wikipedia.org/wiki?curid=4321280", "title": "Launceston Tennis International", "text": "Il Launceston Tennis International \u00e8 un torneo professionistico di tennis giocato su campi in cemento. Inaugurato nel 2012 come parte dell'ITF Women's Circuit, dal 2015 si disputa anche il torneo maschile dell'ATP Challenger Tour. Si gioca annualmente al Launceston Regional Tennis Centre di Launceston in Australia."}
{"id": "4321282", "revid": "729019", "url": "https://it.wikipedia.org/wiki?curid=4321282", "title": "Stazione di Avigliana", "text": "La stazione di Avigliana \u00e8 una stazione ferroviaria posta sulla linea del Frejus, a servizio dell'omonimo comune.\nStoria.\nIl 26 novembre 1920 venne attivato l'esercizio a trazione elettrica a corrente alternata trifase; la stazione venne convertita alla corrente continua il 28 maggio 1961.\nStrutture e impianti.\nLa stazione ha un fabbricato viaggiatori di medie dimensioni, sviluppato su due piani fuori terra. Parte del piano terra \u00e8 accessibile all\u2019utenza; vi si trovano la sala d\u2019attesa, dotata di biglietteria automatica, e i servizi igienici. In un\u2019altra parte del medesimo piano \u00e8 ubicato il dirigente movimento.\nAccanto al FV \u00e8 presente un edificio usato per la gestione delle merci, dotato di un binario a servizio; esso giace in stato di abbandono e risulta inutilizzato.\nLa stazione \u00e8 dotata di 3 binari passanti. I primi due sono di corsa: l'1 per i treni in direzione Torino Porta Nuova e il 2 per quelli in direzione Susa/Bardonecchia. Il terzo binario \u00e8 usato in caso di incroci. Sono presenti due banchine, collegate da un sottopassaggio pedonale munito di ascensori: la prima \u00e8 propinqua al FV, a servizio del primo binario, la seconda \u00e8 ad isola, a servizio dei binari 2 e 3. Esisteva inoltre un quarto binario, di servizio e non servito da banchina, posto in ingresso lato Torino; esso risulta al 2018 ancora presente, sebbene inutilizzato e disabilitato.\nMovimento.\nLa stazione \u00e8 servita da treni regionali in servizio sulla tratta linea 3 del Servizio ferroviario metropolitano di Torino, operati da Trenitalia nell'ambito del contratto di servizio stipulato con la Regione Piemonte, per Susa, Bardonecchia e Torino.\nServizi.\nLa stazione dispone di:\nLe banchine risultano collegate da un sottopassaggio pedonale accessibile ai disabili in quanto dotato di ascensori."}
{"id": "4321284", "revid": "478814", "url": "https://it.wikipedia.org/wiki?curid=4321284", "title": "Taung\u00f9", "text": ""}
{"id": "4321287", "revid": "37401", "url": "https://it.wikipedia.org/wiki?curid=4321287", "title": "Martu (popolazione)", "text": ""}
{"id": "4321289", "revid": "729019", "url": "https://it.wikipedia.org/wiki?curid=4321289", "title": "Seconda battaglia di Sabine Pass", "text": "La seconda battaglia di Sabine Pass \u00e8 stato un episodio della guerra di secessione americana durante il quale un corpo di spedizione dell'esercito nordista venne sconfitto dalle forze sudiste in Texas.\nContesto.\nNell'estate del 1863 il presidente messicano Benito Ju\u00e1rez venne rovesciato e rimpiazzato, su iniziativa dall'imperatore Napoleone III di Francia, da Massimiliano d'Austria. Sin dalle prime fasi della guerra civile americana, il governo francese aveva mostrato simpatia per i confederati, ma non aveva tradotto tale vicinanza in azioni diplomatiche o militari. Nonostante ci\u00f2 i confederati speravano di poter contare sull'appoggio del nuovo imperatore del Messico per poter ottenere i rifornimenti di cui avevano disperatamente bisogno.\nIl presidente Abraham Lincoln, conscio delle intenzioni dei sudisti, invi\u00f2 un corpo di spedizione in Texas per scoraggiare Massimiliano ad aprire un canale commerciale con i confederati. Il corpo di spedizione era guidato dal generale maggiore Nathaniel Banks la cui strategia si basava su una spedizione congiunta di marina e fanteria dal fiume Mississippi al Red River. Le acque del Red River tuttavia erano troppo basse per le cannoniere nordiste e dunque la flotta di Banks dovette utilizzare il fiume Sabine entrandovi dalla foce nel Golfo del Messico.\nPer facilitare lo sbarco delle truppe, Banks chiese al generale maggiore William Buel Franklin di attaccare un piccolo contingente sudista a Fort Griffin e di occupare Sabine City (che attualmente \u00e8 un quartiere di Port Arthur, in Texas).\nLa battaglia.\nL'8 settembre 1863 il comandante della United States Navy Frederick Crocker entr\u00f2 nel fiume Sabine con quattro cannoniere e 18 navi trasportanti 5.000 soldati. \nNon appena giunse nei pressi di Fort Griffin la flotta nordista venne duramente colpita dal fuoco nemico e dovette ritirarsi non senza aver subito forti perdite.\nConseguenze.\nNel contesto pi\u00f9 ampio della guerra civile, la vittoria ottenuta dai confederati a Sabine Pass ebbe un impatto limitato sia dal punto di vista tattico che strategico.\nLa linea di rifornimento confederata dal Texas al Messico, infatti, non venne mai istituita e comunque sia non avrebbe potuto servire agli stati ad est del Mississippi in quanto l'Unione, dopo la vittoria nell'assedio di Vicksburg del luglio 1863 controllava l'interno corso del fiume."}
{"id": "4321291", "revid": "22475", "url": "https://it.wikipedia.org/wiki?curid=4321291", "title": "Ralstonia", "text": "Ralstonia \u00e8 un genere di proteobatteri, precedentemente inclusi nel genere \"Pseudomonas\". Il suo nome deriva dalla batteriologa statunitense Ericka Ralston.\nLa specie tipo \u00e8 \"Ralstonia pickettii\" .\nCuriosit\u00e0.\nRicercatori dell'Universit\u00e0 della California, Los Angeles (UCLA) hanno creato una variet\u00e0 di \"Ralstonia\" (\"Ralstonia eutropha\" H16) geneticamente modificata che sintetizza isobutanolo dall'anidride carbonica usando elettricit\u00e0 prodotta da una cella solare, come un potenziale carburante alternativo. Il progetto \u00e8 stato finanziato dal Dipartimento dell'Energia degli Stati Uniti d'America."}
{"id": "4321292", "revid": "281901", "url": "https://it.wikipedia.org/wiki?curid=4321292", "title": "Geotria australis", "text": "Geotria australis, conosciuto come , \u00e8 un vertebrato acquatico privo di mascelle (Agnati), unico esponente del genere \"Geotria\" e della famiglia Geotriidae.\nDistribuzione e habitat.\nQuesta specie \u00e8 diffusa nell'emisfero australe, precisamente in Australia sud-occidentale e sud-orientale, in Nuova Zelanda, e in Sudamerica (Argentina e Cile)."}
{"id": "4321300", "revid": "339392", "url": "https://it.wikipedia.org/wiki?curid=4321300", "title": "Christopher Irvine", "text": ""}
{"id": "4321305", "revid": "260676", "url": "https://it.wikipedia.org/wiki?curid=4321305", "title": "Anya Amasova", "text": "Anya Amasova \u00e8 un personaggio immaginario della saga cinematografica di James Bond creata da Ian Fleming. \u00c8 la Bond girl del film \"Agente 007 - La spia che mi amava\" (1977). \u00c8 interpretata dall'attrice Barbara Bach.\nCaratteristiche.\nAnya Amasova \u00e8 un maggiore dei servizi segreti russi e il suo nome in codice \u00e8 \"Tripla X\".\n\u00c8 una donna molto bella e coraggiosa ma anche particolarmente fredda e ambigua di carattere come si vede nel suo rapporto con James Bond. I due dopo alcune diffidenze iniziali, decideranno (anche su ordine dei loro governi) di collaborare per stroncare il folle piano di Karl Stromberg, intenzionato a distruggere la civilt\u00e0 terrena per costruirne una nuova immersa nel mare.\nBiografia.\nAnya Amasova, dopo l'uccisione del suo fidanzato, si allea con Bond per scoprire i malefici piani del magnate Stromberg. La donna per\u00f2 non sa che \u00e8 stato proprio James a ucciderle il fidanzato e quindi, avendolo scoperto per caso durante la missione, promette che una volta conclusa la loro missione uccider\u00e0 Bond.\nProprio quando i due riescono a scovare Stromberg entrambi vengono catturati da quest'ultimo che fa affondare il luogo dove si trovano. Bond si libera e salva Anya, i due riescono a fuggire sani e salvi.\nMentre si trovano nella piccola navicella di Stromberg Anya, fedele alla promessa iniziale, tenta di uccidere James, ma alla fine fanno l'amore fino a quando vengono scoperti dai loro rispettivi capi."}
{"id": "4321307", "revid": "115629672", "url": "https://it.wikipedia.org/wiki?curid=4321307", "title": "Arnoldo di Lubecca", "text": "Biografia.\nArnoldo crebbe, secondo la sua stessa testimonianza, alla corte dei Welfen. Egli ricevette la sua formazione come monaco benedettino nella chiesa di sant'Egidio a Braunschweig, il monastero proprietario dei Welfen. Dal 1177 fu abate del monastero di San Giovanni di Lubecca. \nEgli fu cronista dei suoi tempi e traduttore.\nBibliografia.\nCritica.\nin lingua tedesca, salvo diverso avviso:"}
{"id": "4321311", "revid": "767487", "url": "https://it.wikipedia.org/wiki?curid=4321311", "title": "Malufiglio/L'urdemo avvertimento (Mario Merola)", "text": "Malufiglio/L'urdemo avvertimento, pubblicato nel 1962, \u00e8 un singolo del cantante italiano Mario Merola\nStoria.\nIl disco, che contiene due cover di brani, \u00e8 il primo 45 giri e prima incisione di Mario Merola.\nNello stesso anno anche il cantante Mario Trevi incise i due brani nel singolo omonimo \"Malufiglio/L'urdemo avvertimento\".\nMalufiglio.\nNel 1962 Mario Merola incide il brano \"Malufiglio\" (Chiarazzo - Matassa). Per decenni il lancio e la prima incisione del brano vengono a lui attribuite. La notizia \u00e8 riportata in varie enciclopedie e vari libri dedicati alla canzone napoletana, affermando che, visto il successo ottenuto dalla versione di Mario Merola, successivamente il brano viene inciso da Pino Mauro e Mario Trevi. Tale notizia, per\u00f2, risulta falsa.\nA mettere in evidenza l'errore \u00e8 lo stesso autore del brano, Alfonso Chiarazzo, il quale dichiara che il primo interprete del brano \u00e8 Pino Mauro. In un video girato il 12 luglio 2016, Chiarazzo dichiara: \"(...) il primo interprete \u00e8 stato Pino Mauro, ed \u00e8 stato anche il primo cantante ad averla incisa. Incisione avvenuta nell'anno 1961, su dischi 45 giri, etichetta Jockey original record\" \nTracce.\nLato A\nLato B\nIncisioni.\nIl singolo fu inciso su 45 giri, con marchio Deafon (CT 001)."}
{"id": "4321313", "revid": "599013", "url": "https://it.wikipedia.org/wiki?curid=4321313", "title": "Stefano Lavarini", "text": "Carriera.\nStefano Lavarini inizia la carriera da allenatore nella squadra della propria citt\u00e0 natale, come assistente nelle formazioni giovanili che guidate da Paolo Cerutti e Luciano Pedull\u00e0 conquistano fra il 1995 e il 1997 due titoli nazionali Under-16 e uno Under-18, e in prima divisione.\nNella stagione 1999-00 segue Pedull\u00e0 all' di Trecate, dove \u00e8 impegnato sia nell'attivit\u00e0 della prima squadra (dapprima in Serie A2 e quindi in A1) che in quella giovanile nei campionati minori; dopo quattro annate al club novarese, che nel frattempo ha spostato sede e campo di gioco nel capoluogo, nel 2003 si trasferisce in Liguria per allenare lo in Serie C. \nNell'annata 2004-05 torna in Piemonte, accettando la proposta del . Inizialmente gli viene assegnata la guida della formazione Under-15 che guida al titolo nazionale di categoria; nell'annata seguente, oltre a proseguire l'attivit\u00e0 con l'Under-16, che bissa il tricolore della stagione precedente, viene nominato vice di Giovanni Guidetti in prima squadra, affiancandolo nelle ultime due stagioni sulla panchina del club torinese.\nGrazie al suo lavoro in ambito giovanile, nel 2007 viene chiamato dalla Federazione Italiana Pallavolo al , collegiale permanente per la formazione delle giovani atlete italiane impegnato nel campionato di Serie B1, dove rimane per tre stagioni durante le quali \u00e8 inoltre dapprima vice di Marco Mencarelli alla guida della Nazionale Under-19 con cui si aggiudica il campionato europeo Under-19 2008 e quindi Commissario Tecnico della Nazionale Cadette.\nNella stagione 2010-11 viene ingaggiato dal , in Serie A1; dapprima assistente tecnico di Davide Mazzanti, con cui conquista il tricolore, nell'annata seguente passa alla guida della formazione Under-18 che disputa la Serie B1, ma gi\u00e0 nella stagione 2012-13 viene promosso allenatore della prima squadra, esordendo cos\u00ec nel massimo campionato italiano. Rimane sulla panchina bergamasca per cinque stagioni, conquistando la Coppa Italia 2015-16.\nNella stagione 2017-18, dopo sette anni complessivi in terra orobica, si trasferisce in Brasile diventando allenatore del , club di Belo Horizonte impegnato in Superliga S\u00e9rie A: \u00e8 il primo italiano della storia ad allenare nel paese sudamericano. Nelle due annate alla guida del club mineiro si aggiudica due titoli statali, una Coppa del Brasile, il campionato brasiliano 2018-19 e due edizioni consecutive del Campionato sudamericano per club.\nNel 2019 viene ingaggiato anche come Commissario Tecnico della Corea del Sud conquistando il pass per ; l'incarico termina alla fine del 2021.\nNella stagione 2019-20 torna nel massimo campionato Italiano, ingaggiato dalla , mentre in quella successiva fa ritorno dopo quasi 20 anni all'AGIL, stavolta come primo allenatore. Nel gennaio 2022 viene inoltre nominato nuovo commissario tecnico della nazionale polacca.\nCuriosit\u00e0.\n\u00c8 stato un compagno di classe ai tempi del liceo di Eleonora Lo Bianco, atleta da lui in seguito allenata una volta diventato allenatore di Bergamo."}
{"id": "4321315", "revid": "729019", "url": "https://it.wikipedia.org/wiki?curid=4321315", "title": "Sch\u00fctte-Lanz D.I", "text": "Il Sch\u00fctte-Lanz D.I era un caccia, pi\u00f9 propriamente uno scout, monomotore biplano realizzato dalla allora azienda tedesco imperiale Luftschiffbau Sch\u00fctte-Lanz GmbH negli anni dieci del XX secolo e rimasto allo stadio di prototipo.\nBasato presumibilmente sull'esperienza acquisita, tramite ingegneria inversa, dello studio su un britannico Sopwith Tabloid, del quale riproponeva l'impostazione generale con una notevole somiglianza tranne alcune differenti soluzione tecniche minori, non riusc\u00ec ad esprimere prestazioni sufficienti per essere avviato alla produzione in serie, divenendo tuttavia esso stesso base di sviluppo per i successivi D-Typ realizzati dall'azienda.\nStoria del progetto.\nDurante le prime fasi della prima guerra mondiale, il rapido sviluppo dell'industria aeronautica rese necessario un costante adeguamento della flotta aerea delle varie nazioni impegnate nel conflitto. L'Idflieg, organo deputato alla gestione dell'aeronautica militare dell'Impero tedesco, emise a tal proposito una serie di specifiche atte ad ottenere velivoli dalle prestazioni sempre migliori, adeguate alle nuove esigenze belliche, da destinare ai reparti della Luftstreitkr\u00e4fte, la componente aerea del Deutsches Heer (l'esercito imperiale tedesco).\nAnche la Luftschiffbau Sch\u00fctte-Lanz, che pur si occupava della progettazione e costruzione di dirigibili, venne coinvolta nello sviluppo di nuovi modelli di aerei senza per\u00f2 ottenere, almeno inizialmente, successo. Dopo aver realizzato nel 1914 il Sch\u00fctte-Lanz C.I, un biplano biposto da ricognizione armato rimasto allo stadio di prototipo, l'azienda affid\u00f2 il progetto di un aereo monoposto al proprio ingegnere capo Walter Stein il quale si ispir\u00f2, o secondo altre fonti studi\u00f2 a fondo riproducendolo quasi fedelmente, il britannico Sopwith Tabloid, che era stato adottato dal Royal Flying Corps nel ruolo di scout.\nDel modello britannico mantenne gran parte dell'impostazione, variando solamente la forma dorsale della fusoliera, eliminando la pinna presente sul Tabloid, adottando una diversa forma dell'elemento verticale dell'impennaggio, ora rotonda, e semplificando il carrello d'atterraggio togliendo le slitte anticappottamento. Diversa anche la motorizzazione, un rotativo Oberursel U.0, meno potente di quello adottato dal modello britannico, che bench\u00e9 integrato nella parte anteriore della fusoliera, per aumentarne l'aerodinamicit\u00e0 complessiva, risultava meno \"soffocato\".\nIl prototipo venne terminato nel 1915 quindi presentato all'attenzione della commissione esaminatrice dell'Idflieg, la quale per\u00f2 espresse parere negativo per le limitate prestazioni offerte dal modello, inferiori a quelle messe in luce dai pari ruolo offerti dalle aziende nazionali nello stesso periodo, e per la limitata visibilit\u00e0 anteriore offerta al pilota. Malgrado la mancata autorizzazione ad avviarne la produzione in serie, l'esperienza acquisita venne comunque impiegata dalla Luftschiffbau Sch\u00fctte-Lanz per lo sviluppo del successivo Sch\u00fctte-Lanz D.II.\nTecnica.\nLo Sch\u00fctte-Lanz D.I conservava l'aspetto convenzionale dei modelli del periodo, biplano, monomotore, monoposto con carrello fisso, e riproponeva quasi fedelmente il disegno del britannico Sopwith Tabloid.\nLa fusoliera era a sezione rettangolare che si rastremava verso coda, realizzata con struttura il legno e ricoperta da tela trattata tranne che nella parte anteriore attorno al propulsore, e caratterizzata dal singolo abitacolo aperto destinato al pilota posizionato tra le ali. Posteriormente terminava in un impennaggio classico monoderiva di forma circolare dotato di un unico piano orizzontale avanzato posizionato sul dorso della fusoliera abbinato ai due equilibratori mobili.\nLa configurazione alare era biplana, con ala superiore, montata alta a parasole e collegata alla fusoliera tramite quattro montantini verticali, ed inferiore, montata bassa, di ugual misura, quest'ultima leggermente spostata verso coda, collegate tra loro da una coppia di montanti per lato ed integrate da tiranti in cavetto d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un assale rigido ed integrato posteriormente con un pattino d'appoggio.\nLa propulsione era affidata ad un motore Oberursel U.0, un rotativo sette cilindri posti su un'unica fila, raffreddato ad aria, capace di erogare una potenza pari a 80 CV (59 kW), posizionato all'apice anteriore della fusoliera racchiuso anteriormente da una struttura metallica con funzioni aerodinamiche, forata ed aperta inferiormente, ed abbinato ad un'elica bipala in legno a passo fisso.\nL'armamento, come consuetudine nei modelli \"scout\" dell'epoca, era basato solamente sulle armi personali dei piloti."}
{"id": "4321317", "revid": "2036605", "url": "https://it.wikipedia.org/wiki?curid=4321317", "title": "Battaglia di Veio (480 a.C.)", "text": "La battaglia di Veio del 480 a.C. si svolse tra l'esercito romano, composto da quattro legioni, cui si affiancarono effettivi degli alleati Latini ed Ernici, guidato dai consoli Marco Fabio Vibulano e Gneo Manlio Cincinnato e quello di Veio, cui si affiancarono effettivi dalle altre citt\u00e0 etrusche. I Romani ebbero la meglio.\nAntefatto.\nDa tempo i Veienti compivano razzie nel territorio romano, e finora Roma non si era risoluta a dare battaglia in campo aperto, oltre che per la forza del nemico, per i dissidi interni dovuti alla mancata approvazione della Lex Cassia agraria proposta da Spurio Cassio Vecellino. Nel 480 a.C. ai romani sembr\u00f2 che si fossero create le condizioni propizie per portare guerra a Veio.\nI due consoli romani posero due campi distinti di fronte a quello nemico, posto a difesa di Veio, dove erano presenti, non solo i Veienti, ma Etruschi provenienti da tutta l'Etruria, formando una forza superiore a quella romana.\nI due consoli, nonostante scaramucce di poco conto, e le provocazioni del nemico, adottarono una tattica attendista, decidendo che il momento non fosse adatto a dare battaglia. Quando un fulmine si abbatt\u00e9 sulla tenda del console Gneo Manlio, presagio negativo, questi ordin\u00f2 di abbandonare il campo, che poi fu razziato dai nemici, per andare nel campo dell'altro console, formando un unico accampamento fortificato.\nI consoli romani ancora non si decidevano per lo scontro, anche perch\u00e9 non si fidavano dello spirito con cui lo avrebbero affrontato i soldati plebei, a cui erano particolarmente invisi i Fabii, per la loro forte opposizione alla distribuzione delle terre tra i cittadini romani, non facendosi prendere dalle provocazioni degli etruschi.\nMa queste ebbero effetto sull'esercito, che alla fine, come anche avevano sperato i due consoli, si rivolse ai propri comandanti chiedendo di scendere in battaglia.\nA questo punto Marco Fabio espresse tutta la sua preoccupazione per i dissidi interni tra i romani, con un lungo e animato discorso, cui rispose Marco Flavoleio, un plebeo primipilo molto noto per il suo valore in battaglia, con il giuramento alla causa comune dei romani, uniti contro il nemico. A questo punto, i consoli, effettuati i consueti riti, diedero l'ordine di battaglia.\nLa battaglia.\nL'ala destra romana era condotta da Gneo Manlio, il centro da Marco Fabio, mentre l'ala sinistra dal legatus Quinto Fabio, fratello di Marco Fabio e gi\u00e0 due volte console.\nLa situazione si fece subito difficile per l'ala sinistra romana, sia per l'inferiorit\u00e0 numerica, sia per la posizione pi\u00f9 elevata, in cui si trovava l'ala destra nemica, con cui si fronteggiava. Completamente circondato Quinto Fabio mor\u00ec trafitto da una lancia nemica. A quella vista, il console e fratello Marco Fabio, con l'altro fratello Cesone Fabio si scagli\u00f2 con furore per portare soccorso, non riuscendo per\u00f2 ad arrivare in tempo per salvare il fratello, cambiando per\u00f2 le sorti di quello scontro, costringendo l'ala destra nemica al ripiegamento.\nIntanto l'altro console romano, Gneo Manlio, fu ferito al ginocchio, e trasportato nell'accampamento romano; la cosa fu interpretata dagli Etruschi come un iniziale cedimento, e solo il pronto arrivo dei Fabii, riusc\u00ec a far s\u00ec che lo spiegamento romano non ripiegasse.\nIn questo frangente l'accampamento romano, che in quel momento non era ben presidiato a causa dello scontro in atto, fu preso d'assalto da quegli Etruschi, che si erano presi l'accampamento abbandonato dai romani, e negli scontri riuscirono ad uccidere il console Gneo Manlio, e con lui, anche i soldati lasciati a presidio. Un contingente di romani, guidato dal Legatus Tito Siccio, riusc\u00ec per\u00f2 a riprendere l'accampamento, scacciandovi i nemici.\nLa battaglia continu\u00f2 cruenta fino a sera, con diversi capovolgimenti di fronte, e solo l'abbandono dell'accampamento da parte dei nemici, pot\u00e9 giustificare che il giorno dopo i romani, si proclamassero vincitori.\nConseguenze.\nI Romani, dopo aver saccheggiato il campo nemico, seppellito i caduti, tornarono a Roma, dove il console rifiut\u00f2 il trionfo, per la perdita del collega console e del fratello, dimettendosi dalla magistratura due mesi prima del tempo."}
{"id": "4321320", "revid": "394", "url": "https://it.wikipedia.org/wiki?curid=4321320", "title": "Dian Shi Mali", "text": "Dian Shi Mali (in cinese \"\u96fb\u8996\u746a\u740d\", traducibile come TV Mario), noto anche come Mario Lottery o Big TV Mary Bar, \u00e8 un videogioco per Nintendo Famicom pubblicato nel 1989 solo in Corea e Hong Kong. Si tratta di un simulatore di roulette e di slot machine, ed \u00e8 basato su un popolare gioco taiwanese per Famicom, \"Xiao Ma Li\".\nQuesto gioco \u00e8 diventato oggetto di numerose parodie su internet.\nModalit\u00e0 di gioco.\nIl gioco include un personaggio molto simile a Mario, ma con una \"F\" sul cappello; per questo motivo \u00e8 comunemente chiamato \"Fortran\" (nome basato su una parola rinvenuta tra i dati del gioco), sebbene non abbia un nome ufficiale. Diversi tasti controllano le puntate, e ognuno di essi produce una nota musicale. Ad un certo punto del gioco compare la scritta \"PUSH START TO RICH\".\nSviluppo.\nIl gioco \u00e8 accreditato a \"Namco Corporation\"; comunque, non ha nulla a che vedere con la Namco giapponese. Dalla presenza di alcune similitudini con altri titoli, \u00e8 opinione comune che lo sviluppo del gioco sia opera di Bit Corporation: in \"Jackpot\" e \"Strip Poker\", altri due titoli Famicom della suddetta compagnia, compare la \"F\" di Fortran (cos\u00ec come la parola stessa)."}
{"id": "4321337", "revid": "287204", "url": "https://it.wikipedia.org/wiki?curid=4321337", "title": "Societ\u00e0 Sportiva Felice Scandone 1997-1998", "text": "Questa voce raccoglie le informazioni riguardanti la Societ\u00e0 Sportiva Felice Scandone nelle competizioni ufficiali della stagione 1997-1998.\nVerdetti stagionali.\nCompetizioni nazionali\nRisultati.\nRegular season.\nGirone di andata.\n \n \n \n \n \n \nGirone di ritorno.\n \n \n \n \n \n \n \nFase ad orologio.\n \n \n "}
{"id": "4321343", "revid": "1543377", "url": "https://it.wikipedia.org/wiki?curid=4321343", "title": "Campagna delle Caroline", "text": "La campagna delle Caroline \u00e8 stata l'ultima campagna militare sul Teatro Occidentale della guerra di secessione americana.\nNel gennaio 1865 il generale nordista William Tecumseh Sherman partendo da Savannah (Georgia) avanz\u00f2 verso nord attraverso la Carolina del Sud e la Carolina del Nord per ricongiungersi con il resto dell'esercito nordista in Virginia.\nDurante l'avanzata, Sherman sconfisse le forze confederate nella battaglia di Bentonville del marzo 1865, costringendo il generale Joseph Eggleston Johnston, alla guida dell'ultima grande Armata confederata ancora in guerra, ad arrendersi in aprile.\nContesto.\nDopo aver completato la sua marcia verso il mare conquistando Savannah, Sherman ricevette ordini dal generale Grant di fornire rinforzi all'Armata del Potomac e all'Armata del James in Virginia dove Grant era impegnato nell'assedio di Petersburg contro il comandante confederato Robert Edward Lee.\nSherman per\u00f2 riusc\u00ec a convincere Grant ad autorizzare una sua avanzata attraverso le due Caroline volta in particolare a conquistare la Carolina del Sud, lo stato che per primo aveva deciso di recedere dall'Unione la cui occupazione dunque aveva un forte valore simbolico.\nIl generale Sherman inizi\u00f2 la propria avanzata verso Columbia (Carolina del Sud) alla fine del gennaio 1865 alla testa di circa 60.000 uomini divisi in tre ali: l'Armata del Tennessee (sotto la guida del generale maggiore Oliver O. Howard), l'Armata dell'Ohio (comandata dal generale maggiore John Schofield) e due corpi d'armata, il XIV ed il XX, guidati dal generale maggiore Henry Warner Slocum (che in seguito verr\u00e0 nominato comandante dell'Armata della Georgia). Durante l'avanzata Sherman ottenne ulteriori rinforzi e all'inizio del mese di aprile era al comando di 88.948 uomini.\nLe forze confederate nelle Caroline erano considerevolmente inferiori per uomini e mezzi. Il grosso dell'esercito sudista era costituito dall'Armata Confederata del Tennessee di Johnston le cui forze verso la met\u00e0 di marzo erano di 9.513 uomini e un mese dopo era salite a 15.188. L'Armata di Johnston era organizzata in tre corpi comandati da Stephen D. Lee, William Joseph Hardee e Alexander Peter Stewart. Nella Carolina del Nord erano inoltre attive due forze di cavalleria sotto il comando del generale maggiore Wade Hampton III e un'unit\u00e0 molto pi\u00f9 piccola di stanza a Wilmington sotto il comando del generale Braxton Bragg.\nIl piano di Sherman mirava ad evitare le truppe confederate dispiegate ad Augusta (Georgia) ed a Charleston (Carolina del Sud) per raggiungere entro il 15 marzo 1865 la citt\u00e0 di Goldsboro (Carolina del Nord). Sherman fece marciare le sue armate simultaneamente in pi\u00f9 direzioni, creando confusione e disperdendo le forze dei Confederati, per nascondere il suo vero obiettivo primario: Columbia, la capitale della Carolina del Sud.\nBattaglie.\nDi seguito le maggiori battaglie combattute durante la campagna delle Carolina.\nIl 17 febbraio Columbia si arrese alle truppe di Sherman e la cavalleria di Hampton si ritir\u00f2 dalla citt\u00e0. L'esercito dell'Unione fu travolto dalla moltitudine di prigionieri Federali e Afro-Americani che furono liberati. Molti soldati si impadronirono delle scorte di liquore dei locali della citt\u00e0 e cominciarono a ubriacarsi. Scoppiarono incendi nella citt\u00e0, che furono alimentati dal forte vento. La maggior parte del centro della citt\u00e0 fu distrutto e i Vigili del fuoco incontrarono grosse difficolt\u00e0 nell'operare insieme alle truppe dell'Unione, nonostante molti soldati cercassero di dare una mano nello spegnere gli incendi. Le cause dell'incendio della citt\u00e0 di Columbia ha suscitato molte polemiche: qualcuno affermava che i roghi erano accidentali; altri sostenevano che erano stati deliberati atti di vendetta. Altri ancora indicavano nella causa degli incendi i soldati Confederati, che avrebbero dato fuoco alle balle di cotone affinch\u00e9 non cadessero in mano agli unionisti. Lo stesso giorno i Confederati evacuarono Charleston. Il 18 febbraio le truppe di Sherman distrussero qualunque cosa avesse un valore militare nella citt\u00e0 di Columbia, inclusa la stazione ferroviaria, depositi, magazzini e arsenali. Il 22 febbraio anche Wilmington si arrese.\nConseguenze.\nLa campagna delle Carolina di Sherman, nella quale il suo esercito marci\u00f2 per 684 chilometri in 50 giorni, fu simile alla sua marcia verso il mare in Georgia, anche se fu pi\u00f9 stressante dal punto di vista fisico. Tuttavia, l'esercito Confederato, in forte inferiorit\u00e0 numerica, si oppose a Sherman sempre meno violentemente e con sempre minori motivazioni.\nIl 18 aprile 1865, tre giorni dopo la morte del presidente Abraham Lincoln, Johnston fu costretto a firmare un armistizio con Sherman a Bennett Place, una fattoria nei pressi di Durham (Carolina del Nord). Sherman si infil\u00f2 in un ginepraio di polemiche offrendo i termini della resa a Johnston che comprendevano sia questioni politiche che militari, senza l'autorizzazione del generale Grant o del governo degli Stati Uniti. La confusione riguardo a questo trattato dur\u00f2 fino al 26 aprile quando Johnston acconsent\u00ec ai termini puramente militari e dichiar\u00f2 la resa formale della sua armata e di tutte le forze armate nelle Carolina, in Georgia e in Florida. Questa fu la seconda resa significativa del mese: il 9 aprile Robert E. Lee aveva firmato la resa dell'Armata Confederata della Virginia Settentrionale a Court House, un villaggio a 5 chilometri da Appomattox in Virginia. Questo signific\u00f2 la fine virtuale della Confederazione anche se alcuni piccoli gruppi di ribelli continuarono a resistere, soprattutto nella regione del Mississippi."}
{"id": "4321352", "revid": "1305772", "url": "https://it.wikipedia.org/wiki?curid=4321352", "title": "Lingua tonga", "text": ""}
{"id": "4321353", "revid": "767487", "url": "https://it.wikipedia.org/wiki?curid=4321353", "title": "Jussandro", "text": "Carriera.\nClub.\nGioca nella massima serie brasiliana con la Portuguesa."}
{"id": "4321354", "revid": "287204", "url": "https://it.wikipedia.org/wiki?curid=4321354", "title": "ITF Women's Circuit Riviera De Sao Lourenco", "text": "L'ITF Women's Circuit Riviera De Sao Lourenco \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Riviera De Sao Lourenco in Brasile."}
{"id": "4321360", "revid": "54608915", "url": "https://it.wikipedia.org/wiki?curid=4321360", "title": "Wolfgang Schaeuble", "text": ""}
{"id": "4321363", "revid": "4175", "url": "https://it.wikipedia.org/wiki?curid=4321363", "title": "Junior All Blacks", "text": ""}
{"id": "4321365", "revid": "438678", "url": "https://it.wikipedia.org/wiki?curid=4321365", "title": "SEB Tallink Open", "text": "Il SEB Tallink Open \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Tallinn in Estonia."}
{"id": "4321367", "revid": "767487", "url": "https://it.wikipedia.org/wiki?curid=4321367", "title": "A Man About Town (film 1927)", "text": "A Man About Town \u00e8 un cortometraggio muto del 1927 diretto da Eugene Forde (con il nome Eugene J. Forde). La sceneggiatura si basa su un racconto di O. Henry.\nFu il secondo film interpretato da Ruth Eddings. Attrice-ballerina, ebbe una carriera di una decina d'anni durante i quali gir\u00f2 poco pi\u00f9 di una ventina di pellicole, soprattutto commedie musicali.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation e presentato da William Fox, il film - un cortometraggio di circa venti minuti - usc\u00ec nelle sale cinematografiche USA il 15 maggio 1927."}
{"id": "4321370", "revid": "478814", "url": "https://it.wikipedia.org/wiki?curid=4321370", "title": "Tabinshweti", "text": ""}
{"id": "4321372", "revid": "767487", "url": "https://it.wikipedia.org/wiki?curid=4321372", "title": "City Of Surprise Women's Open", "text": "Il City Of Surprise Women's Open \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Surprise negli Stati Uniti."}
{"id": "4321375", "revid": "767487", "url": "https://it.wikipedia.org/wiki?curid=4321375", "title": "Homebush Women's International at Sydney Olympic Park", "text": "L'Homebush Women's International at Sydney Olympic Park \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Sydney in Australia."}
{"id": "4321379", "revid": "590", "url": "https://it.wikipedia.org/wiki?curid=4321379", "title": "Pronome interrogativo ed esclamativo", "text": "I pronomi interrogativi ed esclamativi, come gli aggettivi interrogativi ed esclamativi, vengono usati per formulare domande o esclamazioni.\nSi tratta di pronomi quando sostituiscono il nome e di aggettivi quando lo accompagnano; ad esempio:\nPronomi interrogativi.\nI \"pronomi interrogativi\" in italiano sono:\n\"\"Chi\" verr\u00e0 alla tua festa?\"\n\"\"Che\" fai?\"\n\"\"Quale\" vuoi comprare?\"\n\u2022 Quando lo si trova davanti ad \"\u00e8\" oppure \"era\" diventa qual, che non necessita di apostrofo, trattandosi di apocope.\n\"\"Quanto\" ne hai mangiato?\"\nPronomi esclamativi.\nI \"pronomi esclamativi\" sono uguali a quelli interrogativi, ma vengono utilizzati per esprimere stupore, gioia, paura o comunque per rafforzare un'affermazione:"}
{"id": "4321383", "revid": "1573940", "url": "https://it.wikipedia.org/wiki?curid=4321383", "title": "Cicindela hybrida", "text": "Cicindela hybrida \u00e8 un coleottero carabide della sottofamiglia Cicindelinae.\nTassonomia.\nComprende le seguenti sottospecie:"}
{"id": "4321385", "revid": "281901", "url": "https://it.wikipedia.org/wiki?curid=4321385", "title": "Geotriidae", "text": ""}
{"id": "4321395", "revid": "599013", "url": "https://it.wikipedia.org/wiki?curid=4321395", "title": "Victor Andrade", "text": "Carriera.\nClub.\nInizia nel Santos e a 16 anni sigla la sua prima tripletta fra i professionisti. \nHa una clausola rescissoria pari a 50 milioni di euro."}
{"id": "4321401", "revid": "767487", "url": "https://it.wikipedia.org/wiki?curid=4321401", "title": "Oliviero Edelli", "text": "Carriera.\nDebutta in Prima Divisione nel 1932-1933 con il Fanfulla, squadra con cui nella stagione 1937-1938 conquista la promozione in Serie B.\nDisputa quindi la sua prima stagione tra i cadetti nel 1938-1939 e fino al 1943, anno del suo ultimo campionato con i lodigiani, gioca complessivamente 102 gare in Serie B."}
{"id": "4321405", "revid": "767487", "url": "https://it.wikipedia.org/wiki?curid=4321405", "title": "Alessandro Fregoni", "text": "Carriera.\nDebutta in Serie C nel 1935-1936 con il Fanfulla, con cui due anni pi\u00f9 tardi conquista la promozione in Serie B.\nDisputa quindi la sua prima stagione tra i cadetti nel 1938-1939, e fino al 1943 gioca complessivamente 60 gare in Serie B.\nConta anche 10 presenze, sempre con la maglia del Fanfulla, nel Campionato Alta Italia 1944."}
{"id": "4321406", "revid": "184755", "url": "https://it.wikipedia.org/wiki?curid=4321406", "title": "Ruth Eddings", "text": "Durante la sua carriera gir\u00f2 ventitr\u00e9 film, per la maggior parte in ruoli non accreditati in commedie musicali."}
{"id": "4321410", "revid": "599013", "url": "https://it.wikipedia.org/wiki?curid=4321410", "title": "Anton Hys\u00e9n", "text": "Cos\u00ec come suo padre, anche i suoi fratelli Tobias e Alexander sono calciatori.\nBiografia.\nFiglio di Glenn ed Helena Hys\u00e9n, ha fatto coming out come gay sulla rivista svedese di calcio \"Offside\" nel marzo del 2011. Il \"Daily Mail\" lo ha descritto come \u00abil primo giocatore di calcio svedese famoso ad affermare di essere gay\u00bb, mentre la rivista francese \"T\u00eatu\" ha precisato che Anton \u00e8 stato, dopo Justin Fashanu, il secondo calciatore ad aver dichiarato apertamente la propria omosessualit\u00e0 durante la carriera."}
{"id": "4321413", "revid": "1259603", "url": "https://it.wikipedia.org/wiki?curid=4321413", "title": "Progetto 80", "text": "Il cosiddetto Progetto 80 \u00e8 il Rapporto preliminare al secondo programma economico nazionale per il quinquennio 1971-75, elaborato in Italia presso il Ministero del bilancio e della programmazione economica tra il 1969 e il 1971.\nQuesto documento di programmazione economica introdusse una classificazione del territorio nazionale in comprensori di livello: A, modelli sviluppati, B, possibili di sviluppo e C, con nessuna possibilit\u00e0 di sviluppo; delegava alle istituzioni pubbliche e alle grandi imprese la pianificazione del territorio; prevedette la costituzione di una \"Agenzia per la difesa del suolo\" responsabile di interagire con le Regioni per l'attuazione di un approccio coordinato alla gestione del territorio. Introdusse per la prima volta il Italia il concetto di risorse naturali come beni collettivi da tutelare. \nIl programma fu parte del riformismo degli anni sessanta espresso dai governi di centro-sinistra. Storicamente, esso rappresent\u00f2 il primo tentativo organico di introdurre una programmazione economica e territoriale, sensible ai dati ambientali, non solo fatta di vincoli, ma anche propositiva, con un coordinamento tra autorit\u00e0 centrali e autorit\u00e0 local. Il programma prevedette riforme importanti, quali l'istituzione di autorit\u00e0 di bacino, ipotesi di gestione ambientale dei trasporti, e l'identificazione di ottantasei aree protette di interesse nazionale. \nIl Progetto 80 produsse pochi risultati immediati."}
{"id": "4321414", "revid": "986213", "url": "https://it.wikipedia.org/wiki?curid=4321414", "title": "Emilia d'Assia-Kassel", "text": "Biografia.\nEmilia era la figlia maggiore del langravio Guglielmo V d'Assia-Kassel (1602-1637) e della moglie Amalia Elisabetta (1602-1651), figlia del conte Filippo Luigi II di Hanau-M\u00fcnzenberg.\nSpos\u00f2 il 15 maggio 1648, a Kassel Henri Charles de La Tr\u00e9moille, principe di Taranto e Talmont (1620-1672), che operava come generale della madre al servizio dell'Assia-Kassel ed il cui nonno Claudio era ugonotto. Il matrimonio promosse fortemente l'influenza della lingua e della moda francesi alla corte di Kassel. Emily segu\u00ec in seguito il suo marito dapprima in Olanda e poi in Francia.\nAlla corte di Emilia apparteneva Eleonora d'Olbreuse che proprio nel corso di una visita alla principessa nella sua citt\u00e0 di Kassel incontr\u00f2 nel 1664 il suo futuro marito Giorgio Guglielmo di Brunswick-L\u00fcneburg.\nDopo la morte del marito, Emilia ritorn\u00f2 in Germania e visse a Francoforte, dove sostenne la comunit\u00e0 valdese. Qui mor\u00ec all'et\u00e0 di 67 anni, vittima della varicella. Il suo corpo fu trasferito a Kassel per la sepoltura.\nFigli.\nDal suo matrimonio con Henri Charles de La Tr\u00e9moille nacquero i seguenti figli:"}
{"id": "4321417", "revid": "827882", "url": "https://it.wikipedia.org/wiki?curid=4321417", "title": "Lefse", "text": "Il lefse \u00e8 un pane morbido tradizionale della cucina norvegese, a forma piatta e tradizionalmente si prepara nei giorni di festa.\nIngredienti tradizionali del lefse sono le patate, il latte (a volte il lardo) e la farina; Viene cucinato sopra una piastra."}
{"id": "4321424", "revid": "599013", "url": "https://it.wikipedia.org/wiki?curid=4321424", "title": "Washington Tais", "text": ""}
{"id": "4321444", "revid": "92723", "url": "https://it.wikipedia.org/wiki?curid=4321444", "title": "George Beresford, I marchese di Waterford", "text": "Biografia.\nEra il figlio di Marcus Beresford, I conte di Tyrone, e di sua moglie, Lady Catherine Power, baronessa la Poer.\nCarriera.\nDal 1757 al 1760, era un membro della Camera dei Comuni irlandese per Waterford County (1757-1760) e per Coleraine (1761-1763), quando eredit\u00f2 contea da suo padre, ed entr\u00f2 nel Privy Council d'Irlanda. Fu governatore della Contea di Waterford, durante il quale \u00e8 stato nominato Cavaliere di San Patrizio, e venne nominato marchese nel 1789.\nMatrimonio.\nIl 19 aprile 1769 spos\u00f2 Lady Elizabeth Monck (cugino di Charles Monck, I visconte di Monck e una nipote del I duca di Portland). Ebbero otto figli:\nEbbe due figli illegittimi William Carr Beresford, I visconte Beresford e Sir John Beresford, I Baronetto."}
{"id": "4321445", "revid": "1305772", "url": "https://it.wikipedia.org/wiki?curid=4321445", "title": "Kart Fighter", "text": "Kart Fighter (in cinese \"\u746a\u8389\u5feb\u6253\") \u00e8 un videogioco picchiaduro per Nintendo Famicom, pubblicato nel 1993. Si basa, senza autorizzazione e in violazione di copyright, sui personaggi di \"Mario\", ma pot\u00e9 ugualmente uscire sul mercato asiatico, dove questo tipo di pirateria era frequente.\nIl gioco \u00e8 stato sviluppato da Hummer Team epubblicato da Ge De Industry Co., gi\u00e0 noti per il rilascio di altri titoli quali \"Somari\", \"AV Bishoujo Girl Fighting\", \"Samurai Spirits\" (porting per Famicom dell'omonimo videogioco arcade) e \"Garou Densetsu Special\" (porting per Famicom di \"Fatal Fury 2\"), con i quali \"Kart Fighter\" condivide un chip installato nella cartuccia.\nModalit\u00e0 di gioco.\nSi tratta di un picchiaduro a incontri basato su \"\", ma con i personaggi di \"Super Mario Kart\", utilizzati senza legale licenza, alcuni con i nomi modificati:\nGli sprite degli sfondi sono in parte ripresi da \"\" e in parte adattati dal titolo per Super Famicom \"Mario &amp; Wario\". I due temi musicali che accompagnano la schermata del titolo e quella della selezione personaggi sono uguali a quelli corrispondenti in \"Super Mario Kart\". Anche la grafica del titolo \u00e8 la stessa."}
{"id": "4321458", "revid": "767487", "url": "https://it.wikipedia.org/wiki?curid=4321458", "title": "The Getaway (Matchbook Romance)", "text": "The Getaway \u00e8 il primo EP della band statunitense Matchbook Romance, distribuito nel 2001, quando ancora la band si chiamava The Getaway, nome cambiato di l\u00ec a poco perch\u00e9 uguale a quello di una band di Toronto. \"She'll Never Understand\", \"Promise\" e \"If All Else Fails\" sono state poi registrate nuovamente ed incluse nel primo album della band, \"Stories and Alibis\". \"Farewell to Friends\" \u00e8 invece inclusa nell'EP \"West for Wishing\".\nL'11 dicembre 2012 Ryan Kienle ha caricato per un limitato periodo di tempo le canzoni dell'EP su Internet, in modo da essere scaricate gratuitamente dai fan, essendo i file relativi molto rari."}
{"id": "4321468", "revid": "47112", "url": "https://it.wikipedia.org/wiki?curid=4321468", "title": "Abigail Francine Lassman", "text": ""}
{"id": "4321469", "revid": "599013", "url": "https://it.wikipedia.org/wiki?curid=4321469", "title": "Benjam\u00edn Zarandona", "text": "Anche suo fratello Iv\u00e1n Zarandona \u00e8 un calciatore professionista."}
{"id": "4321482", "revid": "1793900", "url": "https://it.wikipedia.org/wiki?curid=4321482", "title": "Monumento ai Pellegrini", "text": "Il monumento ai Pellegrini di Provincetown fu eretto tra il 1907 e il 1910 per commemorare il primo sbarco dei Padri Pellegrini in America, avvenuto nei pressi dell'attuale porto di Provincetown nel 1620.\nSi tratta di un campanile alto 76,80 metri, caratteristica che ne fa la struttura in granito pi\u00f9 alta degli Stati Uniti.\nPer scegliere il progetto per realizzare il monumento venne indetto un concorso, vinto dall'architetto Willard T. Sears, che si ispir\u00f2 alla torre del Mangia di Siena. Nel 1907 il Presidente Theodore Roosevelt pose la prima pietra che diede avvio ai lavori di costruzione del monumento.\nAll'epoca della realizzazione il progetto venne criticato perch\u00e9 non presentava alcun chiaro riferimento ai padri pellegrini. Inoltre gi\u00e0 nella citt\u00e0 di Boston era stata costruita nel 1892 una copia in mattoni della torre senese.\nOggi, alla base del monumento, si trova un museo."}
{"id": "4321483", "revid": "2730", "url": "https://it.wikipedia.org/wiki?curid=4321483", "title": "John Armstead", "text": "Biografia.\nArmstead nasce in un piccolo paese dell'Eire, Ennistymon. A Londra intraprende nel 1961 dal sifu L. Thomas \u2013 maestro in Gran Bretagna, e diretto discepolo del Gran Master Ky Tomatashi \u2013 uno stile di kung fu dell'isola Okinawa, in Giappone. Nel 1971 si trasferisce a Roma, e inizia diversi corsi di kung fu/karate in una palestra di judo nel quartiere di Monte Mario. Ha poi scritto un manuale dove illustrava le mosse con molte foto in bianco e nero scattate a Villa Borghese. \u00c8 stato il primo maestro di molti futuri atleti professionisti della kickboxing, come il campione del mondo Massimo Liberati, Paolo Liberati e Mario Carella; i quali iniziarono giovanissimi a partecipare nelle prime gare nazionali di American full contact karate, proprio nel team di John Armstead. \nHa pubblicato due libri sul kung fu, il primo nel 1975 e il secondo nel 1983 (Edizioni Mediterranee). Nel 1993 ha girato il video \"La grande scuola delle Arti Marziali - Kung Fu e difesa personale\" (Edizioni Eagle Pictures). Dal 1984 in poi \u00e8 comparso in numerosi film con noti attori fra cui Alberto Sordi, Paolo Villaggio e Christian De Sica.\nOggi vive ed allena a Roma."}
{"id": "4321484", "revid": "1543377", "url": "https://it.wikipedia.org/wiki?curid=4321484", "title": "Henry Beresford, II marchese di Waterford", "text": "Biografia.\nEra il figlio di George Beresford, I marchese di Waterford, e di sua moglie, lady Elizabeth Monck.\nCarriera.\nEntr\u00f2 nella Camera dei Comuni irlandese per la contea di Londonderry nel 1790 e si sedette per la circoscrizione fino all'Atto di Unione. Nel 1798, si ferm\u00f2 anche per Coleraine, ma scelse di non sedersi.\nDivenne marchese di Waterford nel 1800 dopo la morte del padre ed \u00e8 stato nominato Cavaliere dell'Ordine di San Patrizio, il 14 marzo 1806.\nMatrimonio.\nSpos\u00f2, il 29 agosto 1805, Susanna Carpenter, figlia di George Carpenter, II conte di Tyrconnell e Frances Manners. Ebbero tre figli:\nMorte.\nMor\u00ec il 16 luglio 1826 a 54 anni."}
{"id": "4321487", "revid": "311148", "url": "https://it.wikipedia.org/wiki?curid=4321487", "title": "Battaglia di Al Ubayyid", "text": ""}
{"id": "4321492", "revid": "599013", "url": "https://it.wikipedia.org/wiki?curid=4321492", "title": "Elizabeth Robinson", "text": "Biografia.\nLa Robinson, specialista delle prove veloci, debutt\u00f2 in campo internazionale in occasione dei Mondiali juniores di Geilo/Hemsedal 1991; in Coppa del Mondo esord\u00ec il 29 gennaio 1994 a Garmisch-Partenkirchen in discesa libera (55\u00aa) e ottenne il miglior piazzamento il 6 marzo successivo a Whistler nella medesima specialit\u00e0 (41\u00aa), alla sua terza e ultima presenza nel massimo circuito internazionale. In Nor-Am Cup conquist\u00f2 l'ultima vittoria il 26 gennaio 1997 a Sugarloaf in supergigante e l'ultimo podio il 31 gennaio successivo nella medesima localit\u00e0 in discesa libera (2\u00aa); si ritir\u00f2 al termine di quella stessa stagione 1996-1997 e la sua ultima gara fu lo slalom gigante Campionati statunitensi 1997, disputato il 23 marzo a Sugarloaf e non completato dalla Robinson. Non prese parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "4321494", "revid": "767487", "url": "https://it.wikipedia.org/wiki?curid=4321494", "title": "Configure Express Pro", "text": "Il Configure Express Pro \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Wellington in Nuova Zelanda."}
{"id": "4321495", "revid": "112103874", "url": "https://it.wikipedia.org/wiki?curid=4321495", "title": "Vianoce", "text": "Vianoce (\"Vianus\" in dialetto astigiano) \u00e8 una frazione del comune italiano di Agliano Terme, in provincia di Asti, in Piemonte. Il termine Vianoce deriva proprio dal fatto che anticamente tutta la via era costeggiata da noci dai fusti enormi. Ad oggi ne rimane un solo esemplare proprio in prossimit\u00e0 della chiesetta.\nGeografia fisica.\nPosizionata a ovest rispetto al paese di Agliano Terme, si trova sul confine tra quest'ultimo, Montegrosso d'Asti e Costigliole d'Asti.\nMonumenti e luoghi d'interesse.\nLa Chiesa di Vianoce fu costruita nella prima met\u00e0 dell'Ottocento dai Baroni Visconti di Ornavasso, ed \u00e8 dedicata all'Immacolata."}
{"id": "4321496", "revid": "729019", "url": "https://it.wikipedia.org/wiki?curid=4321496", "title": "Banca centrale del Marocco", "text": "La Bank Al-Maghrib \u00e8 la banca centrale del Marocco. \u00c8 stata fondata nel 1959 ed ha sede a Rabat. Detiene riserve di valuta estera con un patrimonio stimato di circa 36 miliardi di dollari americani (2008).\nOltre alla gestione della moneta, la Bank Al-Maghrib supervisiona anche un certo numero di banche private che forniscono servizi da banca commerciale. La Banca \u00e8 un membro dell'Alleanza per l'inclusione finanziaria e attiva nel promuovere una politica di inclusione finanziaria.\nLa valuta monetaria \u00e8 il dirham marocchino (MAD), che \u00e8 agganciato all'euro dal 1999 con un tasso di cambio costantemente fisso e questo ha permesso al dirham marocchino di essere una moneta abbastanza stabile, senza grandi variazioni del tasso di cambio nel breve tempo."}
{"id": "4321498", "revid": "54611069", "url": "https://it.wikipedia.org/wiki?curid=4321498", "title": "Brancaleone (personaggio)", "text": ""}
{"id": "4321501", "revid": "838137", "url": "https://it.wikipedia.org/wiki?curid=4321501", "title": "Marco Sempronio Tuditano (console 185 a.C.)", "text": "Biografia.\nTribuno della plebe nel 193 a.C., durante il suo mandato propose un plebiscito per estendere anche ai latini ed agli alleati italici le stesse condizioni per il prestito di denaro (\"Lex Sempronia de Fenore\"). Nel 189 a.C. fu pretore in Sicilia e nel 185 a.C. fu console con Appio Claudio Pulcro. Il consolato fu caratterizzato dalla guerra in Liguria; Tuditano sconfisse gli Apuani, mentre il collega assoggett\u00f2 gli Ingauni.\nTuditano cerc\u00f2 di ripresentarsi al consolato nell'anno successivo, ma fu sconfitto; comunque fu eletto pontefice negli anni successivi. Mor\u00ec nel 174 a.C. durante la grave pestilenza che devast\u00f2 la citt\u00e0 di Roma."}
{"id": "4321502", "revid": "300067", "url": "https://it.wikipedia.org/wiki?curid=4321502", "title": "Crisfield (Maryland)", "text": ""}
{"id": "4321504", "revid": "478814", "url": "https://it.wikipedia.org/wiki?curid=4321504", "title": "The Bakery (film 1990)", "text": "The Bakery \u00e8 un film per la televisione del 1990 diretto da Peter Levin.\n\u00c8 un film poliziesco a sfondo drammatico statunitense con David Dukes, Kate McNeil e Cleavant Derricks. \u00c8 ambientato in tre epoche diverse, nel 1965, nel 1989 e nel 2001 (nel futuro rispetto all'anno di produzione) ed \u00e8 incentrato sulle vicende in una stazione di polizia californiana trasferitasi in un locale ex panificio dopo un incendio. \u00c8 originariamente un film pilota per una serie televisiva poi non prodotta.\nProduzione.\nIl film, diretto da Peter Levin su una sceneggiatura di Brad Kern e John Wirth, fu prodotto da Mel Efros per la CBS.\nDistribuzione.\nIl film fu trasmesso negli Stati Uniti il 20 luglio 1990 sulla rete televisiva CBS."}
{"id": "4321511", "revid": "124123", "url": "https://it.wikipedia.org/wiki?curid=4321511", "title": "Henry Tenr\u00e9", "text": "Dipinse paesaggi e scene di genere nello spirito della Belle \u00e9poque.\nBiografia.\nTrascorse l'infanzia nell'ambiente borghese di Saint-Germain-en-Laye e sin da piccolo frequent\u00f2 le mostre che si tenevano nel castello.\nStudi\u00f2 alla \u00c9cole des Beaux-Arts di Parigi con Edmond Yon (1836-1897), paesaggista della Scuola di Barbizon. Divenne poi allievo di Gustave Boulanger e di Jules Lefebvre che gli insegnarono l'arte del ritratto.\nDebutt\u00f2 al \"Salon\" nel 1883 e continu\u00f2 ad esporvi le sue opere per tutta la vita. Nel 1891 ottenne una menzione d'onore e nel 1911 una medaglia d'argento. All'Expo del 1900 vinse una medaglia di bronzo.\nSempre nel 1900 fu nominato Cavaliere della Legion d'Onore.\nTenr\u00e9 mor\u00ec a Parigi nel 1926.\nI suoi quadri, pur non denotando alcuna inclinazione per i movimenti moderni di fine e inizio secolo, si mantengono nello spirito della Belle \u00e9poque, con una grande onest\u00e0 tecnica e compositiva. Dipinse scene di genere e scene mondane, ritratti raffinati e paesaggi, vedute del castello di Versailles e dell'interno del parco, e anche scene d'interni e ritratti di personaggi eleganti.\nMusei.\nLista parziale "}
{"id": "4321512", "revid": "762724", "url": "https://it.wikipedia.org/wiki?curid=4321512", "title": "JPDP", "text": ""}
{"id": "4321514", "revid": "104458", "url": "https://it.wikipedia.org/wiki?curid=4321514", "title": "Vanja Brodnik", "text": "Biografia.\nStagioni 2005-2012.\nOriginaria di Trebnje e attiva in gare FIS dal novembre del 2004, Vanja Brodnik ha debuttato in Coppa Europa il 20 dicembre 2005 partecipando al supergigante di Au\u00dfervillgraten in Austria, senza portarlo a termine. L'esordio in Coppa del Mondo \u00e8 avvenuto il 27 ottobre 2007, nello slalom gigante di S\u00f6lden, nel quale non \u00e8 riuscita a qualificarsi la seconda manche; pochi giorni dopo, il 10 novembre, ha ottenuto il primo podio in Coppa Europa classificandosi 3\u00aa nello slalom indoor di Neuss/Bottrop e il 24 novembre ha conquistato il suo primo successo nel circuito continentale vincendo lo slalom gigante di Levi, in Finlandia.\nIl 18 dicembre 2008 ha ottenuto a Sankt Moritz i primi punti in Coppa del Mondo grazie al 22\u00ba posto in supercombinata; nella stessa stagione ha esordito ai Campionati mondiali: nella rassegna iridata di Val-d'Is\u00e8re 2009 si \u00e8 classificata 27\u00aa nel supergigante e non ha completato lo slalom speciale.\nStagioni 2013-2017.\nIl 12 dicembre 2012 ha conquistato a Sankt Moritz in discesa libera la sua ultima vittoria, nonch\u00e9 ultimo podio, in Coppa Europa; ai successivi Mondiali di Schladming 2013 \u00e8 stata 25\u00aa nella discesa libera e 20\u00aa nella supercombinata, mentre a quelli di Vail/Beaver Creek 2015, sua ultima presenza iridata, si \u00e8 classificata 30\u00aa nella discesa libera, 27\u00aa nel supergigante e 12\u00aa nella combinata.\nIl 18 dicembre 2015 ha colto a Val-d'Is\u00e8re il suo miglior piazzamento di carriera in Coppa del Mondo (10\u00aa in combinata). Si \u00e8 ritirata nel corso della stagione 2016-2017; la sua ultima gara in Coppa del Mondo \u00e8 stata il supergigante disputato a Garmisch-Partenkirchen il 22 gennaio, che non ha completato, mentre ha l'ultima gara in carriera \u00e8 stata uno slalom gigante FIS, a Circhina il 24 gennaio successivo, chiuso dalla Brodnik al 7\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nGS = slalom gigante"}
{"id": "4321519", "revid": "1305772", "url": "https://it.wikipedia.org/wiki?curid=4321519", "title": "Eliseo Salino", "text": "Biografia.\nHa frequentato l'Istituto Interuniversitario di Faenza. Ha partecipato alle maggiori mostre nazionali e internazionali; \u00e8 stato premiato a Monza, Pesaro, Faenza, Roma, Firenze e Milano. Le sue opere si trovano in collezioni pubbliche e private in Italia, al museo di Silkeborg in Danimarca, alla galleria Bertier d'Arte moderna di New York e alla Mostra Internazionale di Praga. Dal primo volume \"Artisti Italiani Contemporanei\" casa editrice la Ginestra di Firenze leggiamo:\nEliseo Salino dedica da anni quasi tutta l'attivit\u00e0 alla ceramica. Nei suoi vasi, nei pannelli tratta con somma abilit\u00e0 scene popolaresche: streghe in diabolico movimento seguite da gatti stregati; giostre di paladini a cavallo armati di lunghissime lance con mezzi espressivi del tutto personali, scene mitologiche e nudi modellati stupendamente. Eliseo Salino, ceramista e pittore, \u00e8 stato uno dei protagonisti di primo piano del rinnovamento del linguaggio della ceramica di Albisola. Animatore con Tullio Mazzotti di quel gruppo di artisti, da Lucio Fontana a Aligi Sassu, da Agenore Fabbri a Asger Jorn, da Wilfredo Lam a Emilio Scanavino, Roberto Crippa e Emanuele Luzzati, che per anni ha portato avanti un ampio e articolato discorso sulle possibilit\u00e0 offerte dalla ceramica d'interpretare le idee e i problemi posti dell'arte contemporanea.\nLo stile pittorico.\nSalino ha aperto una nuova visione all'arte ceramica per l'enorme vitalit\u00e0 e l'acuta sensibilit\u00e0 che sprigionano le sue opere. Con un lavoro costante e paziente inserendosi nel pieno dei problemi pi\u00f9 vivi ed attuali dell'arte d'oggi, egli ha sperimentato ogni nuova possibilit\u00e0 e ogni nuova apertura per dimostrare che anche la ceramica pu\u00f2 assumere un ruolo di protagonista nelle arti visive. Con un impegno attento e sottile, portato avanti senza perdersi in sterili discussioni e divagazioni, ma con una costante dedizione che parte dall'intimo della sua esperienza e della sua estrosa fantasia, \u00e8 giunto a soluzioni del tutto nuove dove la forma, il volume, il colore si fondono in una sintesi dalla forte carica espressiva che pone la materia al vertice dei valori. Vi \u00e8 nei suoi dipinti un apporto diretto con il mondo del fantasioso e dell'immaginario. Gesto e materia sono i termini per raggiungere l'espressione, fortemente suggestiva e lirica, con una carica di libert\u00e0 interiore, un clima di tensione, uno slancio aperto quasi una ventata di passione romantica. Un mondo di sensazioni interiori dirompenti e segrete, di apparizioni improvvise dove \u00e8 acuto il senso del rapporto fra i valori spaziali e la propriet\u00e0 intrinseca della materia quale elemento di natura, sviluppata in una trama coloristica e compositiva attivamente luministica e dinamica. Salino ha ormai un lungo cammino alle spalle, ricco di un lavoro attento e copioso nel quale ha profuso esperienze e tentativi fino a raggiungere la maturata sicurezza dell'attuale stadio della sua attivit\u00e0 artistica. Ad Arenzano c'\u00e8 esposto il celeberrimo presepe che Eliseo Salino ha modellato in ceramica policroma, ma si potrebbe dire \"inventato\". L'idea del presepe era venuta a due frati che avevano visto ad Albissola, alcune figurine presepiali, di Eliseo Salino. Un'opera da vedere ormai meta di turisti; altre opere come la chiesetta del Palazzolo ove ha fatto un intero ambiente (vetrate, altari, acquasantiere ecc.); il monumento allo spazzacamino (in Val d'Orco), non dimenticato protagonista d'ottocentesca poesia.\nIl mondo dei ceramisti albisolesi \u00e8 alquanto difficile, spesso attraversato da difficolt\u00e0 di dialogo; in questa circostanza Salino (insieme a Giovanni Poggi suo socio nelle Ceramiche San Giorgio) spiccava come un'eccezione, data la sua capacit\u00e0 di dialogare con chiunque.\nEliseo Salino \u00e8 morto il 19 febbraio 1999 alle ore 07.00 causa infarto."}
{"id": "4321526", "revid": "123622282", "url": "https://it.wikipedia.org/wiki?curid=4321526", "title": "El choclo", "text": "El choclo \u00e8 il titolo di una famosa canzone di tango argentino detto della \u00abGuardia Vieja\u00bb scritto dal musicista \u00c1ngel Gregorio Villoldo Arroyo nel 1903.\nIl debutto di questo tango si \u00e8 avuto il 3 novembre 1903 per l'orchestra di Jos\u00e9 luis Roncallo, che ne aveva trascritto la partitura e fu eseguita in un elegante ristorante di Buenos Aires: \"El Americano\".\nIn quel periodo, il tango non era ben visto dall'alta societ\u00e0 della citt\u00e0, ma bens\u00ec relegato ai ceti pi\u00f9 poveri e marginali, pertanto, quando il Direttore dell'orchestra annunciava il prossimo pezzo, questi lo present\u00f2 come una non meglio specifica \u00abDanza Creola\u00bb, per evitare i pregiudizi del proprietario e degli astanti.\nInterpreti.\n\u00c1ngel Vargas cant\u00f2 questo tango sul testo di Marambio Cat\u00e1n con la grande l'orchestra di Angel D'Agostino. Il testo scritto da Disc\u00e9polo nel 1947 fu pubblicato nello stesso anno per la famosa cantante Libertad Lamarque nel film \"Gran casino\" del regista spagnolo Luis Bu\u00f1uel. Altra grande interprete di questo pezzo fu Tita Merello, che lo incluse come parte integrante del suo repertorio principale. Un'altra grande orchestra che ha interpretato questo pezzo \u00e8 quella di Francisco Canaro. L'orchestra di Juan D\u2019Arienzo incise \"El choclo\" in due versioni.\nNel 1952 La melodia fu adattata per il testo scritto da Lester Allen e musica di Robert Hill con il titolo \"Kiss of Fire\" (1952), che comunque hanno entrambi riconosciuto la paternit\u00e0 della partitura e del testo originale a Angel Villoldo. I cambiamenti fatti si riferiscono a due cambi di battuta di ritmo nella prima parte, aggiungendo un fraseggio di ispirazione Flamenco nella seconda e eliminarono completamente la terza. Nel 19 marzo del 1955, Louis Armstrong incise \"Kiss of Fire\" (nel disco edito da Decca n. 28.177, pubblicato in Argentina come Decca n. 333.317, e in quella occasione si cit\u00f2 esplicitamente come autore Angel Villoldo, Marambio Cat\u00e1n e Santos Disc\u00e9polo).\nSempre nel 1955 questa versione ispir\u00f2 un film omonimo del regista Joseph M. Newman e interpretato da Jack Palance e Barbara Rush tratto da un romanzo di avventura di Jonreed Lauritzen.\nIn Italia \u00e8 stata interpretata nel 1965 da \"Patty Pravo\" in una delle primissime registrazioni della cantante, ed usata nei vari special e caroselli dell'epoca.\nNel film di Ken Russell, \"Valentino\", Rudol'f Nuriev balla un tango con una coreografia definita da alcuni critici piuttosto eterodossa."}
{"id": "4321547", "revid": "97701", "url": "https://it.wikipedia.org/wiki?curid=4321547", "title": "Stellaland", "text": ""}
{"id": "4321549", "revid": "741864", "url": "https://it.wikipedia.org/wiki?curid=4321549", "title": "Valentina Moncada", "text": "Nel 1990 apre a Roma la Galleria Valentina Moncada in via Margutta 54, ospitando mostre di artisti provenienti da tutto il mondo.\nBiografia.\nFiglia del fotografo di moda Johnny Moncada e della modella Joan Whelan, a 17 anni Valentina Moncada lascia Roma per andare a studiare a New York conseguendo due lauree. Vince il premio Hilla von Rebay Fellowship al Solomon R. Guggenheim Museum dove lavora nel dipartimento curatoriale. Segue un'esperienza al Metropolitan Museum of Art e come assistente al Professore Kenneth Silver alla New York University. Ma sar\u00e0 l'incontro con la gallerista romana Annina Nosei a New York a segnare la sua carriera, entrando in contatto con i personaggi pi\u00f9 famosi nella SoHo degli anni '80, come Leo Castelli, Ileana Sonnabend, Jean-Michel Basquiat e molti altri.\nNel 1990 inaugura il suo spazio a Roma. Per le sue scelte viene subito riconosciuta come talent scout di artisti allora quasi sconosciuti. Si ricordano le prime personali a Roma di Tony Cragg (1990), Christian Marclay (1992), Yayoi Kusama (1993), James Turrell (2001) e il debutto di Chen Zhen (1991) con un testo in catalogo di Carolyn Christov-Bakargiev. Lavora su un progetto speciale con Anish Kapoor (1992-1993) a Carrara ed espone, tra gli altri, i seguenti artisti in mostre collettive: Damien Hirst (1993), Mona Hatoum (1994), Rachel Whiteread (1994), Andy Goldsworthy (1999).\nRiserva particolare attenzione ai nuovi linguaggi; prima alla fotografia con Nan Goldin (1996, 2000, 2002, 2006), Gregory Crewdson (1996), Vincent Gallo (1999), Thomas Joshua Cooper (1999), Nobuyoshi Araki (2000, 2002), Thomas Ruff (2002), Matthew Pillsbury (2006), Mario Giacomelli (2006), Carlo Gavazzeni (2006, 2007, 2008, 2010, 2012), interessandosi anche ai fotografi storici come Jeanloup Sieff (2000), Lee Miller (2003), Robert Doisneau (2004), Alexander Rodchenko (2007); poi la Video Art con la personale di Gillian Wearing (1996) e i Festival \"Play '04\" (2004), \"Rec Mode \u2013 video rassegna delle Accademie Europee di Belle Arti\" e \"Video Exchange\" (2008). Lavora con l'artista multimediale italiana Donatella Landi (1993, 1994, 1995, 2001, 2002, 2008, 2009) e la slovacca Petra Feriancova (2001, 2002, 2007, 2008, 2009) e si confronta inoltre con una tecnica innovativa come il ricamo con il lavoro dell'artista svizzero Donato Amstutz (2002, 2008, 2012). La galleria \u00e8 inserita da Achille Bonito Oliva tra le pi\u00f9 importanti d'Italia .\nNel 2009 la galleria realizza la performance \"\u00abmar'Dei guttAVI\u00bb\" di Luigi Ontani un omaggio agli artisti di via Margutta con maschere di carta pesta poi esposte nella stessa galleria e al Museo MACRO di Roma.\nIn occasione del Festival dei Due Mondi di Spoleto (2011), la ventennale attivit\u00e0 di Valentina Moncada \u00e8 stata omaggiata con la mostra \"Odissea Contemporanea\" a cura di Gianluca Marziani presso il Museo di Palazzo Collicola Arti Visive a Spoleto.\nNel 2012 fonda l'Archivio Johnny Moncada con il sostegno della Nando Peretti Foundation.\nValentina Moncada dimostra interesse per storia dell'arte e per progetti curatoriali anche a livello internazionale: nel 2009 \"Theo by Richard Avedon\" presso i Musei Capitolini, Acad\u00e9mie de France \u00e0 Rome, Villa Medici, Roma, con un testo in catalogo del Direttore di Villa Medici e Ministro della Cultura in Francia Fr\u00e9d\u00e9ric Mitterrand; nel 2012 \"Carlo Gavazzeni Ricordi. Teatri d'Invenzione a Roma\" presso The State Hermitage Museum di San Pietroburgo, il MUAR - Shchusev State Museum of Architecture e Sotheby's a Mosca; nel 2012 il Festival delle Arti Via Margutta, Roma; nel 2014, insieme ad Antonio Monfreda, la mostra \"From Vera to Veruschka. The Unseen Photographs by Johnny Moncada\" presso Somerset House, Londra, poi anche al MACRO - Museo di arte contemporanea (Roma), nell'ambito della XIII edizione di FOTOGRAFIA - Festival Internazionale di Roma a cura di Marco Delogu; a luglio 2014, la mostra \"Made in Italy. Una visione modernista. Johnny Moncada Gastone Novelli Achille Perilli\", in collaborazione con Ludovico Pratesi, presso il Museo nazionale etrusco di Villa Giulia, Roma. Nel 2017 \u00e8 nel comitato scientifico della mostra \"Picasso. Tra Cubismo e Classicismo 1915-1925\" a cura di Olivier Berggruen con Anunciata von Liechtenstein presso le Scuderie del Quirinale, Roma, contribuendo con un saggio in catalogo.\n\u00c8 curatrice e autrice di numerose pubblicazioni, tra cui:\nDal 2010 al 2014 Valentina Moncada \u00e8 Chairman McKim Medal e dal 2012 al 2014 Trustee all'American Academy in Rome\nSposata con Luiz Fontes Williams, \u00e8 madre di tre figli, Ginevra, Eduardo e Alexina."}
{"id": "4321556", "revid": "2166984", "url": "https://it.wikipedia.org/wiki?curid=4321556", "title": "Ruffian", "text": "Ruffian (Kentucky, 17 aprile 1972 \u2013 Hempstead, 7 luglio 1975) fu una cavalla da corsa statunitense.\nNacque nella fattoria Claiborne, vicino a Paris (Kentucky).\nSulla sua breve vita fu realizzato nel 2007 un film dal titolo \"Ruffian \u2013 Veloce come il vento\".\nCarriera.\nLa carriera di Ruffian inizi\u00f2 con la vittoria al debutto per 14 lunghezze e batt\u00e9 poi le migliori coetanee nelle Fashion Stakes. Fu la volta dei \"canter\" nelle corse ad Astoria Stakes (9 lunghezze), nelle corse a Sorority Stakes (record della pista) e nelle corse a Spinaway Stakes (di nuovo record).\nLucien Laurin, che aveva appena finito di allenare Secretariat, comment\u00f2 che \"con Dio come testimone, questa pu\u00f2 anche essere meglio di Secretariat\".\nA 3 anni Ruffian trionf\u00f2 nella \"Triple Crown per femmine USA\": si tratt\u00f2 in realt\u00e0 di una formalit\u00e0, con le corse vinte di 8, 14 e 3 lunghezze, sempre facendo registrare il record della pista.\nSi organizz\u00f2 allora un match con il puledro Foolish Pleasure (imbattuto in 7 corse, e vincitore del \"Kentucky Derby\") a Belmont Park: il 6 luglio 1975 ben 50.000 spettatori assieparono il parterre, mentre 18 milioni di persone seguirono in diretta \u201c\"la battaglia dei sessi\"\u201d: il puledro pi\u00f9 veloce contro la puledra pi\u00f9 veloce. Jacinto V\u00e1squez, fantino di entrambi i cavalli, decise di salire su Ruffian ritenendola pi\u00f9 veloce, mentre Braulio Baeza era su Foolish Pleasure.\nNonostante una partenza incerta Ruffian and\u00f2 presto al comando e condusse fino ai primi 500 metri, dove accadde l'impensabile: Ruffian perse l'azione e devi\u00f2 all'esterno appoggiandosi al rivale, mentre il fantino cercava di fermarla.\nFoolish Pleasure si avvi\u00f2 solitario al traguardo mentre si delineava la dimensione della tragedia: Ruffian aveva distrutto i sesamoidi dell'anteriore destro.\nLa puledra sub\u00ec un intervento che purtroppo risult\u00f2 vano, per cui i proprietari ne disposero l'abbattimento per evitarle ulteriore dolore.\nRuffian fu ovviamente \"U.S. Champion Filly\" ed \u00e8 seppellita a Belmont Park, con la testa rivolta verso il palo che per ben 10 volte l'aveva decretata \"regina della pista\".\nNella sua breve carriera vinse un montepremi di 313,429 $."}
{"id": "4321564", "revid": "46291", "url": "https://it.wikipedia.org/wiki?curid=4321564", "title": "Limoniastrum monopetalum", "text": "Il limoniastro cespuglioso (Limoniastrum monopetalum ) \u00e8 una pianta alofila appartenente alla famiglia delle Plumbaginaceae. \u00c8 l'unica specie del genere Limoniastrum.\nDistribuzione e habitat.\nLa specie ha un areale mediterraneo che si estende dalla Europa meridionale (Portogallo, Spagna, Francia, Italia e Grecia, compresa Creta), al Nordafrica (Marocco, Algeria, Tunisia, Libia ed Egitto).La presenza in Italia \u00e8 limitata a Sardegna, Sicilia, Puglia e Lazio.\nCresce in ambienti salati litoranei, formando associazioni con \"Sarcocornia perennis\", \"Arthrocnemum macrostachyum\", \"Halocnemum strobilaceum\" e altre Chenopodiaceae."}
{"id": "4321574", "revid": "547034", "url": "https://it.wikipedia.org/wiki?curid=4321574", "title": "Arthur Chichester, I marchese di Donegall", "text": "Biografia.\nEra il figlio di John Chichester, a sua volta figlio di Arthur Chichester, III conte di Donegall, e di sua moglie, lady Elizabeth Newdigate. Studi\u00f2 al Trinity College di Oxford prima di succedere a suo zio, nel 1757, come quinto conte di Donegall.\nCarriera politica.\nDopo aver preso il suo posto alla Camera dei lord irlandese nel 1765, egli prese posto a Westminster come membro del parlamento per Malmesbury (1768-1774). Come mezzo per assicurarsi il suo sostegno al governo, venne creato nel 1790 barone Fisherwick, (da Fisherwick nella contea di Stafford), e, l'anno successivo marchese di Donegall e conte di Belfast.\nMatrimonio.\nSpos\u00f2, l'11 novembre 1761, lady Anne Hamilton, figlia di James Hamilton, V duca di Hamilton. Ebbero tre figli:\nSpos\u00f2 in seconde nozze, il 24 ottobre 1788, Charlotte Spencer, figlia di Conway Spencer e, in terze nozze, il 12 ottobre 1790, Barbara Godfrey, figlia del reverendo Luke Godfrey.\nMorte.\nMor\u00ec il 5 gennaio 1799 nella sua casa di Londra."}
{"id": "4321590", "revid": "838137", "url": "https://it.wikipedia.org/wiki?curid=4321590", "title": "Marco Sempronio Tuditano (console 240 a.C.)", "text": "Biografia.\nFu eletto console nel 240 a.C. con Gaio Claudio Centone. Successivamente fu censore nel 230 a.C. con Quinto Fabio Massimo ."}
{"id": "4321598", "revid": "767487", "url": "https://it.wikipedia.org/wiki?curid=4321598", "title": "Il film Pok\u00e9mon - Genesect e il risveglio della leggenda", "text": " \u00e8 il sedicesimo film basato sull'anime \"Pok\u00e9mon\". Il film \u00e8 stato proiettato nelle sale cinematografiche giapponesi il 13 luglio 2013. Negli Stati Uniti d'America e in Italia \u00e8 stato trasmesso il 19 ottobre 2013 rispettivamente su Cartoon Network e su K2, in coincidenza con l'inserimento nel palinsesto dei primi due episodi di \".\nI protagonisti del film sono cinque esemplari di Genesect. Nel lungometraggio \u00e8 presente anche il Pok\u00e9mon Mewtwo. Compare inoltre la sua megaevoluzione denominata MegaMewtwo Y. La presenza di Genesect era stata annunciata nell'estate 2012 da un teaser trailer trasmesso al termine di \". Il primo trailer del film \u00e8 stato mostrato il 12 dicembre 2012 nel corso del programma televisivo Oha Suta. Alcune delle scene del trailer erano gi\u00e0 state mostrate il 9 dicembre nel corso del Pok\u00e9mon Smash!.\nL'11 luglio 2013 \u00e8 stato trasmesso su TV Tokyo l'episodio speciale , che costituisce il prologo del lungometraggio. Nell'episodio l'allenatore Virgil incontra MegaMewtwo Y.\nAl film \u00e8 associato il cortometraggio , trasmesso su TV Pok\u00e9mon dal 6 al 15 dicembre 2013. Il corto segna il debutto del Pok\u00e9mon Sylveon.\nTrama.\nCinque esemplari di Genesect, di cui uno cromatico, cercano di tornare nel loro luogo di origine. Tuttavia, essendo stati creati dal Team Plasma e fuggiti dal laboratorio dell'organizzazione, scoprono che la loro casa \u00e8 diventata una gelida localit\u00e0. Mewtwo, che condivide lo stesso, triste, destino con i Pok\u00e9mon leggendari, spiega la situazione al capo dei cinque, che si arrabbia ed attacca il Pok\u00e9mon Genetico. I Genesect decidono quindi di attaccare una citt\u00e0 il cui aspetto rievoca il loro nido.\nNel frattempo in citt\u00e0 si trovano in visita Ash Ketchum, Iris e Spighetto. In questo luogo Ash e Pikachu incontrano uno dei Genesect, dotato di Idromodulo. In seguito i ragazzi incontrano i restanti Pok\u00e9mon, che decidono di attaccarli ritenendoli dei nemici. Sar\u00e0 Mewtwo a difenderli, preoccupandosi per la salute di Pikachu e Axew. Una volta scoperto il passato dei cinque Genesect, Jessie e James decidono di catturare i Pok\u00e9mon leggendari, ma falliscono.\nMewtwo sar\u00e0 costretto a difendere la citt\u00e0 dalla distruzione, convincendo prima i Genesect a schierarsi dalla sua parte e poi dell'insensatezza delle pretese del Pok\u00e9mon cromatico."}
{"id": "4321601", "revid": "767487", "url": "https://it.wikipedia.org/wiki?curid=4321601", "title": "Federico Peliti", "text": "Biografia.\nDiscendente di una famiglia di mastri da muro e agrimensori originaria della frazione Ganna del comune di Valganna (Varese) giunta a Carignano alla met\u00e0 del Settecento per costruirvi il duomo, fu allievo di Vincenzo Vela all'Accademia Albertina di Torino. Diplomatosi nel 1865, pratic\u00f2 per tutta la vita la scultura a livello amatoriale. Partecip\u00f2 quindi alla Terza guerra di indipendenza italiana come cavalleggere del 1\u00ba Reggimento \"Nizza Cavalleria\". Successivamente, negli anni 1867-1868 entr\u00f2 in contatto con alcune ditte di confettieri e pasticceri gi\u00e0 fornitori di Casa Savoia, per impegnarsi nell'attivit\u00e0 di decoratore di dolci. Quando Richard Bourke, V conte di Mayo, divenne vicer\u00e9 delle Indie britanniche, nel 1869, questi ricerc\u00f2 a Parigi il suo nuovo cuoco ed a Torino, al tempo una delle capitali della pasticceria europea, il pasticciere, scelto in seguito ad un concorso. Peliti si aggiudic\u00f2 il posto e segu\u00ec il vicer\u00e9 nell'avventura indiana, stabilendosi nella residenza di Calcutta, e riscuotendovi notevoli apprezzamenti nell'ambito della Government House per le sue creazioni. L'assassinio di Lord Mayo nel 1872 costrinse Peliti alla scelta di mettersi in proprio, dapprima associandosi a Thomas O'Neil, poi, dal 1875, aprendo da solo l'attivit\u00e0 in un ampio locale al 18/1 di Chowringhee. Nel 1881 acquist\u00f2 una sontuosa suite di ambienti ai nn. 10 e 11 di Esplanade East, dove apr\u00ec, accanto alla pasticceria, un ristorante presto frequentato dalla \"high society\" di inglesi residenti e di passaggio. Qui Peliti organizz\u00f2 anche numerose feste, sia in loco, sia in localit\u00e0 lontane. Si ricorda in particolare il pranzo organizzato in Birmania per il Principe di Galles nel 1891; in queste occasioni tutto l'occorrente per le portate, compresi i tavoli e le consolles, veniva trasportato in treno o in battello sino alla destinazione.\nSuccessivamente estese la sua attivit\u00e0 a Shimla, capitale d'estate dell'India britannica, dove apr\u00ec un albergo e un ristorante, quest'ultimo citato da Rudyard Kipling nel racconto \"Il risci\u00f2 fantasma.\" Nel 1881 Peliti realizz\u00f2 a Shimla una splendida villa, denominata Villa Carignano (oggi non pi\u00f9 esistente), posta in un ampio parco, per la residenza estiva della famiglia e degli amici, luogo di incontro esclusivo dell'ambiente mondano coloniale, ricordata anche da Anita Desai nel romanzo \"Fire on the Mountain\". Tre anni dopo l'imprenditore torn\u00f2 a Carignano per crearvi una ditta di conserve alimentari destinate all'esportazione ed al consumo nei suoi ristoranti indiani e vi fece costruire (1884-1886) su progetto dell'ingegner Antonio Masoero, una villa ancora oggi esistente, per quanto molto alterata, ed una costruzione destinata a produzione di energia elettrica e laboratorio fotografico. Nel 1883-1884 vinse una medaglia all'Esposizione Internazionale di Calcutta per la confetteria; nel 1889 ricevette una medaglia all'Esposizione Universale di Parigi, e nel 1895 nuovamente a Calcutta, all'Esposizione dell'Industria Indiana. Nel 1898, infine, all'Esposizione Nazionale Italiana di Torino, Peliti ricevette tre medaglie d'oro, una delle quali per la sua attivit\u00e0 di fotografo dilettante.\nEbbe nel campo della pasticceria-confetteria numerosi allievi italiani, affermatisi in India: il genovese Firpo, Chiesa e Bonaglia originari di Gassino, che si stabilirono il primo a Shimla ed il secondo a Rangoon, Calcutta, Lucknow, ed il cugino Cornaglia, attivo con Peliti gi\u00e0 ai tempi di Lord Mayo.\nNel 1902 Peliti inaugur\u00f2 una nuova sede della confetteria di Calcutta poi abbandon\u00f2 gradualmente la gestione ai suoi figli, nati dal matrimonio con Giuditta Molloy, irlandese, figlia di un funzionario del governo inglese, e si trasfer\u00ec a Carignano, nella sua ricca villa decorata dal pittore Paolo Gaidano, dove mor\u00ec nel 1914.\nAttivit\u00e0 fotografica.\nAllievo del fotografo torinese Felice Bardelli (1849-1910), noto soprattutto per le sue abilit\u00e0 tecniche, Peliti si dedic\u00f2 con continuit\u00e0 e passione, nel tempo libero, alla fotografia, documentando con partecipata attenzione e senza pregiudizi, la vita delle citt\u00e0 indiane. In coincidenza con il suo temporaneo ritorno in Italia, realizz\u00f2 un sofisticato laboratorio fotografico presso la sua villa carignanese, dove pot\u00e9 esercitarvi la sua estrema perizia tecnica. Sono stati messi in luce da Marina Miraglia i rapporti culturali profondi che legano le fotografie di Peliti ad una precisa linea interpretativa dei fotografi inglesi in India, in particolare agli ufficiali del Regio Esercito collegati ad istituzioni quali la Royal Geographical Society e la Royal Asiatic Society, contrassegnata dal rifiuto del pittoresco e dell'esotismo, e da una analisi oggettiva e curiosa di tutti gli aspetti, dall'arte alla geografia, alle etnie, alle religioni, all'architettura del subcontinente indiano. Tale affinit\u00e0 si giustifica con la circolazione di immagini pubblicate e divulgate da significative istituzioni, come la Photographic Society of Bombay ed altre omologhe presenti nelle principali citt\u00e0 indiane, ma anche con la presenza in India di fotografi di rilievo, come Felice Beato, Bourne &amp; Shepherd, Lala Deen Dayal ed altri. Non manca nell'insieme delle immagini indiane di Peliti anche la documentazione di momenti di svago familiare, ed una ritrattistica raffinata, assieme alle testimonianze di feste e di creazioni pasticciere che riflettono la vita quotidiana delle imprese del titolare. Nel 1993, una ampia mostra a Roma, completata anche delle immagini di altri autori collezionate da Peliti, ha documentato l'insieme della sua produzione.\nCollegamenti.\nFoto di Federico Peliti online"}
{"id": "4321602", "revid": "54612835", "url": "https://it.wikipedia.org/wiki?curid=4321602", "title": "GNAMEC", "text": ""}
{"id": "4321605", "revid": "827882", "url": "https://it.wikipedia.org/wiki?curid=4321605", "title": "Nimrod (robot)", "text": "Nimrod, il cui vero nome \u00e8 Nicholas Hunter, \u00e8 un personaggio dei fumetti, creato da Chris Claremont (testi) e John Romita Jr. (disegni), pubblicata dalla Marvel Comics. La sua apparizione avviene in \"The Uncanny X-Men\" (vol. 1) n. 191 (marzo 1985).\nIl suo nome deriva dal libro della Genesi (10:8,9): \"potente cacciatore nel cospetto dell'Eterno\".\nBiografia del personaggio.\nArrivo nel presente.\nNimrod \u00e8 un robot caccia-mutanti proveniente dallo stesso futuro alternativo di Rachel Summers, \u00e8 stato creato dalle Sentinelle che governano quella linea temporale. Quando la ragazza viaggia nel tempo fino al presente, il robot la segue e raggiunge Manhattan dove, in forma umana, salva la vita di operaio edile, Jaime Rodriguez, che in segno di gratitudine gli offre un lavoro e una casa. Sfruttando le informazioni raccolte dal computer della famiglia Rodriguez, Nimrod cambia la sua prima direttiva dallo sterminio di tutti i mutanti a quello dei soli X-Men e del Fenomeno. Viene sconfitto da Rogue quando la mutante assorbe i poteri combinati di Nightcrawler, Kitty Pryde e Colosso. Qualche tempo dopo, mentre si trova al ristorante con Jaime, Nimrod sventa una rapina guadagnando il rispetto del pubblico presente, tuttavia i suoi metodi violenti innervosiscono Rodriguez. In seguito, affronta le forze congiunte degli X-Men e del Club Infernale, uccidendo Friedrich Von Roehm, causando un attacco di cuore fatale a Harry Leland e ferendo gravemente Nightcrawler, Rogue e Sebastian Shaw.\nLa fusione con Master Mold.\nDopo questi eventi adotta l'identit\u00e0 umana dell'operaio edile Nicholas Hunter; in questi panni, mentre lavora in un cantiere, si imbatte in un componente appartenuto al robot Master Mold, la Sentinella si fonde con lui e attacca gli X-Men, tuttavia, la personalit\u00e0 di Nimrod prende il sopravvento e viene in loro aiuto convincendo il robot di essere diventato un mutante e inducendolo ad auto-distruggersi. I resti di entrambi i robot sono spinti attraverso il Seggio Periglioso, un portale mistico che dona a tutti coloro che lo attraversano un nuovo destino, e si fondono in un unico essere: Bastion.\nUn nuovo Nimrod.\nCreato dalla Hannigan Electronics' questo robot \u00e8 basato sulla tecnologia derivata dal Nimrod originale. Quando attacca X-Force il robot si rivela un duro avversario per i mutanti fino a quando Cable lo convince a disattivarsi, perch\u00e9 la sua esistenza potrebbe causare un paradosso e danneggiare il flusso temporale.\nRitorno al passato.\nSuccessivamente, il reverendo William Stryker trova un Nimrod danneggiato proveniente da un futuro alternativo e usa le sue banche dati per pianificare un attacco contro gli X-Men ma il robot altera le proprie memorie per sfuggire al controllo dell'uomo. Sfuggito a Striker, Nimrod cerca colui che crede essere il suo creatore, Forge, cos\u00ec che lo aiuti a riparare il proprio corpo danneggiato, invece il mutante trasferisce la programmazione del robot in un nuovo corpo che \u00e8 in grado di controllare. Credendo Forge in pericolo, gli alunni dello Xavier Institute viaggiano a casa sua per aiutarlo, purtroppo il loro intervento permette a Nimrod di riottenere il controllo del proprio corpo e attaccarli. Surge sconfigge il robot sovraccaricandone l'unit\u00e0 temporale e spingendolo indietro nel tempo.\nLa rinascita di Bastion.\nAlla fine, i Purificatori, seguaci di Stryker, utilizzano il corpo del Nimrod originale e lo fondono con la testa di Bastion allo scopo di far rivivere quest'ultimo.\nPoteri e abilit\u00e0.\nNimrod \u00e8 la forma pi\u00f9 avanzata di Sentinella mai prodotta. \u00c8 in grado di modificare il suo aspetto esteriore per assomigliare ad un comune essere umano, pu\u00f2 ricostruire il proprio corpo, se danneggiato, e riconfigurarlo in modo da adattarsi all'avversario che ha di fronte. La sua coscienza elettronica pu\u00f2 sopravvivere separata dal suo corpo fisico per un breve periodo di tempo e la sua forza lo pone al pari di avversari quali il Fenomeno. Possiede dispositivi di scansione che gli rendono possibile determinare se un essere possiede capacit\u00e0 sovraumane e quali sono. \u00c8 in grado di proiettare raggi di energia, creare campi di forza e teletrasportarsi. \u00c8 debole nei confronti di attacchi elementali come fulmini o freddo estremo."}
{"id": "4321609", "revid": "1516566", "url": "https://it.wikipedia.org/wiki?curid=4321609", "title": "Discografia di Robin Packalen", "text": "Questa pagina contiene l'intera discografia di Robin Packalen, dagli esordi sino ad ora."}
{"id": "4321610", "revid": "287204", "url": "https://it.wikipedia.org/wiki?curid=4321610", "title": "Karlovarsk\u00e9 oplatky", "text": "Le karlovarsk\u00e9 oplatky (al singolare; karlovarsk\u00e1 oplatka) sono delle cialde prodotte tradizionalmente nella citt\u00e0 termale di Karlovy Vary, in Repubblica Ceca.\nDal luglio 2011, a livello europeo, la denominazione \" Karlovarsk\u00e9 oplatky \" \u00e8 stata riconosciuta indicazione geografica protetta (IGP).\nDescrizione.\nLa \"karlovarsk\u00e1 oplatka\" si presenta costituita da due dischi sottili di circa 19\u00a0cm di diametro, \u00abincollati\u00bb l'uno all'altro, sui quali \u00e8 impresso un rilievo caratteristico: il bordo esterno \u00e8 decorato con un ramo dal quale dipartono piccole foglie, di una larghezza di 30\u00a0mm; al di sotto di questo bordo si legge, disposta in cerchio, l'iscrizione \u00abKarlovarsk\u00e9 oplatky\u00bb di larghezza minima di 20\u00a0mm. Al centro della cialda \u00e8 rappresentato uno dei simboli (la fonte termale o il camoscio) della citt\u00e0 di Karlovy Vary.\nComposizione.\nLa pastella \u00e8 preparata mescolando gli ingredienti (zucchero e nocciole - o secondo la variet\u00e0, generalmente mandorle, cacao, vaniglia o cannella) con acqua termale fresca di Karlovy Vary."}
{"id": "4321616", "revid": "305158", "url": "https://it.wikipedia.org/wiki?curid=4321616", "title": "Stazione di Borgaro Torinese", "text": ""}
{"id": "4321620", "revid": "479409", "url": "https://it.wikipedia.org/wiki?curid=4321620", "title": "Locomotiva 218.6098", "text": ""}
{"id": "4321622", "revid": "1340213", "url": "https://it.wikipedia.org/wiki?curid=4321622", "title": "Episodi di La strada per Avonlea (seconda stagione)", "text": "La \"seconda stagione\" \u00e8 andata in onda su \"CBC Television\" dal 2 dicembre 1990 al 27 ottobre 1991."}
{"id": "4321623", "revid": "767487", "url": "https://it.wikipedia.org/wiki?curid=4321623", "title": "TDC'S Women's Challenger", "text": "Il TDC'S Women's Challenger \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Fort Walton Beach negli Stati Uniti."}
{"id": "4321636", "revid": "767487", "url": "https://it.wikipedia.org/wiki?curid=4321636", "title": "Women's ITF Irapuato Club de Golf Santa Margarita", "text": "Il Women's ITF Irapuato Club de Golf Santa Margarita \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Irapuato in Messico."}
{"id": "4321641", "revid": "767487", "url": "https://it.wikipedia.org/wiki?curid=4321641", "title": "Sheriff Jim Coats Clearwater Women's Open", "text": "Lo Sheriff Jim Coats Clearwater Women's Open \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Clearwater (Florida) negli Stati Uniti."}
{"id": "4321646", "revid": "767487", "url": "https://it.wikipedia.org/wiki?curid=4321646", "title": "Astana Womens", "text": "L'Astana Womens \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Astana, in Kazakistan."}
{"id": "4321648", "revid": "228587", "url": "https://it.wikipedia.org/wiki?curid=4321648", "title": "Good Sports", "text": "Good Sports \u00e8 una serie televisiva statunitense in 15 episodi trasmessi per la prima volta nel corso di una sola stagione nel 1991.\n\u00c8 una sitcom incentrata sulle vicende di Bobby Tannen, famoso ex giocatore di football, e Gayle Roberts, una ex Miss America, corrispondenti per una rete via cavo che trasmette solo sport.\nProduzione.\nLa serie, ideata da Alan Zweibel, fu prodotta da Vic Kapla e Ron Zimmerman per la Boom, la Brillstein-Grey Entertainment e la Silly Robin Productions e girata negli studios a West Hollywood in California. Le musiche furono composte da Robert Crew e Michael Tavera. Tra i registi \u00e8 accreditato Stan Lathan.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 10 gennaio 1991 al 13 luglio 1991 sulla rete televisiva CBS."}
{"id": "4321650", "revid": "1345932", "url": "https://it.wikipedia.org/wiki?curid=4321650", "title": "L\u00e0 sui monti con Annette/Bum Bum", "text": "L\u00e0 sui monti con Annette/Bum Bum \u00e8 il nono singolo della cantante italiana Cristina D'Avena, pubblicato nel 1984. \nI brani.\n\"L\u00e0 sui monti con Annette\" \u00e8 una canzone scritta da Alessandra Valeri Manera su musica di Giordano Bruno Martelli che venne utilizzata come sigla di apertura e chiusura dell'anime \"Sui monti con Annette\". La canzone \u00e8 stata adattata anche per la trasmissione in Francia, Spagna e Germania del cartone animato (rispettivamente \"Dans les Alpes avec Annette\" del 1987, \"Las monta\u00f1as de Ana\" e \"Die Kinder vom Berghof\"). Sull'edizione francese del 45 giri \u00e8 stata pubblicata la base strumentale della canzone. Anche questa versione della sigla venne incisa da Cristina D'Avena ma, per la trasmissione televisiva, venne nuovamente incisa da una cantante madrelingua. \n\"Bum Bum\" \u00e8 una canzone scritta dalla gi\u00e0 citata Valeri Manera con Vladimiro Albera su musica di Augusto Martelli, nonch\u00e9 sigla dell'anime Bun Bun. La canzone \u00e8 ufficialmente depositata come \"Bum Bum\", anche se la serie e il suo protagonista si chiamano \"Bun Bun\".\nTracce.\nLato A\nLato B\nPubblicazioni all'interno di album e raccolte.\n\"L\u00e0 sui monti con Annette\" e \"Bum Bum\" sono state inserite all'interno di alcuni album di Cristina D'Avena."}
{"id": "4321653", "revid": "767487", "url": "https://it.wikipedia.org/wiki?curid=4321653", "title": "Internacional Femenil Poza Rica", "text": "L'Internacional Femenil Poza Rica \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Poza Rica in Messico."}
{"id": "4321657", "revid": "767487", "url": "https://it.wikipedia.org/wiki?curid=4321657", "title": "ITF Women's Circuit Sanya", "text": "L'ITF Women's Circuit Sanya \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Sanya in Cina."}
{"id": "4321658", "revid": "767487", "url": "https://it.wikipedia.org/wiki?curid=4321658", "title": "Almaty Womens", "text": "L'Almaty Womens \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Almaty, in Kazakistan."}
{"id": "4321659", "revid": "287204", "url": "https://it.wikipedia.org/wiki?curid=4321659", "title": "QNet ITF Open", "text": "Il QNet ITF Open \u00e8 un torneo professionistico di tennis giocato su campi in cemento. Fa parte dell'ITF Women's Circuit. Si gioca annualmente a Bangalore in India."}
{"id": "4321666", "revid": "73831", "url": "https://it.wikipedia.org/wiki?curid=4321666", "title": "Nawaf Shukrallah", "text": ""}
{"id": "4321667", "revid": "339392", "url": "https://it.wikipedia.org/wiki?curid=4321667", "title": "Premio Sandulli", "text": ""}
{"id": "4321668", "revid": "1573940", "url": "https://it.wikipedia.org/wiki?curid=4321668", "title": "Tessellana tessellata", "text": "Tessellana tessellata () \u00e8 un insetto ortottero della famiglia Tettigoniidae."}
{"id": "4321671", "revid": "200568", "url": "https://it.wikipedia.org/wiki?curid=4321671", "title": "SLES", "text": ""}
{"id": "4321678", "revid": "92723", "url": "https://it.wikipedia.org/wiki?curid=4321678", "title": "ITF Women's La Marsa", "text": "L'ITF Women's La Marsa \u00e8 un torneo professionistico di tennis giocato su campi in terra battuta. Fa parte dell'ITF Women's Circuit. Si gioca annualmente a La Marsa in Tunisia."}
{"id": "4321697", "revid": "1442080", "url": "https://it.wikipedia.org/wiki?curid=4321697", "title": "Mordaciidae", "text": "La famiglia Mordaciidae comprende 3 specie di vertebrati acquatici privi di mascelle (Agnati), appartenenti al genere Mordacia. \nDistribuzione e habitat.\nDue specie sono diffuse nell'emisfero australe, precisamente in Australia sud-orientale, mentre \"Mordacia lapicida\" \u00e8 diffusa in Cile.\nSpecie.\nPrecedentemente questa famiglia era considerata una sottofamiglia dei Petromyzontidae."}
{"id": "4321698", "revid": "767487", "url": "https://it.wikipedia.org/wiki?curid=4321698", "title": "Oaks Club Challenger", "text": "L'Oaks Club Challenger \u00e8 un torneo professionistico di tennis giocato su campi in terra battuta. Fa parte dell'ITF Women's Circuit. Si gioca annualmente a Osprey (Florida) negli Stati Uniti."}
{"id": "4321702", "revid": "726373", "url": "https://it.wikipedia.org/wiki?curid=4321702", "title": "Sibs", "text": "Sibs \u00e8 una serie televisiva statunitense in 22 episodi di cui 11 trasmessi per la prima volta nel corso di una sola stagione dal 1991 al 1992.\nDurante la prima televisiva sulla ABC, la serie fu messa in pausa dopo soli 7 episodi nell'ottobre del 1991. Altri quattro episodi furono poi trasmessi tra l'aprile e il maggio del 1992 prima della cancellazione.\n\u00c8 una sitcom incentrata sul rapporto fra tre sorelle e il sostegno che le due pi\u00f9 giovani necessitano in maniera particolare dalla sorella maggiore che \u00e8 sposata.\nProduzione.\nLa serie, ideata da Heide Perlman, fu prodotta da Elaine Arata per la Gracie Films. Le musiche furono composte da Michael Muhlfriedel. Tra i registi \u00e8 accreditato Ted Bessell (9 episodi, 1991-1992).\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 17 settembre 1991 al 6 maggio 1992 sulla rete televisiva ABC. \u00c8 stata distribuita anche in Spagna con il titolo \"Hermanas\" e in Germania con il titolo \"Keine wie die andere\"."}
{"id": "4321714", "revid": "729019", "url": "https://it.wikipedia.org/wiki?curid=4321714", "title": "Argillano d'Ascoli", "text": "Nato nel paese di Saletta a quei tempi territorio di Ascoli Piceno.\nBiografia.\nOrigini.\nFu un membro della nobile famiglia dei Guiderocchi cresciuto nelle \u00ab\"risse civil d'odio e sdegno\"\u00bb che divampavano nella contea ascolana del Sacro Romano Impero. La sua figura rappresenta a pieno il modello di nobile dell'epoca, orgoglioso, a volte crudele, ma anche molto magnanimo.\nL'esilio.\nFinisce pi\u00f9 volte in prigione, fino all'atto che gli vale l'esilio, quando, ghibellino per eccellenza, cerca con altri ghibellini fuoriusciti di strappare i guelfi dal comando cittadino, a nulla servono le suppliche del Vescovo-Conte Stefano che cerca di dissuaderlo dall'azione tanto ardita. Quando anni dopo verr\u00e0 riammesso in citt\u00e0, Argillano non perder\u00e0 tempo per tornare alla ribalta della \"cronaca nera\", in quei giorni ad Ascoli la vita era diventata impossibile, quindi appena tornato si macchia subito di omicidi contro chi lo accusa di non aver imparato la \"lezione\". Il Vescovo-Conte proclama la \"Tregua di Dio\", ed avvia una processione che parte dalla cattedrale di Sant'Emidio, attraversa le vie cittadine e giunge alla chiesa di San Pietro in Castello. Tutto questo percorso viene compiuto dal vescovo rigorosamente scalzo, a piedi nudi, in segno di penitenza verso il cielo per i peccati del popolo.\nLe sue parole hanno un impatto talmente importante nei cuori degli ascolani che li convincono a cessare le ostilit\u00e0.\nLa Prima Crociata.\nLe parole del vescovo, vanno ad indugiare in un secondo momento, sulla chiamata alle armi da parte di papa Urbano II, che richiama allo spirito cristiano tutte le anime europee, contro l'infedele che ha attaccato la citt\u00e0 del Santissimo Sepolcro. Argillano vede nella Crociata la possibilit\u00e0 di un riscatto personale, quasi \"convertito\" dalle parole del vescovo ed infervorato dal sentimento cristiano, tanto che si mette a disposizione della citt\u00e0 per guidare un battaglione ascolano in Terra Santa.\nNella primavera del 1096 Argillano riceve la nomina di Comandante del contingente ascolano, che partir\u00e0 per la Crociata, \"forte di 1400 uomini in arme e di 14 capitani pesantemente corazzati.\" Ricevute le insegne cittadine, prende parte alla benedizione del vescovo che benedice e \"crocia\" tutti i 1400 partenti nella Piazza dell'Arengo di fronte alla cattedrale.\nIl contingente parte dalle rive del Tronto alla volta della Puglia, per unirsi a Boemondo da Taranto.\nIn Terra Santa, sui campi di battaglia, l'impetuoso comandante ascolano dimostrer\u00e0 tutto il suo valore e la sua generosit\u00e0 nel mestiere delle armi, fino a giungere alla morte gloriosa, durante l'assedio e la conquista di Gerusalemme.\nArgillano nella storia.\nLe eroiche gesta compiute da Argillano aiutarano a mantenere vivo il suo ricordo nel corso dei secoli, e la sua leggenda prese forma anche grazie ad uno dei nostri poeti rinascimentali maggiormente conosciuti, ovvero Torquato Tasso, che alla corte dei Della Rovere ad Urbino nell'anno 1557 avr\u00e0 il piacere di apprendere le eroiche imprese di Argillano da Aurelia Guiderocchi.\nIl Tasso rester\u00e0 cos\u00ec affascinato dall'enfasi con cui la giovane narrava le gesta del suo avo tanto da immortalarlo nella sua opera di maggior successo, la Gerusalemme liberata.\nLa citt\u00e0 di Ascoli Piceno ha dedicato alla sua memoria una strada intitolata: via d'Argillano."}
{"id": "4321718", "revid": "767487", "url": "https://it.wikipedia.org/wiki?curid=4321718", "title": "Contronatura (film 1969)", "text": "Contronatura \u00e8 un film horror del 1969 diretto da Antonio Margheriti.\n\u00c8 tratto liberamente dal racconto di Dino Buzzati \"Eppure bussano alla porta\", pubblicata nella raccolta \"I sette messaggeri\". In Italia la visione fu vietata ai minori di 18 anni per le forti immagini erotiche a sfondo masochista e lesbico, oltre a mescolare i tipici elementi dell'horror gotico.\nLa colonna sonora fu ripresa nel film di Filippo Walter Ratti \"La notte dei dannati\".\nTrama.\nIl signor Barret si mette in viaggio perch\u00e9 deve consegnare alcuni documenti a un suo avvocato, per cercare di acquistare i beni del suo defunto cugino. Con lui ci sono i contabili Ben e Vivian Taylor e il fattore Alfred insieme a sua moglie Margareth. A causa di un guasto al motore, sono costretti a ripararsi in uno chalet dove si sta svolgendo una seduta spiritica. Qui verranno a galla tutti i segreti dei protagonisti.\nIncassi.\n\"Contronatura\" incass\u00f2 circa 287 milioni di lire italiane.\nCritica.\nAll'uscita, il film fu recensito positivamente su \"La Stampa\": \u00abper stupire lo spettatore insiste su due argomenti insoliti : i fenomeni medianici e gli amori contro natura di due donne\u00bb.\n\"Il Morandini\" assegna due stelle al film, considerandolo una fra le opere pi\u00f9 riuscite di Margheriti, per il quale pure era tra i suoi film preferiti.\nLuca Mosso, in un articolo pubblicato su \"La Repubblica\" nel maggio del 2007, cita la pellicola come un'\u00abeccentrica ghost story\u00bb."}
{"id": "4321727", "revid": "306856", "url": "https://it.wikipedia.org/wiki?curid=4321727", "title": "Lexikon des Mittelalters", "text": "Lexikon des Mittelalters (\"LexMA\") \u00e8 una enciclopedia in lingua tedesca di storia medievale. Scritta da autori di tutto il mondo, comprende oltre 36.000 articoli in 9 volumi, ed \u00e8 una risorsa fondamentale per i medievalisti di tutte le discipline.\nI primi sei volumi sono stati pubblicati da Artemis (poi Artemis &amp; Winkler), i volumi successivi da LexMA. Nel 2000 \u00e8 stata pubblicata un'edizione su CD-ROM da Brepols.\nEssa si occupa di tutti i settori degli studi medievali e copre un periodo che va dal 300 al 1500 per l'intera Europa e parti del Medio Oriente e Nordafrica. Le radici antiche della cultura occidentale, cos\u00ec come le culture vicine: bizantina, araba ed ebraica, occupano una\nposizione preminente nell'enciclopedia.\nAccoglienza e critiche all'opera.\nIl primo volume \u00e8 stato ampiamente elogiato; G.A. Holmes, in \"The English Historical Review\", formul\u00f2 la previsione che l'intera enciclopedia sarebbe stata \u00abuna valida opera di riferimento, di un genere che sinora mancava ai medievisti\u00bb. H. Chadwick, in \"The Journal of Theological Studies\", ha definito il Lexikon \u00abuna necessaria e notevole opera di riferimento\u00bb. La sua copertura di argomenti relativi all'Islam \u00e8 stata elogiata, sebbene il medesimo recensore abbia definita la copertura di argomenti relativi all'Ebraismo \u00abmodesta, al confronto\u00bb.\nL'edizione su CD-ROM \u00e8 stata scelta fra i \"Selected Reference Books of 2001-2002\" dal \"College &amp; Research Libraries\"."}
{"id": "4321730", "revid": "1543377", "url": "https://it.wikipedia.org/wiki?curid=4321730", "title": "Campagna di Knoxville", "text": "Per campagna di Knoxville si intende una serie di battaglie combattute nell'autunno 1863 nel Tennessee orientale (nel quadro del Teatro Occidentale della guerra di secessione americana) al fine di occupare la citt\u00e0 di Knoxville, importante snodo ferroviario per le comunicazioni all'interno del territorio della Confederazione.\nL'esercito nordista del generale Ambrose Burnside sconfisse le forze sudiste e occup\u00f2 Knoxville costringendo il generale Braxton Bragg (comandante dell'Armata confederata del Tennessee a distaccare parte dei propri uomini a Chattanooga (sotto il comando del generale James Longstreet) per impedire che Burnside potesse fornire rinforzi alle truppe nordiste assediate in quella citt\u00e0.\nContesto.\nIl Tennessee orientale era considerato dal presidente Abraham Lincoln un obiettivo di primaria importanza. Oltre ad essere un'area ricca di pascoli e coltivazioni di frumento, l\u00ec passava il corridoio ferroviario che collegava Chattanooga con la Virginia. Lincoln dunque fece pressioni sui propri generali affinch\u00e9 procedessero rapidamente alla conquista del Tennessee orientale.\nNel marzo 1863 Ambrose Burnside, che era stato sonoramente sconfitto nella battaglia di Fredericksburg del dicembre 1862, venne trasferito sul fronte occidentale della guerra civile e gli venne conferito il comando dell'Armata dell'Ohio. Burnside ricevette ordine di muovere contro Knoxville al pi\u00f9 presto. Contemporaneamente al generale maggiore William Starke Rosecrans (comandante dell'Armata del Cumberland) venne ordinato di attaccare le forze sudiste dispiegate, sotto il comando di Bragg, nel Tennessee centrale (vedi Campagna di Tullahoma).\nBurnside pens\u00f2 di avanzare partendo da Cincinnati ma uno dei suoi due corpi d'armata (il IX) venne destinato a rinforzare le forze del generale Ulysses S. Grant nella campagna di Vicksburg. In attesa che il IX corpo d'armata tornasse, Burnside invi\u00f2 a Knoxville una brigata comandata da William Price Sanders. Sanders riusc\u00ec a distruggere le comunicazioni e le linee ferroviarie attorno alla citt\u00e0 facilitando l'azione di Burnside contro la citt\u00e0 che ebbe luogo a partire da met\u00e0 agosto.\nConseguenze.\nLa campagna di Knoxville termin\u00f2 con la battaglia di Bean's Station, poi l'arrivo del gelo invernale rese impraticabile la maggior parte delle vie di comunicazione. L'effetto principale della campagna fu di privare Bragg delle truppe di cui aveva disperatamente bisogno per difendere Chattanooga.\nL'operato di Longstreet durante la campagna fu un fallimento. Inoltre, durante l'inverno, le forze sudiste nel Tennessee orientale, impossibilitate a tornare in Virginia, soffrirono il freddo senza adeguate strutture e rifornimenti. Per difendersi dalle accuse di inettitudine, Longstreet cerc\u00f2 di scaricare le colpe sui suoi principali collaboratori: chiese la corte marziale per Evander Law e Jerome Bonaparte Robertson e cerc\u00f2 di sollevare dall'incarico Samuel Cooper.\nAl contrario Burnside, grazie alla sua brillante conduzione delle operazioni, riusc\u00ec a recuperare il proprio prestigio offuscato dalla sconfitta a Fredericksburg."}
{"id": "4321735", "revid": "123821078", "url": "https://it.wikipedia.org/wiki?curid=4321735", "title": "Rock '80", "text": "Rock '80 \u00e8 un album compilation su LP prodotto nel 1980 dalla Cramps Records e curato da Gianni Sassi. Il disco comprendeva diverse band di quella che fu poi definita la prima ondata punk rock italiano.\nL'album.\nIl 6 febbraio 1980 la Cramps Records, attraverso il suo fondatore Gianni Sassi, organizz\u00f2 a Milano il festival musicale \"Rock '80\". Da tale festival nacque con l'omonimo titolo l'album raccolta che racchiudeva brani delle band partecipanti. I gruppi erano gli Skiantos, gli Windopen, i Take Four Doses, i Kaos Rock, gli X Rated, le Kandeggina Gang ed i Dirty Actions (al posto delle Clito che rifiutarono l'offerta). Tutti i gruppi inclusi nella raccolta pubblicarono poi per la Cramps Records.\nL'album fu poi ristampato in Germania nel 2002 dalla Edel ed in Italia nel 2011 dalla Hate Records.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 56."}
{"id": "4321747", "revid": "767487", "url": "https://it.wikipedia.org/wiki?curid=4321747", "title": "Hammam Bou Hadjar", "text": "Hammam Bou Hadjar (in caratteri arabi: \u062d\u0645\u0627\u0645 \u0628\u0648 \u062d\u062c\u0631) \u00e8 una citt\u00e0 dell'Algeria, capoluogo dell'omonimo distretto, nella provincia di \u02bfAyn Tem\u016bshent."}
{"id": "4321752", "revid": "71155", "url": "https://it.wikipedia.org/wiki?curid=4321752", "title": "Forte di Tenna", "text": ""}
{"id": "4321756", "revid": "599013", "url": "https://it.wikipedia.org/wiki?curid=4321756", "title": "Gary Zimmerman", "text": "Carriera professionistica.\nUSFL.\nNel 1984, Zimmerman fu scelto nel secondo giro (36\u00ba assoluto) dai Los Angeles Express nel Draft USFL 1984. Conseguentemente firm\u00f2 con gli Express un contratto il 13 febbraio 1984 e gioc\u00f2 17 gare quella stagione, tutte come tackle sinistro titolare. Tra i suoi compagni agli Express vi era anche un anche altro futuro Pro Football Hall of Famer, il quarterback Steve Young. Gli Express persero la semifinale contro gli Arizona Wranglers e finirono la stagione regolare con un record di 10-8. Nel 1985, Zimmerman continu\u00f2 a far parte degli Express, giocando 18 gare (17 come titolare) ma un misero record di 3-15 tenne fuori la squadra dai playoff.\nNFL.\nDurante il suo periodo nella NFL, Zimmerman divenne famoso per rifiutare qualsiasi tipo di interazione coi media. Questo rifiuto nacque agli inizi della sua carriera nella lega, dopo che alcuni commenti che Zimmerman aveva fatto sui giocatori offensivi dei Vikings dopo una sconfitta erano stati resi pubblici dai media. Zimmerman afferm\u00f2 che i suoi compagni gli avevano intimato di non fare pi\u00f9 commenti negativi su di loro in pubblico, convincendo cos\u00ec Zimmerman a boicottare tutta la stampa sportiva rifiutando di concedersi alle interviste per tutto il resto della carriera.\nUltimi anni.\nZimmerman lasci\u00f2 i Vikings per i Broncos nel 1993 e con essi rimase fino al 1997. Egli fu parte della squadra che vinse per la prima volta il Super Bowl nel 1997. Giunto nel ruolo di veterano nel 1993 in un attacco che era composto per la maggior parte da rookie, Zimmerman di fatto il leader della linea offensiva dei Broncos. Fuori dal campo, Zimmerman forz\u00f2 i suoi compagni a unirsi nella sua politica di boicottaggio dei media, un fatto che dur\u00f2 fino al suo ritiro nel 1997.\nGary fu inserito nella Hall of Fame nel 2008, unendosi agli ex membri della USFL Reggie White, Steve Young, Jim Kelly, Marv Levy e Sid Gillman."}
{"id": "4321758", "revid": "228587", "url": "https://it.wikipedia.org/wiki?curid=4321758", "title": "Sindrome mediastinica", "text": "Si definiscono sindromi mediastiniche le sindromi causate dalla compressione o dall'infiltrazione di una o pi\u00f9 strutture del mediastino. Risultano coinvolte soprattutto le strutture mediastiniche maggiormente comprimibili, quali vene, esofago e, in misura minore, trachea.\nEziologia.\nLe sindromi mediastiniche riconoscono cause di infiltrazione o compressione neoplastica, traumatica, infiammatoria o da versamento.\nTrattamento.\nLa terapia \u00e8 medica e variabile a seconda dell'eziologia. Si avvale di corticosteroidi, antitrombotici, diuretici."}
{"id": "4321762", "revid": "1318658", "url": "https://it.wikipedia.org/wiki?curid=4321762", "title": "Saizeriya", "text": " \u00e8 una catena giapponese di specializzati nel servire \"y\u014dshoku\" di ispirazione italiana. La catena \u00e8 gestita dalla , con sede a Yoshikawa, nella prefettura di Saitama.\nStoria.\nMentre studiava alla Tokyo University of Science, l'attuale presidente della compagnia Yasuhiko Sh\u014dgaki, lavorava ad Ichikawa, nella prefettura di Chiba, in un ristorante occidentale chiamato Saizeriya. Il manager riconobbe subito le doti di Sh\u014dgaki che, giunto all'ultimo anno di universit\u00e0, eredit\u00f2 il locale, trasformandolo in un ristorante italiano. Tuttavia, dopo la conversione, i clienti diminuirono. Shogaki decise allora di abbassare i prezzi del 70%. Le vendite andarono cos\u00ec bene e le file al di fuori del ristorante furono cos\u00ec lunghe che Shogaki decise di aprire un altro ristorante.\nNel maggio 1973, Sh\u014dgaki fond\u00f2 la kabushiki-gaisha ad Ichikawa. Da allora la compagnia inizi\u00f2 ad espandersi in tutto il Giappone nella forma di catena, pur mantenendo il suo quartier generale nella prefettura di Chiba. Nel 1987 la compagnia cambi\u00f2 nome in . Nel 1992, la compagnia cambi\u00f2 ancora una volta nome in Saizeriya.\nLa catena di ristoranti economici \u00e8 cresciuta considerevolmente negli ultimi anni, superando i 750 locali in Giappone ed espandendosi all'estero.\nNell'ottobre del 2006, la compagnia annunci\u00f2 di aver conseguito il miglior risultato degli ultimi otto anni, con un aumento del 3% delle vendite, del 2.1% di clientela e dello 0.8% dei consumi pro capite. In tal modo la societ\u00e0 confermava di essere riuscita a coprire le spese dovute ai costi dell'espansione, nonch\u00e9 a migliorare la qualit\u00e0 dei menu.\nEat Run.\nDal 24 agosto 2005, Saizeriya opera anche nel settore del \"fast food\", aprendo il ristorante . Al 2008, Saizeriya gestisce tre \"location\" Eat Run: uno a J\u016bj\u014d, Tokyo, uno a Kawaguchi e uno ad Aoto, Katsushika, Tokyo.\nControversie.\nNell'ottobre del 2008, la catena di ristoranti fin\u00ec sulle pagine dei giornali giapponesi per aver servito pizza contaminata con melamina; la base della pizza proveniva dalla Cina. La compagnia decise di rimborsare il costo della pizza ai propri clienti, indipendentemente dalla presentazione dello scontrino.\nCaratteristiche.\nI locali Saizeriya sono caratterizzati dai colori della bandiera italiana e sulle pareti vengono esposte immagini che rimandano all'Italia. Nei men\u00f9 della catena, sono presenti anche piatti non prettamente italiani e piatti italiani di ispirazione giapponese.\nNel 2007, i piatti del Saizeriya sono stati giudicati da alcuni italiani, in un programma televisivo giapponese.\nTerremoto del Centro Italia del 2016.\nNel 2016, a seguito del terremoto del Centro Italia, Saizeriya Co. Ltd. ha svolto una campagna di solidariet\u00e0, donando 100 yen per ogni piatto di pasta all'amatriciana o alla gricia venduti nei locali Saizeriya. Grazie alla campagna, nell'ottobre dello stesso anno, una delegazione di imprenditori giapponesi consegn\u00f2 all'allora sindaco di Amatrice, Sergio Pirozzi, 900 mila euro (circa 100 milioni di yen)."}
{"id": "4321763", "revid": "1652635", "url": "https://it.wikipedia.org/wiki?curid=4321763", "title": "Paolo Ferraro", "text": "Biografia.\nBasso, di robusta e muscolosa corporatura, di colorito bruno, senza barba n\u00e9 baffi e con gli occhi celesti, era intelligente, astuto e agile. Grazie alla stima di facoltosi proprietari terrieri pot\u00e9 uscire indenne per diverso tempo. Dai documenti dell'Archivio di Stato di Agrigento emerge una figura di bandito che incuteva paura e terrore a tutto il paese. Sul suo capo vennero emessi 11 mandati di cattura e una taglia di 5 000 lire.\nIl 29 ottobre 1886, insieme al fratello Calogero, senza per\u00f2 fare uso di alcuna arma, partecip\u00f2 al ferimento del compaesano Carmelo Zambito. Calogero riport\u00f2, nella sentenza del 28 giugno del 1887, una condanna a 18 anni di lavori forzati mentre Paolo, a nove anni, per concorso in omicidio ma in contumacia; sempre in contumacia, per alcuni reati commessi tra il 1890 e 1893, il 13 maggio 1893 fu emessa dalla Corte d'assise di Agrigento, una sentenza che lo condannava a 8 anni, 10 mesi e 20 giorni di vigilanza speciale, per mancato omicidio nei confronti di un tale Angelo Cusumano, reo di averlo sparlato in paese. Nel 1899 uccise suo zio Tommaso solo per il sospetto di averlo tradito. Il 22 aprile 1902 uccise con due fucilate Gaspare Caramanno, informatore di polizia che aveva tramato pi\u00f9 volte contro di lui per farlo cadere in un'imboscata; dopo averlo ammazzato gli fracass\u00f2 la testa a colpi di pietra. Spar\u00f2 poi a Pasquale Cusumano, un compaesano rivale in amore, reo di aver guardato una donna che lui desiderava; Paolo infatti non sopportava che questa preferisse un altro a lui. Uccise anche Antonio Capodici, un uomo povero che aveva osato bastonare una gallina della sua amante per poi rubarla; la donna rifer\u00ec tutto a Paolo che non esit\u00f2 quindi a vendicarla. Nel giugno del 1902 la donna che tanto desiderava e suo marito, dopo essere emigrati in America, ritornarono a Favara. Egli li uccise entrambi pochi giorni dopo, in contrada Gelardo.\nSi tramanda che don Gabriele Dulcetta, ricco proprietario terriero del feudo della \"contrada Misita\" e che poi sar\u00e0 il mandante dell'omicidio del medico Pietro Vasta, conversando con il presidente del tribunale di Agrigento, tess\u00e9 tante lodi al bandito da spingere il magistrato a conoscerlo. Dopo alcuni mesi durante un pranzo a casa del Dulcetta insieme con il presidente del tribunale furono serviti i pasti da un cameriere arzillo e sorridente. Il presidente che voleva conoscere il bandito, finito il pranzo non esit\u00f2 a chiedere al Dulcetta dove fosse. Dulcetta fedele alla promessa di farglielo conoscere rispose che Paolo Ferraro era proprio il cameriere che aveva servito il pranzo. Il presidente allora chiese di farlo venire al tavolo, ma il padrone di casa rispose che ormai era lontano almeno 10 chilometri da quel luogo.\nCattura e morte.\nIl 2 novembre 1902 durante la sua cattura in \"contrada Borraiti\" ad Agrigento, parteciparono 16 gruppi di poliziotti. Circondato e senza via di fuga, dopo avere ferito il maresciallo della compagnia, fu ferito cinque volte: al dorso della spalla, alla spina dorsale, al fianco destro, sotto la scapola sinistra e nella parte anteriore in corrispondenza delle ultime costole del torace sinistro. Il cadavere giaceva ai piedi di una collina con l'arto inferiore sinistro accavallato sul destro; la mano destra teneva una doppietta a retrocarica con due colpi esplosi; un coltello, 33 capsule cariche a palla e a mitraglia per fucile a retrocarica. Addosso al gilet aveva una catenella d'oro, un orologio e cinque sigarette \"marca d'oro\"; nella tasca sinistra un piccolo pettine; attaccato al collo portava una catenina con l'immagine di Maria S.S. del Carmelo e una medaglia di rame con l'effigie di Maria S.S. di Pompei; nel portafoglio aveva 20 lire e due immagini sacre."}
{"id": "4321765", "revid": "2033069", "url": "https://it.wikipedia.org/wiki?curid=4321765", "title": "Woops!", "text": "Woops! \u00e8 una serie televisiva statunitense in 13 episodi di cui 10 trasmessi per la prima volta nel corso di una sola stagione nel 1992.\nDurante la prima televisiva su FOX gli ultimi tre episodi non furono mandati in onda.\n\u00c8 una sitcom post apocalittica incentrata sulle vicende comiche di sei sopravvissuti a seguito di un olocausto nucleare.\nTrama.\nDue bambini ad una parata militare giocano con un apparecchio e lanciano inavvertitamente un missile nucleare scatenando una guerra atomica globale che porta all'annientamento quasi totale del genere umano. Sei sopravvissuti si rifugiano in una casa colonica abbandonata nel tentativo di sopravvivere e ristabilire la civilt\u00e0: l'ex insegnante Mark (che fa le veci del narratore raccontando le vicende al suo diario), la femminista Alice, lo yuppie arrogante Curtis, il giovane senzatetto burlone Jack, il medico di colore Frederick e la sexy manicurista Suzanne.\nProduzione.\nLa serie, ideata da Gary Jacobs, fu prodotta da Drew Brown per la Touchstone Television Le musiche furono composte da George Englund Jr.. Tra i registi \u00e8 accreditato Terry Hughes (11 episodi, 1992).\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 27 settembre 1992 al 6 dicembre 1992 sulla rete televisiva FOX."}
{"id": "4321777", "revid": "599013", "url": "https://it.wikipedia.org/wiki?curid=4321777", "title": "Caio Farinha", "text": ""}
{"id": "4321778", "revid": "1452073", "url": "https://it.wikipedia.org/wiki?curid=4321778", "title": "Palla al centro per Rudy (album)", "text": "Palla al centro per Rudy \u00e8 un album di Cristina D'Avena dedicato alla serie animata omonima, pubblicato nel 1988. Il brano \"Palla al centro per Rudy\" era la sigla dell'anime omonimo, scritta da Alessandra Valeri Manera su musica e arrangiamento di Vincenzo Draghi. La base musicale fu utilizzata anche per la sigla francese \"But pour Rudy\" (1989), per quella spagnola \"Supergol\" (1991) e per quella tedesca \"Kickers\" (1992).\nPara \"C'\u00e8 la partita\", la base musicale fu utilizzata anche per la sigla francese \"La Reine du fond des temps\" (1991). Para \"Che grande goleador\", la base musicale fu utilizzata anche per la sigla francese \"La petite Olympe et les dieux\" (1990). \nLa cantante Mina, nel 1994, incider\u00e0 ed inserir\u00e0 nell'album \"Canarino mannaro\" una cover del brano \"Sempre attento al regolamento\", cambiandone per l'occasione il testo ed il titolo, che divenne \"Tu dimmi che citt\u00e0\"."}
{"id": "4321781", "revid": "729019", "url": "https://it.wikipedia.org/wiki?curid=4321781", "title": "Fokker C.X", "text": "Il Fokker C.X era un monomotore biplano multiruolo sviluppato dall'azienda aeronautica olandese Fokker nei primi anni trenta e prodotto, oltre che dalla stessa, anche su licenza in Finlandia da Ilmailuvoimien Lentokonetehdas (IVL) e Valtion Lentokonetehdas (VL).\nCaratterizzato dalla possibilit\u00e0 di impiegare varie motorizzazioni, basate sia su motori a V che su radiali, prest\u00f2 servizio nelle aeronautiche militari di Finlandia, Paesi Bassi e nei territori coloniali delle Indie Orientali Olandesi, venendo utilizzato in azioni belliche anche durante la guerra civile spagnola.\nStoria del progetto.\nNel 1933 il Koninklijke Landmacht, l'esercito dei Paesi bassi, emise una specifica per la fornitura di un nuovo velivolo da ricognizione e da bombardamento leggero, destinato a sostituire nei reparti della Luchtvaartafdeeling, la sua componente aerea, e nella Militaire Luchtvaart van het Koninklijk Nederlandsch-Indisch Leger (ML-KNIL), a sua volta componente aerea del Koninklijk Nederlandsch-Indisch Leger (KNIL), l'esercito coloniale delle Indie Orientali Olandesi, il multiruolo Fokker C.V, pi\u00f9 precisamente la sua variante C.V-E, oramai considerato obsoleto. Tra le caratteristiche richieste il nuovo modello doveva conservare l'impostazione monomotore monoplano con un equipaggio di due persone.\nIl prototipo, dotato di propulsore Hispano-Suiza 12Y, venne portato in volo per la prima volta il 19 ottobre 1934 e dopo il necessario periodo di prove in volo presentato all'attenzione della commissione esaminatrice dell'esercito che lo ritenne idoneo al servizio. Il governo olandese stipul\u00f2 quindi un contratto di fornitura per 10 esemplari destinati ai territori delle Indie Orientali e 20 per l'esercito nazionale. L'aereo conobbe un discreto successo di vendita all'estero, esportato in Finlandia e Spagna. Nel luglio 1936 il velivolo venne presentato dalla Fokker a una delegazione di alti ufficiali dell'aviazione lettone, ma nonostante l'interesse suscitato non venne formalizzato alcun ordine di acquisto. La fabbrica inglese Airspeed Ltd. acquist\u00f2 la licenza di produzione del Fokker C.X, commercializzandolo sotto la denominazione Airspeed AS.22, ma non ricevette alcun ordine di produzione.\nImpiego operativo.\nNel 1934 la Luchtvaartafdeeling formalizz\u00f2 un ordine per 4 Fokker C.X (matricole 700/703), dotati di propulsore Rolls-Royce Kestrel IIS, seguito da uno per 16 Fokker C.X (matricole 704/719 e 750) equipaggiati con motore Rolls-Royce Kestrel V (gli ultimi 15 velivoli dovevano avere tettuccio chiuso e ruotino di coda). I primi quattro velivoli, consegnati nel 1935, furono successivamente riequipaggiati con la versione Kestrel V, perch\u00e9 il Kestrel IIS non si dimostr\u00f2 mai molto affidabile. I restanti 16 arrivarono ai reparti nel 1936. All'epoca il costo di ogni velivolo era di circa 30\u00a0000 fiorini. \nI Fokker C.X furono assegnati alla Strategische Verkenningsvliegtuig Afdeling (Divisione aerei da ricognizione strategica) del 1\u00b0 Luchtvaartregiment sulla base di Bergen. Durante le prove di volo gli aerei fecero registrare una velocit\u00e0 massima di 316 km/h (di crociera 270 km/h), con un'autonomia massima di 830 km. L'armamento difensivo era costituito da una mitragliatrice anteriore sincronizzata e da una posteriore azionata dall'osservatore. Sotto l'ala inferiore trovava posto un carico bellico pari a 8 bombe da 50 kg (o 16 da 25 kg, o 4 da 100 kg). Allo scoppio della seconda guerra mondiale il velivolo era ormai considerato sorpassato.\nIl 10 maggio 1940 scatt\u00f2 l'attacco tedesco contro l'Olanda, con la Luftwaffe che bombard\u00f2 gli aeroporti di Waalhaven, Valkenburg e Bergen mentre le truppe della Wehrmacht puntavano su Moerdijk. In quella data alcune macchine risultavano in riparazione o erano in cattive condizioni, cos\u00ec che solamente 10 aerei presero parte ai combattimenti contro le truppe tedesche. Durante la breve guerra combattuta contro la Germania, tra il 10 e il 15 maggio 1940 i Fokker C.X servirono intensamente nel ruolo di ricognitore/bombardiere leggero. Solo pochi velivoli erano dotati di tettuccio chiuso, mentre i loro piloti indossavano l'elmetto d'acciaio dell'esercito al posto del casco in pelle da aviatore. Le missioni si svolgevano a una quota cos\u00ec bassa che il cannocchiale da puntamento risultava inutilizzabile e le bombe dovevano essere sganciate mirando ad occhio nudo. I C.X si rivelarono troppo lenti per sfuggire ai pi\u00f9 veloci caccia tedeschi come i Messerschmitt Bf 110, ma la tattica olandese denominata hu-bo-be (huisje-boompje-beestje), consent\u00ec ai C.X di raggiungere un certo grado di successo. Durante i cinque giorni di guerra andarono persi tre Fokker C.X distrutti a terra e due in volo. Solamente due C.X, con i loro equipaggi, riuscirono a fuggire in Francia dopo la resa dei Paesi Bassi. La loro sorte non \u00e8 nota. Dei due equipaggi, uno raggiunse successivamente l'Inghilterra, mentre l'altro rientr\u00f2 nei Paesi Bassi.\nNel 1935 il governo delle Indie Orientali Olandesi ordin\u00f2 un lotto di 14 ricognitori/bombardieri leggeri Fokker C.X (matricole FCX-450-FCX-463), dotati di armamento difensivo potenziato, con due mitragliatrici anteriori e una posteriore. Questi aerei furono sostituiti ben presto nel ruolo di bombardieri dal velivolo americano Martin B-10.\nAllo scoppio della guerra con tra gli Stati Uniti e il Giappone, il 6 dicembre 1941, la Luchtvaart Afdeling-Koninklijk Nederlands Indisch Lager disponeva di 6 Fokker C.X, declassati ad aerei da collegamento. Due erano assegnati alla Verkenningsafdeling A.1 sulla base di Tjililitan, uno alla Verkenningsafdeling A.2 sulla base di Djokjakarta, tre al Dep\u00f4t Vliegtiugafdeling sulla base di Andir. Fino all'attacco giapponese del 1942, il C.X rimase in uso come addestratore e traino bersagli. Nessuno di essi sopravvisse all'invasione giapponese delle Indie Olandesi.\nFinlandia.\nIl 18 maggio 1936 il governo finlandese acquist\u00f2 4 ricognitori Fokker C.X (matricole FK-78/-81) ed acquis\u00ec la licenza di produzione del velivolo. Gli aerei furono inviati in Finlandia nel novembre 1936 e furono consegnati all'Air Depot il 16 gennaio 1937. I velivoli entrarono ufficialmente in servizio l'11 giugno dello stesso anno. Successivamente il governo finlandese autorizz\u00f2, il 12 febbraio 1937, la produzione su licenza presso la Valtion Lentokonetehdas di due serie di velivoli: la Serie II che consisteva in 13 C.X (matricole FK-82/-94) e la Serie III di 17 aerei (matricole FK-95/-111). Gli aerei della Serie II furono consegnati nel gennaio-giugno 1938 e quelli della Serie III tra il giugno ed il dicembre 1938. Un'ulteriore serie di aerei, la Serie IV di 5 C.X (matricole FK-111/-115), venne ordinata il 24 aprile 1942 e fu pronta alla fine dell'anno. I velivoli erano equipaggiati con il motore radiale Bristol Pegasus XXI a 9 cilindri, raffreddato ad aria, da 830 hp azionante un'elica bipala lignea Weybridge o VL. L'armamento si basava su 2 mitragliatrici Browning da 7,7 mm in fusoliera, 1 mitragliatrice L-33/34 da 7,62 mm brandeggiabile dall'osservatore e 400 kg (RMS/100/1) o 600 kg (RMS/25/4) di bombe. Sull'esemplare FK-79 venne testato un propulsore radiale Bristol Perseus XII azionante un'elica metallica Ratier.\nDurante la guerra d'inverno del novembre 1939-marzo 1940 i ricognitori Fokker C.X eseguirono 587 missioni sganciando sulle truppe avversarie 61\u00a0372 kg di bombe. Nell'ambito della seconda guerra mondiale il C.X continu\u00f2 ad operare con la Suomen ilmavoimat durante la guerra di continuazione, scontrandosi con le forze armate dell'Unione Sovietica, e nella guerra di Lapponia, affrontando le forze tedesche della Wehrmacht.\nA conflitto concluso gli esemplari rimasero in servizio ancora per lungo tempo, sostituiti nei compiti di prima linea da modelli pi\u00f9 recenti, ed impiegati nella formazione dei nuovi equipaggi e nel ruolo di aereo da traino bersagli. L'ultimo esemplare operativo, l'FK-111, rimase in servizio come traino bersagli fino al 21 gennaio 1958 quando, a causa di un malfunzionamento, precipit\u00f2 in una foresta uccidendo il pilota (il Second Lieutenant Aimo Allinen) e l'operatore addetto al cavo di traino (2nd Ltn Antti Kukkonen).\nSpagna.\nVerso la met\u00e0 del 1937 il governo repubblicano, alle prese con l'insurrezione nazionalista (guerra civile spagnola), si rivolse ai Paesi Bassi instaurando rapporti commerciali con la Fokker e la Koolhoven. L'ordine che si concretizz\u00f2 comprendeva la fornitura di 50 monomotori Fokker D.XXI, 25 bimotori G.I e 25 ricognitori C.X. che sarebbero andati ad equipaggiare i reparti delle Fuerzas A\u00e9reas de la Rep\u00fablica Espa\u00f1ola. Il governo decise inoltre di acquistare una licenza di produzione del caccia D.XXI e del ricognitore C.X. Il prototipo di quest'ultimo, in realt\u00e0 un aereo della LVA gi\u00e0 costruito nel 1936, venne equipaggiato con un motore a V Hispano-Suiza 12Y dotato di cannone da 20 mm. Il velivolo fu acquistato ufficialmente il 21 gennaio 1938 tramite la Soci\u00e9t\u00e9 Fran\u00e7aise de Transport A\u00e9rienes (SFTA) di Parigi e spedito via mare, dapprima a Tallinn, in Estonia e poi in Spagna via Unione Sovietica. \nL'aereo venne consegnato come modello alla fabbrica di El Carmoli in vista della produzione in serie del lotto di velivoli. Difficolt\u00e0 di approvvigionamento dei previsti propulsori Bristol Pegasus XXI portarono ad un ritardo del programma di produzione. I tecnici della fabbrica decisero, allora, di adattare alla cellula il propulsore sovietico Klimov M-100, ma solamente un altro velivolo venne prodotto prima dell'arrivo delle truppe nazionaliste, che misero fine al programma di produzione.\nIl Fokker C.X motorizzato Hispano-Suiza venne utilizzato in voli di collegamento tra l'aerodromo di Onil e lo stabilimento dei Servicios A\u00e9reos de Fabricaci\u00f3n (SAF-15) di Rabasa, alla periferia di Alicante, che lo utilizzava come pista di prova dei velivoli l\u00ec prodotti. Qui rimase abbandonato per qualche tempo fino a che, concluso il conflitto, venne preso in carico dalla nuova realt\u00e0 aeronautica dello stato franchista, l'Ej\u00e9rcito del Aire, ed identificato con la sigla R.7. Nella rifondata aeronautica militare spagnola rimase in servizio fino ai primi mesi del 1953 quando, a causa di un atterraggio forzato a Torrente de Cinca, venne dichiarato non riparabile e radiato."}
{"id": "4321787", "revid": "256896", "url": "https://it.wikipedia.org/wiki?curid=4321787", "title": "Universit\u00e0 del Brasile", "text": ""}
{"id": "4321788", "revid": "1573940", "url": "https://it.wikipedia.org/wiki?curid=4321788", "title": "Platycleidini", "text": "I Platycleidini sono una trib\u00f9 di ortotteri della sottofamiglia Tettigoniinae (famiglia Tettigoniidae).\nTassonomia.\nLa trib\u00f9 comprende i seguenti generi:"}
{"id": "4321792", "revid": "767487", "url": "https://it.wikipedia.org/wiki?curid=4321792", "title": "The Beginning (Blackmore's Night)", "text": "The Beginning \u00e8 una raccolta/documentario dei Blackmore's Night sui primi due album della band e relativi tour. In un vellutato box viola sono stati raccolti Shadow of the Moon (Cd), Under a Violet Moon (Cd), Shadow Of The Moon Live In Germany 1997-1998 (DVD - inedito) e Under A Violet Moon Castle Tour 2000 (DVD - inedito) con l'aggiunta di esclusive interviste ai leader della band Ritchie Blackmore e Candice Night."}
{"id": "4321795", "revid": "372624", "url": "https://it.wikipedia.org/wiki?curid=4321795", "title": "World Wild Found for Nature", "text": ""}
{"id": "4321800", "revid": "663330", "url": "https://it.wikipedia.org/wiki?curid=4321800", "title": "Nord e Sud (miniserie televisiva 2004)", "text": "Nord e Sud (\"North &amp; South\") \u00e8 una miniserie televisiva britannica del 2004, diretta da Brian Percival e tratta dall'omonimo romanzo di Elizabeth Gaskell, pubblicato a puntate sulla rivista \"Household Words\" di Charles Dickens tra il 1854 e il 1855. \u00c8 ambientata sullo sfondo dell'epoca vittoriana e della seconda rivoluzione industriale.\nProdotta dalla BBC e trasmessa nel Regno Unito dal 15 novembre al 5 dicembre 2004, in Italia \u00e8 andata in onda in prima visione dal 24 novembre al 15 dicembre 2013 su LaF.\nTrama.\nLa giovane Margaret Hale abbandona Helstone nel sud dell'Inghilterra per trasferirsi con i genitori Maria e Richard a nord, nella cittadina di Milton (Manchester), dopo che il padre, un pastore ecclesiastico, ha deciso di lasciare la chiesa e diventare un insegnante privato. Nella nuova citt\u00e0 Margaret incontra John Thornton, uno degli allievi del padre e severo proprietario di un cotonificio, e alcuni operai, come il sindacalista Nicholas Higgins e sua figlia Bessy, affetta da pneumoconiosi. Intanto, la madre di Margaret, gi\u00e0 malata, inizia a peggiorare. La ragazza manda una lettera in Spagna al fratello Frederick, un ufficiale navale coinvolto anni prima in un ammutinamento e che non pu\u00f2 tornare in patria senza rischiare la vita, per informarlo che la donna \u00e8 in fin di vita. Mentre Margaret si trova dai Thornton per prendere in prestito un materasso ad acqua per sua madre, gli operai, entrati in sciopero da un mese a causa del salario troppo basso, scatenano una rivolta: nel tentativo di proteggere Thornton dalla folla inferocita, Margaret viene colpita alla testa da un sasso. Pur non approvando Margaret perch\u00e9 la ritiene inferiore e arrogante, la signora Thornton acconsente a che il figlio chieda la sua mano dopo che la ragazza ha espresso cos\u00ec palesemente i sentimenti che prova per lui, difendendolo dai dimostranti: la proposta di matrimonio, per\u00f2, viene rifiutata perch\u00e9 Margaret dice a Thornton di non ricambiare il suo amore e che avrebbe protetto chiunque.\nNel giro di poco tempo Bessy muore e la salute di Maria Hale peggiora ancora di pi\u00f9. Frederick arriva giusto in tempo per dirle addio, ma deve andarsene prima del funerale perch\u00e9 un uomo che lo conosce \u00e8 a Milton: mentre fratello e sorella si salutano la sera in stazione, vengono visti da Thornton, che si convince che la ragazza abbia un amante. Higgins chiede lavoro a Thornton e con lui elabora l'idea di aprire una mensa per gli operai, ma, a causa delle gravi perdite sub\u00ecte in seguito allo sciopero, Thornton si vede costretto a chiudere la fabbrica poco dopo. In primavera, il signor Hale parte per Oxford, dove muore improvvisamente. Dopo il funerale, Margaret si trasferisce a Londra dalla zia e il suo padrino le lascia tutta la sua fortuna quando scopre di avere una malattia terminale: Margaret diventa cos\u00ec la proprietaria del terreno su cui sorge la fabbrica di Thornton. Quest'ultimo, avendo scoperto la verit\u00e0 su Frederick da Higgins, si reca a Helstone per vedere dove Margaret era cresciuta e la casa della ragazza e, sulla strada del ritorno, la incontra mentre Margaret sta tornando da una visita a Milton. Margaret gli propone di prestargli il denaro necessario per riaprire la fabbrica, lui \u00e8 commosso dall'aiuto che la ragazza gli offre e le chiede ancora una volta di sposarlo. La coppia si bacia e Margaret riparte per Milton con Thornton."}
{"id": "4321801", "revid": "22475", "url": "https://it.wikipedia.org/wiki?curid=4321801", "title": "Centrale nucleare di Shidaowan (HTR-PM)", "text": "La centrale nucleare di Shidaowan (HTR-PM) \u00e8 una centrale nucleare cinese situata presso la citt\u00e0 di Weihai, nella provincia dello Shandong. La centrale \u00e8 attualmente in costruzione, sono in costruzione 1 reattori HTR-PM da 200 MW ed altri 18 sono previsti, del medesimo tipo e potenza."}
{"id": "4321806", "revid": "767487", "url": "https://it.wikipedia.org/wiki?curid=4321806", "title": "Limburg Open", "text": "Il Limburg Open \u00e8 un torneo professionistico di tennis giocato su campi in terra battuta. Fa parte dell'ITF Women's Circuit. Si gioca annualmente a Tessenderlo in Belgio."}
{"id": "4321811", "revid": "767487", "url": "https://it.wikipedia.org/wiki?curid=4321811", "title": "St. Dominic USTA Pro Circuit $25,000 Women's Challenger", "text": "Il St. Dominic USTA Pro Circuit $25,000 Women's Challenger \u00e8 un torneo professionistico di tennis giocato su campi in terra battuta. Fa parte dell'ITF Women's Circuit. Si gioca annualmente a Jackson negli Stati Uniti."}
{"id": "4321812", "revid": "136801", "url": "https://it.wikipedia.org/wiki?curid=4321812", "title": "River Hills USTA Pro Circuit $25,000 Women's Challenger", "text": ""}
{"id": "4321813", "revid": "1305772", "url": "https://it.wikipedia.org/wiki?curid=4321813", "title": "Centrale nucleare di Shidaowan", "text": "A centrale nucleare di Shidaowan possono riferirsi due centrali nucleari situate presso la citt\u00e0 di Weihai, nella provincia dello Shandong in Cina. \nIl termine pu\u00f2 riferirsi a:"}
{"id": "4321821", "revid": "726373", "url": "https://it.wikipedia.org/wiki?curid=4321821", "title": "Thea (serie televisiva)", "text": "Thea \u00e8 una serie televisiva statunitense in 19 episodi trasmessi per la prima volta nel corso di una sola stagione dal 1993 al 1994.\n\u00c8 una sitcom con protagonista Thea Vidale che interpreta il personaggio omonimo Thea Turrell.\nTrama.\nHouston. Thea Turrell (interpretata da Thea Vidale) \u00e8 una donna vedova, madre di quattro figli (Jarvis, Jerome, Danesha e James) che lavora in un supermercato di giorno e gestisce un piccolo salone di bellezza la sera. La serie segue la vita frenetica della donna che si divide tra le sue attivit\u00e0 lavorative e i problemi classici adolescenziali dei quattro figli esigenti.\nProduzione.\nLa serie, ideata da Bernie Kukoff, fu prodotta da Mary Ellen Jones per la Castle Rock Entertainment Le musiche furono composte da Kurt Farquhar. La serie fu cancellata dopo una sola stagione a causa dei bassi ascolti.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'8 settembre 1993 al 23 febbraio 1994 sulla rete televisiva ABC."}
{"id": "4321822", "revid": "6923", "url": "https://it.wikipedia.org/wiki?curid=4321822", "title": "Cristian D\u0103n\u0103lache", "text": ""}
{"id": "4321825", "revid": "767487", "url": "https://it.wikipedia.org/wiki?curid=4321825", "title": "Unione Sportiva Livorno 1935-1936", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1935-1936.\nStagione.\nNella stagione 1935-1936 il Livorno sfiora la Serie A, con 47 punti in classifica si piazza al terzo posto, un punto in meno delle promosse Lucchese e Novara. Risulter\u00e0 fatale la sconfitta esterna di Novara alla 30\u00aa giornata. Il campo di gioco livornese torna ad essere imbattuto, alle avversarie vengono concessi solo tre pareggi, ma il rendimento esterno \u00e8 altalenante con sei sconfitte, che si riveleranno decisive.\nFra le note positive della stagione l'ottimo bottino di reti di Raggio Montanari cannoniere con 18 reti, e di Giovanni Costanzo con 16 reti. Anche in Coppa Italia la squadra amaranto conduce un buon percorso, raggiungendo i Quarti di Finale, dove sar\u00e0 eliminata dal Torino."}
{"id": "4321827", "revid": "547034", "url": "https://it.wikipedia.org/wiki?curid=4321827", "title": "Pelham Racquet Club Women's $25K Pro Circuit Challenger", "text": "Il Pelham Racquet Club Women's $25K Pro Circuit Challenger \u00e8 un torneo professionistico di tennis giocato su campi in terra battuta. Fa parte dell'ITF Women's Circuit. Si gioca annualmente a Pelham negli Stati Uniti."}
{"id": "4321828", "revid": "1544245", "url": "https://it.wikipedia.org/wiki?curid=4321828", "title": "Centro Habitat Mediterraneo Ostia Lido", "text": ""}
{"id": "4321830", "revid": "79968", "url": "https://it.wikipedia.org/wiki?curid=4321830", "title": "Valdarsa", "text": ""}
{"id": "4321832", "revid": "254401", "url": "https://it.wikipedia.org/wiki?curid=4321832", "title": "Prato Porta al Serraglio", "text": ""}
{"id": "4321835", "revid": "125799541", "url": "https://it.wikipedia.org/wiki?curid=4321835", "title": "Alex Jacobowitz", "text": "Musicista con formazione classica, si esibisce come artista di strada suonando marimba e xilofono.\nA New York.\nNegli anni 1980 e 1990 ha suonato a New York, in particolare all'interno del programma di Lincoln Center \"Meet the Artist\", Yeshiva University, Zabar's, Central Park, presso la sinagoga di 84\u00aa Street, International House, New York Hilton, Metropolitan Museum of Art e durante la rassegna \"Sideshows by the Seashore\" a Coney Island. \u00c8 stato un Official Street Performer presso South Street Seaport in Lower Manhattan, membro di Musicians Under New York e Young Audiences of Rochester. Si \u00e8 esibito per Arts Councils and Imagination Celebrations in tutto lo Stato di New York. Ha suonato per Entertainment Tonight, ed \u00e8 stato artista residente presso Artpark a New York e Holland Village in Giappone.\nIn Europa.\nNel 1991 si \u00e8 trasferito in Europa, stabilendosi a Berlino e lavorando principalmente in Germania. Nel 1994 ha iniziato a studiare la musica strumentale tradizionale ebraica (klezmer) con Giora Feidman. Nel 1997 ha conosciuto il gruppo Brave Old World durante un concerto, e ha cominciato a studiare sotto la guida di Alan Bern, loro direttore musicale. Nel 1998 ha descritto le sue esperienze di musicista di strada nel volume A Classical Klezmer: Travel Stories of a Jewish Musician.\nJacobowitz ha suonato musica classica e ebraica tradizionale alla TV tedesca (Das Erste, ZDF, ARD), facendo concerti anche in Ungheria, Israele, Italia, Lussemburgo, Corea del Sud, Polonia, Portogallo, Svizzera, Russia e Ucraina. Nel 2006 \u00e8 stato invitato a partecipare al Busker's Festival a Ferrara (Italia) e ha partecipato ai festival musicali a Gerusalemme, Schleswig-Holstein, Safed, Krakow, F\u00fcrth, Bamberg, nelle varie sinagoghe in Germania, inclusa la sinagoga di Oranienburgerstrasse a Berlino, Casa Chabad a Praga, Geneva, Zurigo, presso il Museo Ebraico di Francoforte a Francoforte sul Meno, Hackescher Hof theater a Berlino, Kibbutz Nahal Oz, Kibbutz Ma'ale HaHamisha e presso l'insediamento Mitzpe Yericho.\nSuonando musica ebraica, ha partecipato negli ultimi anni ai seguenti festival:\nHa suonato musica klezmer con Neshoma Orchestra di Shelly Lang (NYC), Jerusalem Symphony Orchestra e Berlin Kammerphilharmoniker. Dal 2010 esegue musica klezmer in duetto con il violinista Yona (Stas) Rayko nei vari festival di cultura ebraica europei.\nPremi.\nHa ricevuto il premio Meet the Composer. Il suo album \"Art of Xylos\" \u00e8 stato pubblicato nel 2002 da Sony-BMG con l'etichetta Arte Nova, ed \u00e8 stato nominato per l'Echo Prize nella categoria crossover. Ha vinto concorsi a Montreal (1981), Lucerna (1994), Ludwigsburg (2004) e Osnabr\u00fcck (2007)."}
{"id": "4321840", "revid": "228587", "url": "https://it.wikipedia.org/wiki?curid=4321840", "title": "Chiese indipendenti africane", "text": "Sono definite Chiese indipendenti africane le numerose e diversificate esperienze di comunit\u00e0 cristiane sorte nell'Africa subsahariana nel XIX e XX secolo, accomunate dalla scelta di perseguire una completa autonomia dalle Chiese missionarie quanto a leadership, organizzazione, dottrina, culto. Fondate e concepite da africani e per africani, hanno rappresentato una prima espressione di autonomia e indipendenza negli anni in cui pi\u00f9 intenso \u00e8 stato il dominio coloniale europeo sull'Africa. Non sono tuttavia scomparse n\u00e9 hanno cessato di sorgere con il raggiungimento delle indipendenze politiche. La prima di tali Chiese ad essere ammessa nel Consiglio ecumenico delle Chiese di Ginevra, nel 1969, \u00e8 stata la \"Eglise de J\u00e9sus-Christ sur terre par le proph\u00e8te Simon Kimbangu\", fondata dal noto profeta congolese nel 1921.\nEpicentri e fasi.\nIl fenomeno dell'indipendentismo cristiano in Africa ha avuto tre epicentri principali: il Sudafrica, la Nigeria, il Congo. Si \u00e8 poi esteso alla quasi totalit\u00e0 del continente. Per semplificare una vicenda complessa, gli studi individuano tre fasi principali, l'etiopista, la sionista, la profetica. Il termine \"Etiopia\" \u00e8 infatti sinonimo, nella Bibbia, di Africa (cos\u00ec il Salmo 68, che recita \"l'Etiopia lever\u00e0 le mani a Dio\"). \nLe prime esperienze autonomiste, come quella del ministro metodista Mangana Mokone, sudafricano del Witwatersrand, iniziatore nel 1892 dell\u2019\"Ethiopian Church\" in segno di protesta contro la segregazione razziale praticata nella Chiesa di cui era membro, si definivano dunque etiopiste per significare la loro africanit\u00e0.\nIn seguito ai traumi causati dalla prima guerra mondiale e dalla successiva pandemia di influenza spagnola, si registr\u00f2 una nuova ondata di fondazioni, caratterizzate dall'adozione di un riferimento destinato a un successo ancora maggiore rispetto all'Etiopia: \"Sion\". La vicenda delle Chiese sioniste ebbe anch'essa inizio in Sudafrica, sotto l'influsso del pentecostalismo carismatico di matrice americana e dei discepoli di John A. Dowie, che aveva fondato nei pressi di Chicago una \u201ccitt\u00e0 santa\u201d, Zion City. Dal tronco iniziale della \"Zionist Apostolic Church\" di Daniel Nkonyane si staccarono diversi rami, tra cui la \"Chiesa della Luce\" di Timothy Cekwane e l\u2019\"Amanazaretha\", la Chiesa nazarita, del pi\u00f9 famoso dei profeti sionisti, Isaiah Shembe. Nel 1930, il sionismo si era ormai radicato in vaste regioni del Sudafrica e della Rhodesia. Le Chiese appartenenti a questo filone dovevano la loro attrattiva al connubio tra cristianesimo e pratiche tradizionali. Il battesimo per immersione in un fiume sacro, le cerimonie di guarigione, l'invocazione dello Spirito, il parlare in lingue, determinarono il successo di queste esperienze. Shembe e la sua citt\u00e0 santa di Ekuphakameni (1916) fu il pi\u00f9 noto tra i profeti sudafricani.\nLa terza fase dell'indipendentismo \u00e8 quella profetica, legata all'apparizione di figure eccezionali di fondatori come il liberiano William Wade Harris, all'origine di una campagna di conversione di massa al cristianesimo nella Costa d'Avorio francese del 1913-14, il congolese Simon Kimbangu, John Maranke e John Masowe nello attuale Zimbabwe, Alice Lenshina nella attuale Zambia. Tutte queste figure hanno originato, direttamente o indirettamente, Chiese autonome tuttora esistenti."}
{"id": "4321850", "revid": "767487", "url": "https://it.wikipedia.org/wiki?curid=4321850", "title": "Unione Sportiva Livorno 1936-1937", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1936-1937.\nStagione.\nL'emblema del Livorno nella sua epoca d'oro \u00e8 stato Mario Magnozzi con le 184 reti realizzate in maglia amaranto in 277 partite. La stagione scorsa ha chiuso a Livorno la sua carriera calcistica, ed in questa stagione 1936-37 inizia quella di allenatore, conducendo immediatamente la squadra labronica alla promozione in Serie A. \nLa squadra \u00e8 la corazzata del campionato cadetto, rafforzata dagli arrivi di Ulisse Uslenghi ed Alfredo Pitto, cavalli di razza che ritornano a Livorno. I meriti di Magnozzi sono quelli di aver plasmato una formazione capace di ottenere il meglio da ogni singolo giocatore. L'esempio pi\u00f9 significativo \u00e8 quello di Bruno Arcari che si trasforma in un implacabile centravanti, autore di 30 reti in 29 partite di campionato. \nIl torneo cadetto dominato dai livornesi con 42 punti, tre in pi\u00f9 dell'Atalanta, unica squadra a vincere all'Ardenza, entrambe saranno promosse. Con la vittoria del 2\u00ba titolo di B della sua storia, il Livorno torn\u00f2 in Serie A dopo due stagioni di assenza."}
{"id": "4321851", "revid": "230990", "url": "https://it.wikipedia.org/wiki?curid=4321851", "title": "Time Division Multiple Access", "text": ""}
{"id": "4321852", "revid": "287204", "url": "https://it.wikipedia.org/wiki?curid=4321852", "title": "Marvin Stamm", "text": "Strumentista flessibile di notevoli doti, grazie a queste caratteristiche \u00e8 stato per gran parte della carriera un assai richiesto musicista di studio.\nBiografia.\nMarvin Stamm crebbe in una famiglia che gli trasmise la passione per la musica. Nei fine settimana il padre e la madre andavano a mangiare con i figli in locali dove si esibivano formazioni che facevano musica da ballo. Al suo sviluppo musicale contribuirono le zie che, cosa che accadeva spesso nelle famiglie allargate di quel periodo, suonavano il pianoforte, ma l'avvicinamento al jazz e la crescita strumentale ebbero luogo attraverso la raccolta discografica del fratello Gordon: mentre seguiva le lezioni di tromba ricevute a scuola dal 1951 al 1957, il giovane Marvin ascolt\u00f2 con attenzione i dischi di Gordon imparando a seguire i motivi e a improvvisare con lo strumento, e a sedici anni cominci\u00f2 a suonare in formazioni jazz locali. Acquis\u00ec il perfezionamento in tromba seguendo un corso di quattro anni presso la University of North Texas, e il giorno successivo al conseguimento del diploma fu arruolato nella Mellophonium Orchestra di Stan Kenton, formazione con cui rest\u00f2 fino al 1963.\nNei successivi due anni suon\u00f2 con la Swingin' Herd di Woody Herman, e poi nel 1966 si trasfer\u00ec a New York dove si aggreg\u00f2 alla Thad Jones/Mel Lewis Orchestra, rimanendovi fino al 1972 e divenendo uno dei giovani talenti emergenti fra i trombettisti delle big band. Nello stesso periodo collabor\u00f2 anche con La Big Band di Duke Pearson e in seguito fece parte della formazione di Frank Sinatra e poi del sestetto di Benny Goodman, incidendo inoltre con Bill Evans, Oliver Nelson, Quincy Jones, Wes Montgomery, Stanley Turrentine, Freddie Hubbard, Paul Desmond, George Benson e tanti altri artisti jazz. Anche a causa degli impegni familiari che non gli consentivano molti margini di movimento, Stamm divenne principalmente un musicista di studio, di cui si enumerano una media di 500 sessioni in sala di incisione all'anno. Col tempo e col cambio dei gusti, il trombettista negli anni ottanta si trov\u00f2 a supportare in studio musicisti di rhythm &amp; blues come James Brown o cantanti pop quali John Denver e Carly Simon. Ritorn\u00f2 alle origini jazz nel decennio successivo e recentemente ha dedicato molto spazio ai tour. Si esibisce come solista, o col suo quartetto, in duo assieme al pianista Bill Mays, in trio con Mays e la violoncellista Alice Horn oppure con orchestre sinfoniche o con la Westchester Jazz Orchestra, e ha realizzato negli anni 2000 diverse produzioni musicali."}
{"id": "4321853", "revid": "1543377", "url": "https://it.wikipedia.org/wiki?curid=4321853", "title": "Dirk Albert Hooijer", "text": "Hooijer nacque a Medan, sull'isola di Sumatra, ma trascorse la giovinezza a Bogor, sull'isola di Giava. Nel 1932, la sua famiglia si trasfer\u00ec a L'Aia, dove Hooijer termin\u00f2 gli studi nel 1937, alla Dalton Den Haag School. In seguito studi\u00f2 geologia presso l'universit\u00e0 di Leida. Nel 1941 si un\u00ec allo staff del museo naturale di questa citt\u00e0, interessandosi in particolar modo alle specie fossili di rinoceronti e ippopotami. Nel 1946, divenne curatore della collezione Dubois. Nello stesso anno, dopo la pubblicazione di \"Prehistoric and fossil Rhinoceroses from the Malay Archipelago and India\", venne promosso dal professor Hilbrand Boschma. Tra il 1950 e il 1951 fu membro della Fondazione Rockefeller e lavor\u00f2 presso il Museo di Storia Naturale di New York. Dal 1970 fino al suo ritiro, avvenuto nel 1979, fu professore all'Universit\u00e0 della California di Irvine.\nHooijer pubblic\u00f2 267 articoli scientifici sui vertebrati fossili di Indonesia, Africa, Medio Oriente (specialmente Israele), Paesi Bassi, Antille e Sudamerica. Molti di questi studi riguardavano specie estinte di rinoceronti, felini, suini, roditori, primati e proboscidati. Descrisse per la prima volta sei nuovi generi, \"Celebochoerus\", \"Chilotheridium\", \"Epileptobos\", \"Paradiceros\", \"Paulocnus\" e \"Spelaeomys\", e 47 nuove specie e sottospecie, tra le quali \"Babyrousa bolabatuensis\", \"Elephas celebensis\" e \"Spelaeomys florensis\".\nHooijer fu padre di tre figli, due femmine e un maschio. Mor\u00ec a Leida (Paesi Bassi)."}
{"id": "4321854", "revid": "230990", "url": "https://it.wikipedia.org/wiki?curid=4321854", "title": "Code Division Multiple Access", "text": ""}
{"id": "4321859", "revid": "93556", "url": "https://it.wikipedia.org/wiki?curid=4321859", "title": "Barbara Niedernhuber", "text": "Prima della riunificazione della Germania (1990), ha gareggiato per la nazionale tedesca occidentale di slittino.\nBiografia.\nInizi\u00f2 la sua carriera come slittinista per l'allora nazionale della Germania Ovest nelle varie categorie giovanili sempre nella specialit\u00e0 del singolo, ottenendo una vittoria nella classifica finale della Coppa del Mondo juniores ed altre due volte si piazz\u00f2 in seconda posizione. Ha inoltre conquistato cinque medaglie, delle quali quattro d'oro, ai campionati mondiali juniores.\nEsord\u00ec in Coppa del Mondo nella stagione 1996/97, conquist\u00f2 il primo podio il 22 dicembre 1996 nel singolo a K\u00f6nigssee e la prima vittoria il 6 dicembre 1997 sempre nel singolo ad Igls. Trionf\u00f2 in classifica generale nella specialit\u00e0 del singolo nell'edizione del 2004/05.\nPrese parte a due edizioni dei Giochi olimpici invernali, a ed a , conquistando in entrambe le occasioni la medaglia d'argento nel singolo.\nAi campionati mondiali vinse una medaglia d'oro nella gara a squadre a Nagano 2004, mentre nel singolo ottenne quattro argenti e due bronzi. Nelle rassegne continentali conquist\u00f2 tre medaglie di bronzo nel singolo.\nHa inoltre vinto un titolo nazionale nel singolo.\nSi ritir\u00f2 dalle competizioni poco prima che iniziasse la stagione agonistica 2006/07 a causa di un'infezione batterica alla caviglia, la stessa che aveva gi\u00e0 subito un'operazione nel corso dell'estate, un problema che non le aveva permesso di arrivare fisicamente preparata al via delle gare."}
{"id": "4321861", "revid": "599013", "url": "https://it.wikipedia.org/wiki?curid=4321861", "title": "Samer Al Marta", "text": ""}
{"id": "4321862", "revid": "604467", "url": "https://it.wikipedia.org/wiki?curid=4321862", "title": "Babsi Niedernhuber", "text": ""}
{"id": "4321863", "revid": "604467", "url": "https://it.wikipedia.org/wiki?curid=4321863", "title": "Barbara Niederhuber", "text": ""}
{"id": "4321867", "revid": "380453", "url": "https://it.wikipedia.org/wiki?curid=4321867", "title": "Tyler Hildebrand", "text": "Giocava nel ruolo di palleggiatore. Svolge il ruolo di assistente allenatore per la formazione maschile della California State University, Long Beach.\nCarriera.\nGiocatore.\nLa carriera di Tyler Hildebrand inizia nel 2003 con la maglia della California State University, Long Beach, con la quale gioca fino al 2006, giungendo fino alla finale dell'edizione 2004. Nello stesso anno viene convocato in nazionale per la XXII Universiade, dove vince la medaglia di bronzo.\nTra il 2006 matura le prime esperienze da allenatore, mentre tra il 2007 inizia la carriera professionistica coi Changos de Naranjito, coi quali gioca due stagioni, vincendo la Liga Superior portoricana nella prima. Successivamente disputa una stagione col Maccabi Raanana Volleyball Club in Israele, per poi giocare col Team Paul Mitchell alla sola Coppa del Mondo del 2010 e col Club Volei Municipal Tomis Constan\u021ba per mezza stagione. Negli stessi anni colleziona medaglie d'oro con la nazionale, aggiudicandosi la Coppa panamericana nelle edizioni 2008, 2009 e 2010. Dopo essersi dedicato esclusivamente alla nazionale, si ritira nel 2012.\nAllenatore.\nDopo due brevi esperienze da allenatore tra il 2006 ed il 2007 con la Mater Dei High School ed il Golden West College, diventa assistente allenatore di Alan Knipe, ex commissario tecnico della nazionale statunitense maschile nella sua ex universit\u00e0, la California State University, Long Beach.\nVita privata.\n\u00c8 sposato con la pallavolista Kristin Richards."}
