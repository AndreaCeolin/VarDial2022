{"id": "4527261", "revid": "686936", "url": "https://it.wikipedia.org/wiki?curid=4527261", "title": "George Johnson (giocatore di football americano)", "text": "Carriera universitaria.\nIn 4 anni trascorsi nelle file degli Scarlet Knights, Johnson disput\u00f2 51 incontri di stagione regolare scendendo in campo come titolare in tutte e 26 le partite di stagione regolare in programma nei suoi anni da juior e senior. Chiuse la sua esperienza universitaria con 134 tackle totali, 31.5 tackle con perdita di yard, 13 sack e 3 fumble recuperati.\nCarriera professionistica.\nTampa Bay Buccaneers.\nUnico dei 4 atleti della sua universit\u00e0 inseriti nel Draft NFL 2010 a non essere selezionato da alcuna squadra, Johnson fu in seguito scelto dai Tampa Bay Buccaneers per far parte della squadra d'allenamento e quindi, a partire dal 10 ottobre, per far parte del roster.\nCon i Buccaneers Johnson scese in campo in appena 9 occasioni, mai da titolare, mettendo a segno 7 tackle di cui 1 da solo e 6 assistiti.\nMinnesota Vikings.\nIl 9 novembre i Minnesota Vikings scelsero Johnson, precedentemente tagliato dai Buccaneers, per far parte della squadra d'allenamento, ed in seguito il 22 dicembre lo inserirono nel roster. Con i Vikings, nel 2012, Johnson prese parte a due incontri senza mettere statistiche a referto.\nIl 9 ottobre 2013, dopo non aver preso parte ad alcuno dei primi 4 match disputati dai Vikings durante la stagione regolare, fu svincolato per fare posto al DE Justin Trattou.\nDetroit Lions.\nNel 2014, Johnson firm\u00f2 coi Detroit Lions. Nella prima partita con la nuova uniforme mise a segno i primi 1,5 sack nella vittoria della settimana 1 sui New York Giants."}
{"id": "4527267", "revid": "21880", "url": "https://it.wikipedia.org/wiki?curid=4527267", "title": "Ophrys cinnabarina", "text": ""}
{"id": "4527271", "revid": "767487", "url": "https://it.wikipedia.org/wiki?curid=4527271", "title": "Le Crabe aux pinces d'or", "text": "Le Crabe aux pinces d'or \u00e8 un film di animazione stop-motion del 1947 diretto da Claude Misonne.\n\u00c8 il primo adattamento cinematografico dell'episodio omonimo della striscia a fumetti belga \"Le avventure di Tintin\", creata nel 1929 da Herg\u00e9.\nFu proiettato pubblicamente solo in due occasioni: nella premi\u00e8re all'ABC Cinema l'11 gennaio 1947 per un gruppo ristretto di invitati, la seconda per il pubblico il 21 dicembre dello stesso anno, quando il produttore Bouchery dichiar\u00f2 bancarotta e fugg\u00ec in Argentina.\nTutto il materiale e l'attrezzatura di produzione fu posto sotto sequestro ed una copia della pellicola \u00e8 attualmente conservata nella Cineteca Reale del Belgio, disponibile alla visione di tutti i membri iscritti al Tintin club.\nIl 14 maggio 2008 Path\u00e9 ne ha prodotto il DVD per il mercato francese."}
{"id": "4527277", "revid": "76963", "url": "https://it.wikipedia.org/wiki?curid=4527277", "title": "Edward Villiers, I conte di Jersey", "text": "Biografia.\nEra il figlio di Edward Villiers, figlio di Sir Edward Villiers (1585-1626), maestro della zecca e presidente di Munster, e di sua moglie, Lady Frances Howard, figlia pi\u00f9 giovane di Theophilus Howard, II conte di Suffolk. Studi\u00f2 al St John's College di Cambridge.\nCarriera.\n\u00c8 stato Cavaliere Maresciallo della Real Casa in successione al padre, Magister equitum della regina Maria II, e Lord Ciambellano di Guglielmo III e della regina Anna.\nRappresent\u00f2 il paese al Congresso di Ryswick, \u00e8 stato ambasciatore a L'Aja, e dopo essere diventato un conte, \u00e8 stato ambasciatore a Parigi. Nel 1699 \u00e8 stato nominato Segretario di Stato per il Dipartimento del Sud, e in tre occasioni \u00e8 stato uno dei giudici Lords of England. Nel 1704 si ritir\u00f2.\nMatrimonio.\nSpos\u00f2, il 17 dicembre 1681, Barbara Chiffinch (1663-13 dicembre 1735), figlia di William Chiffinch. Ebbero tre figli:\nMorte.\nMor\u00ec il 25 agosto 1711 di apoplessia."}
{"id": "4527285", "revid": "124385676", "url": "https://it.wikipedia.org/wiki?curid=4527285", "title": "Llandeilo", "text": "Llandeilo (IPA: ) (1.700 ab. ca.) \u00e8 una cittadina del Galles meridionale, facente parte della contea del Carmarthenshire e dell'ex-distretto di Dinefwr (contea tradizionale: Dyfed) e situata nell'area del Parco nazionale di Brecon Beacons e lungo il corso del fiume Tywi/Towy.\nNel Medioevo, la localit\u00e0 fu - per la sua posizione strategica - la capitale del regno di Deheubarth.\nEtimologia.\nIl toponimo \"Llandeilo\" in gallese significa letteralmente \"chiesa (\"llan\") di San Teilo\". Teilo, o Teliavo, di Llandaff fu un importante santo gallese, tra i capofila della cristianit\u00e0 celtica, attivo nel Paese nel corso del VI secolo al fianco di San Davide del Galles che, secondo la leggenda, sarebbe stato sepolto proprio a Llandeilo.\nGeografia fisica.\nCollocazione.\nLlandeilo si trova lungo i margini occidentali del parco nazionale delle Brecon Beacons, tra le cittadine di Llandovery ed Ammanford (rispettivamente a nord della prima e a sud/sud-ovest della seconda) e a circa 50\u00a0km ad ovest/sud-ovest di Brecon.\nSociet\u00e0.\nEvoluzione demografica.\nAl censimento del 2001, Llandeilo contava una popolazione pari a 1.731 abitanti.\nStoria.\nLa citt\u00e0 fu incendiata nel 1213, 1316 e 1403.\nIl 19 ottobre 1987 Llandeilo fu teatro di una tragedia: durante le alluvioni che stavano flagellando il Galles; infatti l'esondazione del fiume Tywi caus\u00f2 il crollo del \"Glanrhyd Bridge\" proprio mentre stava transitando il treno Swansea-Shrewsbury, crollo nel quale morirono 4 persone.\nArchitettura.\nIl centro di Llandeilo si caratterizza per la presenza di numerosi edifici in stile georgiano e vittoriano.\nEdifici e luoghi d'interesse.\nChiesa di San Teilo.\nTra gli edifici principali di Llandeilo, vi \u00e8 la chiesa intitolata a San Teilo, che fu fondata nel VI secolo, ma che presenta ora elementi architettonici risalenti ad epoche successive, come il campanile del XVI secolo. L'edificio, ad eccezione proprio del campanile, fu demolito nel 1850 e ricostruito dall'architetto vittoriano George Gilbert Scott.\nUna ricostruzione dell'edificio originale si trova nel \"National History Museum\" di St Fagans.\nDinefwr Castle.\nPoco fuori dal centro cittadino, si trova il Dinefwr Castle, che fu sede dei signori di Dinefwr, che governavano il regno di Deheubarth.\nDinefwr Park.\nAltra attrattiva di Llandeilo \u00e8 il \"Dinefwr Park\", che ospita la pi\u00f9 antica razza di bestiame di tutta la Gran Bretagna.\nAll'interno del parco si trova anche la \"Newton House\" o \"Plas Dinefwr\", costruita nel 1660 da Edward Rice."}
{"id": "4527286", "revid": "852336", "url": "https://it.wikipedia.org/wiki?curid=4527286", "title": "Bastuli", "text": ""}
{"id": "4527288", "revid": "1226", "url": "https://it.wikipedia.org/wiki?curid=4527288", "title": "Porta Monte", "text": ""}
{"id": "4527296", "revid": "1318658", "url": "https://it.wikipedia.org/wiki?curid=4527296", "title": "Cittadella di Blaye", "text": "La Cittadella di Blaye (\"Citadelle de Blaye\" in lingua francese) \u00e8 un complesso militare di 38\u00a0ha edificato nella seconda met\u00e0 del XVII secolo ad opera dell'architetto militare Fran\u00e7ois Ferry, su progetto e con la supervisione del Vauban. Dominante l'estuario della Gironda, essa si trova nel territorio del comune di Blaye, nella parte settentrionale del dipartimento della Gironda, in Aquitania (Francia). Esso forma un vasto complesso fortificato, circondato di muri di cortina, completati da quattro baluardi e da tre rivellini.\nL'interno \u00e8 concepito come una vera e propria citt\u00e0 chiusa, che si snoda attorno ad una piazza d'armi, di un convento, che ospitava allora religiosi dell'Ordine dei minimi, e numerose caserme. Molti elementi di una precedente fortificazione medievale sono inseriti nel nuovo complesso, tra i quali il Castello di Rudel (XII secolo), la porta di Liverneuf (XIII secolo) e la Torre dell'\u00c9guilette (XV secolo).\nConcepito per costituire una barriera a protezione del porto di Bordeaux, il sistema difensivo \u00e8 completato dai forti Pat\u00e9 e M\u00e9deoc, il primo sito sull'omonima isola ed il secondo sulla riva opposta della Gironda.\nDal 7 luglio 2008 \u00e8 considerato dall'UNESCO, insieme ad alcune altre fortificazioni di Vauban, Patrimonio dell'umanit\u00e0 e l'11 maggio 2009 \u00e8 stato classificato Monumento storico di Francia.\nStoria.\nLa presenza di uno sperone roccioso che domina da un'altezza di quasi 45\u00a0m la Gironda spiega la primitiva postazione di fortificazioni nel luogo ov'\u00e8 l'attuale cittadella. Se pare verosimile che il luogo fosse stato gi\u00e0 scelto dai romani per erigervi il \"castrum\" di Blavia, non \u00e8 che verso il VII secolo, che \u00e8 attestata la presenza sul luogo di un castello, che pare sia stata una residenza specifica di re Cariberto II (che fu sepolto nell'antica basilica, oggi in rovina, di San Romano di Blaye). Pochi documenti ci aiutano a conoscere quel che avvenne del castello dopo il 632, anno della morte di Cariberto II: si sa solo che esso era ancora in piedi all'inizio del XII secolo, quando Wulgrin Rudel divenne signore di Blaye. Egli fece demolire quel che ne rimaneva per costruirvene al suo posto un altro pi\u00f9 moderno, a difesa della citt\u00e0. Restaurato e rimaneggiato pi\u00f9 volte, era ancora in buono stato quando il Vauban decise d'integrarlo nella cittadella che Luigi XIV gli aveva ordinato di costruire. In effetti, se una prima \"campagna\" di fortificazioni ebbe luogo a partire dal 1652 sotto la direzione dell'ingegnere militare Blaise Fran\u00e7ois Pagan, la costruzione della Cittadella fu dovuta alla volont\u00e0 del \"Re Sole\" di erigere una barriera difensiva contro eventuali attacchi nemici alla citt\u00e0 di Bordeaux. La cittadella fu cos\u00ec concepita come parte principale di un trittico difensivo costituito da essa, dal forte Pat\u00e9, sito sull'omonima isola, e dal forte M\u00e9doc, eretto sulla sponda opposta dell'estuario. La costruzione dell'opera venne affidata a Fran\u00e7ois Ferry, sotto la supervisione del Vauban. Il primo era aiutato nel compimento dell'opera da diversi assistenti: dapprima Charles Thuillier, dal 1685 al 1690, poi da Jean-Baptiste Augier, dal 1686 al 1691, ed infine da Pierre Jablier \u2013 nipote dello stesso Ferry \u2013 dal 1688 al 1705\nLa costruzione della fortezza procur\u00f2 diversi sconvolgimenti nella trama urbanistica della citt\u00e0 medievale: la gran parte della citt\u00e0 venne distrutta per lasciar posto ad un vasto complesso semicircolare di 38\u00a0ha, che segue la forma della roccia. Queste trasformazioni radicali non risparmiarono nemmeno l'antica basilica di San Romano, gi\u00e0 luogo di pellegrinaggi e necropoli dei re di Aquitania, sulla quale la tradizione popolare vuole che sia stata anche la tomba di Orlando di Blaye, nipote di Carlomagno. Sacrificata alla formazione di uno spalto protettivo, le sue rovine vennero alla luce negli anni sessanta.\nSolo qualche elemento dell'antica fortificazione medievale scamp\u00f2 alla distruzione: il castello di Rudel, risparmiato per servire d'alloggio al governatore militare, la porta di Liverneuf (XIII secolo), la Torre dell'\u00c9guilette (XV secolo) e due case del XIII secolo.\nDurante la rivoluzione francese un decreto del Comitato di salute pubblica (25 gennaio 1794) dispone che i preti refrattari, in attesa della loro deportazione alla Guyana e provenienti da varie province meridionali della Francia, vengano reclusi nelle segrete dell'antica prigione della Cittadella (l'attuale fabbricato destinato alla manutenzione) invece che nel carcere del forte Pat\u00e9. Le condizioni di detenzione sono particolarmente grame: alla carenza di nutrimento si aggiungono i soprusi e i maltrattamenti, perpetrati da parte dei carcerieri, che fanno presto soccombere i pi\u00f9 deboli. Nell'aprile del 1795 i pochi detenuti rimasti vennero liberati. Nel 1999 l'associazione locale di archeologia ha portato alla luce piccole cappelle ardenti in una delle sale della prigione e certe erano fornite di nicchie per accogliervi i piccoli chierici.\nSotto il Primo Impero la cittadella recupera tutta la sua importanza strategica, da quando navi da guerra inglesi incrociano regolarmente al largo della coste dell'Aquitania e della Charente. Ci\u00f2 non di meno, l'unico assedio sostenuto dalla piazzaforte ebbe luogo nel 1814, quando l'impero era gi\u00e0 agonizzante. Una squadra inglese, comandata dal vice-ammiraglio Charles Penrose, prese posizione all'altezza dell'isola Pat\u00e9 e per dieci giorni la sua squadra cannoneggi\u00f2 la cittadella, comandata dal capo di battaglione Merle. Costui tenne duro, ma l'abdicazione di Napoleone I e la restaurazione, con l'ascesa al trono di Luigi XVIII, pose termine al conflitto. Dal 1832 al 1833 la cittadella, sotto il comando del generale Thomas Robert Bugeaud, fu luogo d'internamento della duchessa di Berry Carolina di Borbone, imprigionata su ordine del re Luigi Filippo, per aver fomentato la sollevazione realista del 1832 nell'ovest della Francia, con lo scopo di rovesciare la monarchia di luglio e portare al trono il proprio figlio, Enrico d'Artois. (L'8 luglio 1833 la duchessa lasci\u00f2 Blaye e part\u00ec in esilio per Palermo, scortata dallo stesso generale Bugeaud).\nIl colpo di Stato del 2 dicembre 1851, effettuato da Luigi Napoleone Bonaparte, gener\u00f2 alcune rivolte nell'ovest della Francia e numerose decine d'insorti furono catturati e imprigionati in celle improvvisate nel sottosuolo dell'ospedale della cittadella. La sovrappopolazione di questi locali e le loro carenze igieniche crearono condizioni del tutto inadatte alla detenzione e quando, nel 1852 una delle detenute impazz\u00ec, le altre detenute furono liberate mentre la prima veniva ricoverata in un ospedale psichiatrico; tuttavia i detenuti maschi non godettero della liberazione, ma vennero deportati chi nel bagno penale della Cayenna e chi nelle galere d'Algeria.\nInscritta nell'Inventario supplementare dei monumenti storici di Francia nel 1925, la cittadella pareva minacciata nel corso degli anni trenta. Per consolidare la difesa della Punta di Grave, estremit\u00e0 della penisola di M\u00e9doc, il Ministero della Guerra ottenne l'autorizzazione alla demolizione del rivellino del C\u00f4ne. I lavori ebbero inizio nel 1936, ma dovettero affrontare una mobilitazione contraria di numerose personalit\u00e0 locali, fra le quali si distinguevano il sindaco \u00c9douard Dor\u00e9 ed il viceprefetto Jacques Guillemot. Un giornalista del posto, Paul Raboutet, orchestr\u00f2 una campagna mediatica su alcuni giornali locali, fra i quali \"L'illustration\" e \"L'avenir blayais et jonzacais\": una parte della stampa nazionale riprese la campagna di quest'ultimo e i lavori vennero interrotti poco dopo. L'anno successivo la cittadella ottenne la classificazione di Monumento storico nazionale.\nDescrizione.\nNella sua attuale configurazione la cittadella appare come un emiciclo costituito da una cinta a quattro bastioni e tre pivellini, circondato da profondi fossati e da uno spalto di controscarpa; ad ovest la parete della falesia strapiombante sulla Gironda rafforza ancor pi\u00f9 la fortificazione. L'erosione naturale tuttavia ha portato ad un piano per la prevenzione dei rischi di movimento del terreno, primo passo verso il consolidamento di questa parte della cittadella.\nOgni bastione \u00e8 stato progettato in modo tale che in caso di necessit\u00e0 esso possa essere protetto dal tiro incrociato proveniente dai bastioni collaterali, organizzazione tipica delle fortificazioni progettate dal Vauban. Come i cammini di ronda, in ogni bastione sono piantati alberi organizzati in quinconce, struttura concepita per fornire da schermo in caso di attacco nemico.\nProcedendo da nord verso sud si trovano i bastioni: \"bastion des C\u00f4nes\", \"bastion du Ch\u00e2teau\", \"bastion Saint-Romain\" e il \"bastion du Port\". I pivellini sono concepiti per la protezione dei muri di cortina e gli ingressi alla cittadella, che sono due: la \"porte royale\" e la \"porte dauphine\", che sono precedute ciascuna da un ponte fisso in pietra. Esse sono il risultato di una modernizzazione della cittadella che ha avuto luogo nella seconda met\u00e0 del XVII secolo: quello della \"porte dauphine\" \u00e8 datata 1770, mentre quella della \"porte royale\" \u00e8 successiva di oltre dieci anni. In precedenza, la cittadella \u00e8 stata dotata di ponti fissi in legno, considerato materiale poco affidabile in caso di attacco.\nAll'interno la fortezza \u00e8 configurata come una vera e propria \"citt\u00e0-chiusa\", intorno alla sua corte. Gli edifici all'interno delle mura della cittadella hanno oggi diverse funzioni: associazioni culturali locali, negozi, botteghe artigiane, ma anche alloggi a basso costo. Numerosi eventi culturali e turistici vengono organizzati in o vicino alla cittadella: cos\u00ec per esempio la Fiera Regionale del Libro o il mercato del vino."}
{"id": "4527301", "revid": "599013", "url": "https://it.wikipedia.org/wiki?curid=4527301", "title": "Francesco Pieri (pallavolista)", "text": "Gioca nel ruolo di libero nel Volley Milano.\nCarriera.\nInizia la sua carriera nella Pallavolo Narnali, squadra dilettantistica della provincia di Prato.\nDopo alcuni anni passati tra la Serie C e la Serie B1 ottiene il primo ingaggio in Serie A2 da parte della societ\u00e0 Lupi Pallavolo di Santa Croce. Con la squadra toscana ottiene due importanti risultati: vince il campionato di Serie A2, ottenendo cos\u00ec la promozione diretta in Serie A1, e la Coppa Italia di Serie A2. Nonostante l'immediata retrocessione l'anno successivo il libero rimane in squadra per altre due stagioni.\nNella stagione 2008-09 viene ingaggiato dal Piemonte Volley, come riserva del libero della nazionale francese Hubert Henno. Con la squadra piemontese conquista la Coppa CEV e lo scudetto. Nella stessa stagione raggiunge la finale di Coppa Italia, poi persa contro il Trentino Volley.\nL'anno dopo si trasferisce alla Top Volley di Latina, dove raggiunge a sorpresa le semifinali dei play off.\nIl giocatore torna poi al Piemonte Volley per la stagione 2011-12, dove fa il suo esordio in Champions League.\nNella stagione 2012-13 viene ingaggiato dal Vero Volley Monza."}
{"id": "4527310", "revid": "38120", "url": "https://it.wikipedia.org/wiki?curid=4527310", "title": "Batroc", "text": ""}
{"id": "4527326", "revid": "1543377", "url": "https://it.wikipedia.org/wiki?curid=4527326", "title": "Bastetania", "text": "La Bastetania o Mastiena era il nome attribuito a un'antica regione del sud-est della penisola iberica gi\u00e0 prima della conquista romana. Sembra che l'insediamento pi\u00f9 importante del territorio si trovasse nella odierna Cartagena; i suoi abitanti era denominati \"bastetani\" o \"mastieni\".\nSituata tra il sud-est della penisola iberica, ingloba approssimativamente le attuali province di Granada, Almer\u00eda, la parte orientale di M\u00e1laga, il sud e il sud-est di Ja\u00e9n, il sud di Albacete e il sud-est della Murcia. Tra le citt\u00e0 note della Bastetania, gli autori antichi citano Arkilaquis, Tutugi, Basti, Acci e Iliberri. Si tratta pi\u00f9 che altro di un territorio culturale che mai ebbe una vera entit\u00e0 politica. I romani definirono questa regione prendendo il nome di una delle sue citt\u00e0, Basti, ma che non fu capitale di tutta la zona."}
{"id": "4527344", "revid": "425137", "url": "https://it.wikipedia.org/wiki?curid=4527344", "title": "Aegilops speltoides", "text": "Aegilops speltoides \u00e8 una pianta erbacea annuale della famiglia delle Poaceae. Originaria del sud-est dell'Europa e dell'Asia occidentale, viene spesso utilizzata come foraggio per l'alimentazione animale."}
{"id": "4527371", "revid": "729019", "url": "https://it.wikipedia.org/wiki?curid=4527371", "title": "RAF Cottesmore", "text": "RAF Cottesmore \u00e8 stato un aeroporto militare della Royal Air Force dislocato nel Rutland, aperto nel 1938 e chiuso dalla forza armata nel 2013.\nStoria.\nDurante la sua vita operativa l'aeroporto \u00e8 stato quasi sempre gestito dalla RAF, tranne che tra il 1942 e il 1945 quando venne gestito dalle United States Army Air Forces, ospitando anche gli alianti da trasporto che parteciparono agli aviolanci dello sbarco in Normandia.\nDurante gli ultimi periodi di operativit\u00e0 ha ospitato dapprima i Panavia Tornado F3 (la versione da caccia del velivolo) e poi gli Harrier GR.7/9 della \"Joint Force Harrier\" (forza congiunta tra RAF e Royal Navy) fino alla loro dismissione. Fino alla chiusura completa la struttura sarebbe dipesa dalla base RAF Wittering. Dopo la chiusura nel luglio 2011 il segretario alla difesa Liam Fox ha annunciato piani per farne l'aeroporto di una delle cinque brigate multiruolo del British Army. In aprile 2012 \u00e8 stato pertanto rinominato Kendrew Barracks dal nome del maggior generale sir Douglas Kendrew.."}
{"id": "4527373", "revid": "298055", "url": "https://it.wikipedia.org/wiki?curid=4527373", "title": "Jackson Xavier Luthor", "text": ""}
{"id": "4527376", "revid": "287204", "url": "https://it.wikipedia.org/wiki?curid=4527376", "title": "Louis-Fran\u00e7ois Lejeune", "text": "Le sue memorie sono state ripubblicate numerose volte, ed il suo nome \u00e8 inciso sull'Arco di Trionfo di Parigi.\nBiografia.\nStudi\u00f2 pittura nello studio di Pierre-Henri de Valenciennes, assieme a Jean-Victor Bertin, ma abbandon\u00f2 gli studi per arruolarsi nella Compagnie des arts de Paris nel 1792. Ricevette il battesimo del fuoco lo stesso anno nella battaglia di Valmy. Divenne sergente del primo battaglione Arsenal, e nel 1793 si trasfer\u00ec al corpo d'artiglieria di La F\u00e8re, partecipando agli assedi di Landrecies, Le Quesnoy e Valenciennes. A Valenciennes divenne aiutante di campo del generale Jacob e, come tenente degli ingegneri, prese parte alla campagna d'Olanda del 1794 e del 1795.\nRichiamato nel 1798, super\u00f2 brillantemente gli esami e fu nominato capitano di supporto agli ingegneri. Divenne aiutante di campo del maresciallo Louis Alexandre Berthier nel 1800, carica che ricopr\u00ec fino al 1812, e con la quale partecip\u00f2 a quasi tutte le campagne napoleoniche. Fu ferito e catturato in Spagna. Fu promosso a capitano dopo la battaglia di Marengo, e capo di battaglione dopo la battaglia di Austerlitz. Divenne cavaliere della Legion d'onore e colonnello dopo l'assedio di Saragozza.\nLa campagna tedesca del 1806 lo port\u00f2 a Monaco, dove visit\u00f2 il negozio di Alois Senefelder, inventore della litografia. Lejeune fu affascinato dalle possibilit\u00e0 di questa nuova tecnica, e mentre si trovava qui fece il disegno su pietra del suo famoso Cosacco (stampato da C. e ~f. Senefelder, 1806). Durante una cena, con il cavallo pronto per riportarlo a Parigi, fece cento stampe di prova, una delle quali fu poi consegnata a Napoleone. L'introduzione della litografia in Francia fu in gran parte dovuta a Lejeune.\nNel 1812, durante la campagna di Russia, fu nominato generale di brigata e capo degli uomini di Davout. Congelato in faccia, Lejeune lasci\u00f2 il suo posto durante la ritirata dalla Russia, e fu arrestato per ordine di Napoleone. Liberato nel marzo del 1813, Lejeune fu mandato nelle provincie dell'Illiria, prima di riunirsi all'esercito sotto il maresciallo Oudinot. Durante la campagna sassone, Lejeune fu presente alla battaglia di L\u00fctzen (1813), all'attraversamento del fiume Sprea ed alla battaglia di Bautzen. Fu nominato ufficiale della Legion d'onore e commendatore dell'Ordine militare di Massimiliano Giuseppe. Nella battaglia di Hoyersverda, quando gli uomini di B\u00fclow spazzarono via il 12\u00b0 schierato a quadrato nella pianura, Lejeune (a rischio di essere catturato) si avventur\u00f2 tra le linee nemiche con un battaglione, la cavalleria del generale Wolf e sei cannoni da dodici libbre. Sconfisse l'artiglieria prussiana salvando il maresciallo Oudinot ed il suo esercito. Ferito numerose volte, l'ultima delle quali nella battaglia di Hanau, fu autorizzato a lasciare l'esercito nel novembre del 1813, dopo oltre 20 anni di servizio. Dopo il congedo si dedic\u00f2 alla pittura.\nDopo aver ricevuto terre ad Hannover nel 1808, ed in Vestfalia nel 1810, fu nominato barone dell'impero nel 1810. Gi\u00e0 titolare della croce dell'Ordine imperiale di Leopoldo, Lejeune fu nominato anche cavaliere dell'Ordine di San Luigi da Luigi XVIII, e nel 1823 commendatore della Legion d'onore. Riprese servizio attivo nell'esercito (ora sotto i Borboni) tra il 1818 ed il 1824, divenendo comandante dell'Alta Garonna nel 1831. Il 2 settembre 1821 spos\u00f2 Louise Clary, sorella del generale Marius Clary e nipote di D\u00e9sir\u00e9e Clary, regina di Svezia grazie al matrimonio con Jean-Baptiste Jules Bernadotte. Nel 1824 il re di Svezia confer\u00ec a Lejeune la gran croce dell'Ordine della Spada. Nel 1837 divenne direttore della scuola delle belle arti e dell'industria di Tolosa, citt\u00e0 di cui divenne sindaco nel 1841 ed in cui mor\u00ec per attacco cardiaco all'et\u00e0 di 73 anni.\nOnorificenze.\nIl nome di Lejeune \u00e8 inciso sull'Arco di Trionfo a Parigi (19\u00aa colonna).\nOpere.\nProdusse un'importante serie di dipinti di battaglie basandosi sulle proprie esperienze. Aveva portato con s\u00e9 i pennelli sul campo di battaglia, e la popolarit\u00e0 di cui godette fu dovuta al realismo ed al vigore delle sue opere, generalmente create a partire da schizzi e studi fatti in battaglia. Quando le sue tele furono esposte presso la sala egiziana di Londra, fu necessario proteggere le opere dalla folla di ammiratori. \u00c8 conosciuto soprattutto per il dipinto della battaglia di Guirando, che riscosse successo nel 1819, e per quello della battaglia di Borodino, suo capolavoro. Molti suoi dipinti furono incisi da Jacques Joseph Coiny e Edme Bovinet. Produsse anche numerosi studi sulle uniformi dell'esercito imperiale francese, come quella dei lancieri di Berg comandati da Murat, e dell'aiutante di campo di Berthier.\nTra i suoi capolavori si trovano \"L'entrata di Carlo X. a Parigi, 6 giugno 1825\" esposto a Versailles; \"Episodio della guerra prussiana, ottobre 1807\" esposto al museo Douai; \"Marengo (1801)\"; \"Lodi, Thabor, Aboukir\" (1804); \"Le piramidi\" (1806); \"Passaggio del Reno nel 1795\" (1824), e \"Moskawa\" (??).\nNella cultura di massa.\nNel romanzo storico \"The Battle\", Lejeune \u00e8 il personaggio principale."}
{"id": "4527379", "revid": "287204", "url": "https://it.wikipedia.org/wiki?curid=4527379", "title": "Louis-Francois Lejeune", "text": ""}
{"id": "4527387", "revid": "1318658", "url": "https://it.wikipedia.org/wiki?curid=4527387", "title": "Canzonissime (programma televisivo)", "text": "Canzonissime \u00e8 stato un variet\u00e0 televisivo del sabato sera di Rai 1 condotto da Loretta Goggi andato in onda nella primavera 1987 alle 20:40.\nIl programma.\nIl programma, trasmesso dallo storico Teatro delle Vittorie di Roma, \u00e8 un omaggio alla musica italiana ed ottiene subito un ottimo successo di ascolti, grazie anche al gran dispiego di mezzi e dall'alto budget messo a disposizione dalla Rai: 40 ospiti di grande richiamo a puntata, scene, balletti e costumi sfarzosi. I cantanti non vanno solo a promuovere i loro dischi, ma partecipano attivamente alla trasmissione, liberi di fare quello che vogliono.\nL'intento \u00e8 quello di celebrare la musica leggera italiana e festeggiare il centesimo compleanno del disco, che fu creato appunto nel 1887, ricostruendone la storia attraverso quella delle varie case discografiche che operano in Italia.\nL'intento \u00e8 anche quello di dare una mano all'industria discografica italiana che in quel momento vive uno dei suoi momenti pi\u00f9 difficili, dovuto alla proliferazione della pirateria musicale, ma, soprattutto, si vuole mostrare un lato inedito dei cantanti, dei cantautori e dei gruppi, attraverso i loro ricordi e le loro esperienze, al di l\u00e0 della semplice promozione dei loro nuovi dischi.\nMoltissimi saranno gli artisti chiamati anche semplicemente come ospiti non cantanti. A portarli in studio ci penser\u00e0 Ezio Radaelli, uno dei primi organizzatori del mondo della canzone con il Cantagiro e con una serie di Festival di Sanremo curati insieme a Gianni Ravera.\nLa trasmissione, concepita per il gioved\u00ec sera, venne spostata al sabato in seguito al passaggio di Baudo in Fininvest. La scelta si riveler\u00e0 vincente in quanto il programma oltre a registrare un grande riscontro di pubblico, batter\u00e0 sistematicamente il variet\u00e0 rivale \"SandraRaimondo Show\" condotto da Sandra Mondaini e Raimondo Vianello su Canale 5.\nI costi vivi di \"Canzonissime\" si aggirano sui 300 milioni a puntata, mentre la prima, pi\u00f9 lunga delle altre, \u00e8 costata ben 600 milioni.\nLe autrici erano Serena Dandini, Carla Vistarini e Valeria Moretti; come ospiti fissi Dario Salvatori e la sorella della conduttrice, Daniela Goggi, che presenta tutte le settimane la rubrica \"Discolina\", uno spazio dedicato ai bambini cantanti e alla musica dei pi\u00f9 piccoli, il duo comico composto da Malandrino e Veronica che, nella prima puntata interpretano una coppia di boss del giro delle cassette false, le principali imputate della contingente crisi del settore, ed un duo musicale, Antonio e Marcello, che rinnovano i fasti de \"Il Musichiere\" con un gioco dal titolo \"Il Canzoniere\". Alcuni degli spettatori presenti in studio inoltre vengono coinvolti in un gioco in cui devono indovinare un motivo musicale in chiave cifrata.\nLoretta Goggi approfitta del variet\u00e0 per presentare anch'essa, nel corso delle puntate, il suo nuovo album, \"C'\u00e8 poesia due\", che contiene anche il brano \"La notte\", utilizzato come sigla della trasmissione."}
{"id": "4527389", "revid": "599013", "url": "https://it.wikipedia.org/wiki?curid=4527389", "title": "Federico Piran", "text": ""}
{"id": "4527392", "revid": "247222", "url": "https://it.wikipedia.org/wiki?curid=4527392", "title": "The Souther-Hillman-Furay Band (album)", "text": "The Souther-Hillman-Furay Band \u00e8 l'album di debutto del gruppo musicale omonimo, pubblicato nel luglio 1974. \u00c8 arrivato in 11\u00aa posizione nella Billboard 200.\nMusicisti.\nNote aggiuntive:\n\"Ringraziamenti\":"}
{"id": "4527394", "revid": "115533", "url": "https://it.wikipedia.org/wiki?curid=4527394", "title": "Comando logistico dell'Aeronautica militare", "text": ""}
{"id": "4527396", "revid": "124932457", "url": "https://it.wikipedia.org/wiki?curid=4527396", "title": "Non \u00e8 un film (album Gerardina Trovato)", "text": "Non \u00e8 un film \u00e8 un album della cantante italiana Gerardina Trovato, pubblicato su etichetta Sugar nel 1994.\nProdotto da Celso Valli, l'album contiene, oltre alla canzone omonima presentata al 44\u00ba Festival di Sanremo, contiene fra l'altro \"Vivere\", cantata con Andrea Bocelli, e \"Insieme senza parole\".\nL'album, come il precedente intitolato \"Gerardina Trovato\", \u00e8 un successo: ottiene il disco di platino ."}
{"id": "4527398", "revid": "693190", "url": "https://it.wikipedia.org/wiki?curid=4527398", "title": "Eurovision 2013", "text": ""}
{"id": "4527399", "revid": "693190", "url": "https://it.wikipedia.org/wiki?curid=4527399", "title": "Eurovision 2012", "text": ""}
{"id": "4527400", "revid": "693190", "url": "https://it.wikipedia.org/wiki?curid=4527400", "title": "Eurovision 2011", "text": ""}
{"id": "4527401", "revid": "693190", "url": "https://it.wikipedia.org/wiki?curid=4527401", "title": "Eurovision 2010", "text": ""}
{"id": "4527407", "revid": "287204", "url": "https://it.wikipedia.org/wiki?curid=4527407", "title": "The Dirty Dozen (album)", "text": ""}
{"id": "4527409", "revid": "394", "url": "https://it.wikipedia.org/wiki?curid=4527409", "title": "Trouble in Paradise (Souther-Hillman-Furay Band)", "text": "Trouble in Paradise \u00e8 un album discografico del gruppo musicale statunitense Souther-Hillman-Furay Band, pubblicato dalla casa discografica Asylum Records nell'agosto del 1975.\nClassifica.\nAlbum"}
{"id": "4527413", "revid": "1983214", "url": "https://it.wikipedia.org/wiki?curid=4527413", "title": "Il mastino dei Baskerville (film)", "text": ""}
{"id": "4527414", "revid": "119159", "url": "https://it.wikipedia.org/wiki?curid=4527414", "title": "Belgarion", "text": ""}
{"id": "4527415", "revid": "339392", "url": "https://it.wikipedia.org/wiki?curid=4527415", "title": "Sherlock Holmes e il cane dei Baskervilles", "text": ""}
{"id": "4527417", "revid": "1305772", "url": "https://it.wikipedia.org/wiki?curid=4527417", "title": "Jurij \u010cesnokov (pallavolista)", "text": "Carriera.\nGiocatore.\nI primi passi nello sport li ha fatti giocando a calcio, pattinando, nell'hockey, nella pallavolo e nel nuoto. \nDurante l'incontro con i giocatori di pallavolo di un'altra scuola venne notato ed invitato ad allenarsi con loro. Dopo il diploma \u00e8 stato ammesso all'Accademia di ingegneria militare, alternando gli studi e la pallavolo. Venne convocato per giocare nella squadra giovanile del club dell'esercito per la Coppa di Mosca.\nIniziando a giocare nella squadra giovanile del CDSA fu presto trasferito alla seconda squadra, e, dal 1953, inizi\u00f2 ad allenarsi e giocare nella prima squadra, dove vinse il suo primo campionato sovietico nel 1954. Nello stesso anno, la squadra rimase senza un allenatore; inizi\u00f2 quindi a contribuire alle scelte insieme ad altri giocatori (Konstantin Reva, Givi Akhvlediani, Vladimir Gailit), per insegnargli a pensare e ad essere responsabile per la squadra.\nNel 1955 ha vinto ancora una volta il titolo di campione dell'URSS ed \u00e8 stato nominato il miglior giocatore del paese. Da questo momento fino al 1966 (prima di lasciare la pallavolo come giocatore) \u00e8 stato nella prima squadra e per molti anni \u00e8 stato il capitano del CSKA. Un altro evento importante nel 1955 fu l'inclusione nella squadra nazionale per il campionato europeo. Per prepararsi al torneo \u00e8 stato anche concesso un congedo accademico per un anno.\nNon giocando per 3 anni nella squadra nazionale per lavorare nell'esercito, torna di nuovo nel team nel 1959, quando gioc\u00f2 nel torneo dei tre continenti a Parigi, considerato un campionato mondiale non ufficiale, dove i sovietici vinsero tutti gli incontri. Jurij venne nominato il miglior giocatore del torneo. Nel 1960 e nel 1962 vinse il campionato mondiale, mentre nel 1964 vinse le olimpiadi.\nPensando al futuro entr\u00f2 nell'adiacente Accademia di Ingegneria Militare per riprendere gli studi. Tuttavia, qualche tempo dopo, il capo dell'accademia lo implor\u00f2 di aiutare il CSKA, che non era partito bene nel campionato nazionale del 1965. E in questo, uno dei pi\u00f9 difficili, e nel seguente campionato, vinse il titolo. \nSi ritir\u00f2 nel 1966.\nAllenatore.\nDal 1965 al 1968, lavor\u00f2 come insegnante del dipartimento di allenamento fisico e sportivo. Nel frattempo, le stagioni del 1967 e del 1968 erano estremamente difficili per il CSKA e cominci\u00f2 sempre pi\u00f9 a ricevere offerte, per telefono e di persona da giocatori e dirigenti, per diventare l'allenatore della squadra. Nel 1969 ne diventa ufficialmente l'allenatore.\nStudiando libri di famosi allenatori come Hirofumi Daimatsu e analizzando ritagli di periodici accumulati in molti anni cambia molto l'aspetto della squadra, si concentra sulla difesa, affina la tecnica del muro e inserisce nuovi metodi di comunicazione tra i giocatori e di valutazione degli stessi.\nNel 1970 il CSKA riguadagna il titolo nazionale che manterr\u00e0 per i 13 anni successivi. Vincono, inoltre, tre Coppe dei campioni consecutive. Nello stesso anno inizia ad allenare la nazionale sovietica con cui vincer\u00e0 due campionati europei.\nNel 1976, la stanchezza e le tensioni creatisi con i giocatori lo spingono a lasciare il ruolo di allenatore sia della nazionale sovietica che del CSKA. Nello stesso anno diventa vice-presidente della FIVB. Nel frattempo diventa capo allenatore dell'esercito e della marina sovietica nella pallavolo, sull'organizzazione delle competizioni e ha il controllo delle attivit\u00e0 di tutti gli allenatori dell'esercito. \nNel 1982 allena la sezione femminile della squadra dell'esercito, il CSKA con cui vince una coppa dell'Unione Sovietica. Successivamente vola in Jugoslavia, dove allena il Partizan, e in Giordania, dove lavora con la squadra dell'esercito di questo paese.\nNel 1985 ritorna al CSKA, con cui vincer\u00e0 altri tre campionati sovietici e due coppe dei campioni. Smette di allenare nel 1987 per entrare stabilmente nei consigli direttivi della FIVB e della federazione russa.\nNel 2005 diventa il primo giocatore non-statunitense ad essere introdotto nella Volleyball Hall of Fame.\nMuore a Mosca, il 30 maggio 2010."}
{"id": "4527421", "revid": "767487", "url": "https://it.wikipedia.org/wiki?curid=4527421", "title": "Patsy Montana", "text": "Fu una delle prime donne ad affermarsi nel genere country, precedentemente di appannaggio maschile; il suo disco \"I Want To Be a Cowboy's Sweetheart\", in particolare, fu un enorme successo, e viene spesso citato come primo brano di country femminile ad aver superato il milione di copie vendute (bench\u00e9 questo dato sia incerto). Questo brano contribu\u00ec anche a definire la sua immagine di \"cowgirl\", uno stereotipo che Montana interpret\u00f2 per tutta la sua lunghissima carriera. Oltre ad avere inciso numerosi dischi, Montana \u00e8 ricordata come popolare personaggio radiofonico e per un'intensa attivit\u00e0 concertistica in America del Nord e in Europa. Questa carriera le ha valso numerosi riconoscimenti, tra cui l'inclusione, postuma, nella Country Music Hall of Fame. Il suo stile ha ispirato numerose artiste country successive, tra cui Rosalie Allen, Texas Ruby e Bonnie Lou.\nBiografia.\nRuby Blevins nacque il 30 ottobre 1908 in una fattoria nei dintorni di Hot Springs, nella Contea di Garland, in Arkansas. Nel 1930 si trasfer\u00ec a Los Angeles per cercare fortuna come cantante e musicista, e studi\u00f2 violino alla University of West (oggi UCLA). In questo periodo inizi\u00f2 a farsi chiamare \"Rubye\" anzich\u00e9 \"Ruby\". Nel 1931 vinse una gara per nuovi talenti con un'interpretazione di un brano di Jimmie Rodgers in cui esibiva il suo virtuosismo nel country yodel; ci\u00f2 le valse un contratto per tenere un proprio show per la radio KMIC. Inizialmente nota al pubblico come \"Rubye Blevins, The Yodeling Cowgirl from San Antone\" (\"la cowgirl dello yodel da San Antonio\"), Blevins acquis\u00ec il suo nome d'arte definitivo in seguito alla partecipazione a un altro show della KMIC si un\u00ec alle \"Montana Cowgirls\", Ruth e Lorraine, per formare un trio. Fu il conduttore dello show, Stuart Hamblen, ad assegnarle lo pseudonimo di \"Patsy Montana\": il nome \"Patsy\", in particolare, fu scelto perch\u00e9 \"Ruby\" era troppo simile a \"Ruth\".\nNegli anni trenta Montana torn\u00f2 in Arkansas, cantando per le radio locali. Fu notata da Jimmie Davis, che la volle come musicista e cantante yodel per alcune sue incisioni con la American Record Corporation; la stessa ARC le fece anche incidere un proprio disco di debutto, \"I Love My Daddy Too\" / \"When the Flowers of Montana Were Blooming\". Negli stessi anni conobbe i Prairie Ramblers, un complesso di archi del Kentucky di cui divenne la cantante, e fu ospite fissa della storica National Barn Dance, una delle prime trasmissioni radiofoniche a tema country. Nel 1935 Montana incise con i Prairie Ramblers \"I Want to Be a Cowboy's Sweetheart\" (\"voglio essere l'innamorata di un cowboy\", scritta da lei stessa), che ebbe un enorme successo di pubblico, forse superando il milione di copie vendute. Interpretando integralmente il ruolo iconico di \"cowgirl\" (con tanto di costume, cinturone e pistole), negli anni successivi Montana incise una serie di altri brani sulla falsariga del suo primo successo, con l'onnipresente \"yodeling\" e titoli come \"I Wanna Be a Western Cowgirl\" (\"voglio essere una cowgirl del west\"), \"Sweetheart of the Saddle\" (\"l'innamorata della sella\"), \"Rodeo Sweetheart\" (\"l'innamorata del rodeo\") e \"I Want to Be a Cowboy's Dream\" (\"voglio essere il sogno di un cowboy\").\nPort\u00f2 inoltre il ruolo di \"ragazza del West\" anche sul grande schermo, recitando in alcuni western fra cui \"Colorado Sunset\". Diventata ormai una star della musica country, Montana mantenne questo ruolo per tutta la vita, dedicandosi a un'intensa attivit\u00e0 che comprendeva registrazioni in studio, esibizioni dal vivo (negli Stati Uniti, in Canada e in Europa) e trasmissioni radiofoniche (incluso un suo programma sulla rete nazionale ABC, \"Wake Up and Smile\").\nMor\u00ec nel 1996 a San Jacinto (California), dove si era trasferita con la famiglia. Nello stesso anno, fu inserita nella Country Music Hall of Fame."}
{"id": "4527423", "revid": "58792843", "url": "https://it.wikipedia.org/wiki?curid=4527423", "title": "Santi martiri di Otranto", "text": ""}
{"id": "4527426", "revid": "834", "url": "https://it.wikipedia.org/wiki?curid=4527426", "title": "Il cane di Baskerville", "text": ""}
{"id": "4527427", "revid": "287204", "url": "https://it.wikipedia.org/wiki?curid=4527427", "title": "Campionati mondiali di tennistavolo 2013 - Doppio maschile", "text": "Il torneo di doppio maschile dei Campionati mondiali di tennistavolo 2013 si svolge dal 15 al 19 maggio 2013."}
{"id": "4527428", "revid": "834", "url": "https://it.wikipedia.org/wiki?curid=4527428", "title": "La maledizione dei Baskerville", "text": ""}
{"id": "4527431", "revid": "834", "url": "https://it.wikipedia.org/wiki?curid=4527431", "title": "Sherlock Holmes e il mastino dei Baskerville", "text": ""}
{"id": "4527438", "revid": "97701", "url": "https://it.wikipedia.org/wiki?curid=4527438", "title": "Cilicia armena", "text": ""}
{"id": "4527439", "revid": "256896", "url": "https://it.wikipedia.org/wiki?curid=4527439", "title": "Chiesa di Sant'Egidio in Fontanella", "text": ""}
{"id": "4527443", "revid": "3732", "url": "https://it.wikipedia.org/wiki?curid=4527443", "title": "NewsCorp", "text": ""}
{"id": "4527445", "revid": "2091899", "url": "https://it.wikipedia.org/wiki?curid=4527445", "title": "Riserva speciale di Analamerana", "text": "La riserva speciale di Analamerana \u00e8 un'area naturale protetta del Madagascar settentrionale.\nTerritorio.\nLa riserva si trova nella regione di Diana, nel Madagascar settentrionale, circa 70 Km a sud di Antsiranana.\nLa regione \u00e8 dominata da un massiccio calcareo che si estende dalla costa dell'oceano Indiano a est, sino al massiccio dell'Ankarana a ovest.\nIl territorio della riserva rappresenta una importante fonte di acqua per l'agricoltura della regione, essendo attraversata da diversi corsi d'acqua, tributari dell'Irodo a nord e del Loky a sud, che riforniscono le risaie della regione.\nFlora.\nLa riserva \u00e8 in gran parte ricoperta da una densa foresta decidua secca. Delle 6 specie di baobab endemiche del Madagascar, ben tre (\"Adansonia madagascariensis\", \"Adansonia perrieri\" e \"Adansonia suarezensis\") si trovano all'interno dell'area protetta.\nFauna.\nLa riserva ospita varie specie di lemuri; tra di essi il \"Propithecus perrieri\", il cui areale \u00e8 circoscritto ad Analamerana e al vicino massiccio di Ankarana, \u00e8 considerato in pericolo critico di estinzione; altri lemuri presenti sono il lemure coronato (\"Eulemur coronatus\"), il lemure di Sanford (\"Eulemur sanfordi\"), il lepilemure di Ankarana (\"Lepilemur ankaranensis\"), il lepilemure cerchiato (\"Lepilemur milanoii\"), il valuvi della Montagna d'Ambra (\"Phaner electromontis\"), l'apalemure occidentale (\"Hapalemur occidentalis\"), il microcebo rosso settentrionale (\"Microcebus tavaratra\"), il chirogaleo bruno (\"Cheirogaleus major\") e l'aye-aye (\"Daubentonia madagascariensis\").Altri mammiferi presenti nel territorio della riserva sono il fossa (\"Cryptoprocta ferox\"), il falanouc (\"Eupleres goudotii\"), la civetta malgascia (\"Fossa fossana\"), la mangusta dalla coda ad anelli (\"Galidia elegans\"), varie specie di tenrec (\"Tenrec ecaudatus\", \"Microgale dobsoni\", \"Setifer setosus\") e diverse specie di chirotteri tra cui il pipistrello della frutta paglierino (\"Eidolon dupreanum\"), il pistrello naso a foglia di Commerson (\"Hipposideros commersoni\") e il rossetto del Madagascar (\"Rousettus madagascarensis\").\nTra gli uccelli presenti nella riserva meritano una menzione la sgarza del Madagascar (\"Ardeola idae\"), l'astore di Henst (\"Accipiter henstii\"), il vanga di Van Dam (\"Xenopirostris damii\"), la mesena dal petto bianco (\"Mesitornis variegatus\") e l'ibis crestato di foresta (\"Lophotibis cristata\").\nTra gli anfibi si segnalano \"Ptychadena mascareniensis\", \"Hoplobatrachus tigerinus\", \"Boophis tephraeomystax\", \"Laliostoma labrosum\", \"Mantidactylus curtus\" e \"Blommersia wittei\".\nAccessi.\nDa Antananarivo si pu\u00f2 raggiungere Analamerana tramite la Route Nationale 6, transitabile solo durante la stagione secca, da maggio a novembre.\nEsistono collegamenti in taxi-brousse sia da Antananarivo che da Antsiranana."}
{"id": "4527447", "revid": "116160308", "url": "https://it.wikipedia.org/wiki?curid=4527447", "title": "Circondario di Terni", "text": "Il circondario di Terni era uno dei circondari in cui era suddivisa la provincia di Perugia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola. Il circondario di Terni fu creato come suddivisione della provincia di Perugia.\nNel 1897 il comune di Ferentillo, gi\u00e0 appartenente al circondario di Spoleto, venne assegnato al circondario di Terni e all'omonimo mandamento.\nIl circondario di Terni fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista; il territorio circondariale venne incluso nella nuova provincia di Terni.\nSuddivisione.\nNel 1863, la composizione del circondario era la seguente:"}
{"id": "4527449", "revid": "297031", "url": "https://it.wikipedia.org/wiki?curid=4527449", "title": "Centro storico di Corbetta", "text": "Il centro storico di Corbetta \u00e8 la circoscrizione principale della citt\u00e0. Esso comprende le due piazze maggiori del paese oltre alla maggior parte della circonvallazione esterna di Corbetta realizzata in tempi poi recenti per una migliore viabilit\u00e0.\nAspetto.\nLa conformazione del centro storico di Corbetta ha un aspetto generalmente ortogonale a causa della centuriazione romana. Il primo nucleo difensivo, denominato \"Castum Sancti Ambrosii\" sorgeva presso le attuali piazza Corbas e piazza del Popolo ed era circondato da un fossato, il cui ingresso era posto in corrispondenza dell'attuale piazza del Santuario. In seguito esso \u00e8 stato circondato da un secondo ordine di mura che sorgeva tra le attuali via Cavour, via San Sebastiano, via 2 giugno, via Diaz, via Brera e via Cattaneo.\nVi erano inoltre delle torri difensive di cui una si \u00e8 conservata quasi intatta in largo Cellere, mentre altre in pi\u00f9 punti sono state inglobate nelle successive strutture. Le vie del centro storico hanno mantenuto la fisionomia medioevale ed \u00e8 proprio per questa ragione che non sono mai completamente dritte, ma leggermente incurvate al fine di disorientare i nemici. Ci\u00f2 diventa pi\u00f9 difficile con la costruzione del campanile che consente di giungere sino alla piazza principale prendendolo come riferimento\nCentro spirituale della citt\u00e0 \u00e8 la Piazza del Popolo con la Chiesa prepositurale di San Vittore Martire e non distante la Piazzetta Pio IV con il Santuario della Beata Vergine dei Miracoli.\nDa qui verso occidente si incontrano Villa Pisani Dossi con annesso il museo archeologico locale, mentre a meridione si trovano Villa Frisiani Mereghetti (con affreschi dei fratelli Giuseppe e Giovanni Stefano Danedi detti \"Montalto\"), Villa Borri Manzoli ed il Castelletto, un tempo centro difensivo essenziale per l'abitato gi\u00e0 dal IX secolo.\nVerso oriente dalla parrocchiale si trova il centro politico-amministrativo di Corbetta costituito dall'attuale Villa Frisiani Olivares Ferrario, sede del municipio, con l'annesso grande parco pubblico (il secondo della provincia di Milano per estensione dopo quello della Villa Reale di Monza) e l'Archivio fotografico \"Gianni Saracchi\", sede della memoria fotografica cittadina. A settentrione si trovano invece i quartieri eretti nel primo Novecento con centri culturali come la Biblioteca (ex palazzo municipale) e Villa Pagani Della Torre.\nPunto di osservazione del centro storico e luogo d'incontro nel paese \u00e8 Corso Garibaldi che costituisce il tracciato di una delle vie pi\u00f9 antiche dell'abitato.\nIl centro storico di Corbetta con i suoi numerosi negozi ed attivit\u00e0 commerciali (alcune delle quali hanno superato il secolo di vita) \u00e8 un luogo noto per lo svago e per i numerosi caff\u00e8."}
{"id": "4527451", "revid": "100795185", "url": "https://it.wikipedia.org/wiki?curid=4527451", "title": "Circondario di Orvieto", "text": "Il circondario di Orvieto era uno dei circondari in cui era suddivisa la provincia di Perugia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola. Il circondario di Orvieto fu creato come suddivisione della provincia di Perugia.\nIl circondario di Orvieto fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista; il territorio circondariale venne incluso quasi interamente nella nuova provincia di Terni (esclusi i comuni di Citt\u00e0 della Pieve, Paciano e Piegaro, rimasti in provincia di Perugia).\nSuddivisione.\nNel 1863, la composizione del circondario era la seguente:"}
{"id": "4527452", "revid": "117391382", "url": "https://it.wikipedia.org/wiki?curid=4527452", "title": "Veronica Roth", "text": "Biografia.\nSi \u00e8 laureata in scrittura creativa presso la Northwestern University e ha esordito giovanissima con il romanzo best seller \"Divergent\" rubando il tempo agli esami.\nVive a Chicago con il marito e fa la scrittrice a tempo pieno.\n\"Divergent\" \u00e8 il suo romanzo d'esordio, pubblicato negli Stati Uniti nel 2012, ed \u00e8 rimasto nella top ten dei libri pi\u00f9 venduti per tre mesi consecutivi.\nNel 2017 \u00e8 uscito anche un nuovo libro, \"Carve the Mark - I predestinati\", primo dell'omonima dilogia che si \u00e8 chiusa nel 2018.\nOpere.\nTrilogia di \"Divergent\".\nIn Italia la serie \u00e8 pubblicata da De Agostini (ad eccezione del racconto \"We Can Be Mended\", edito Mondadori).\nIl libro \"Four\" contiene anche tre racconti inediti dai titoli: \"Prima a saltare: Tris!\", \"Stai attenta, Tris.\" e \"Sei carina, Tris.\". Inoltre presenta una \"Introduzione\" in cui la Roth spiega come sia nato \"Divergent\" e il personaggio di Tobias.\nDel \"mondo di Divergent\" fanno parte anche:\nDuologia di \"Carve the Mark\".\nIn Italia la serie \u00e8 pubblicata da Mondadori.\nLibro singolo: \n\"The ones. La profezia dei prescelti.\"\nPubblicato in Italia il 21 luglio 2020 da Mondadori."}
{"id": "4527456", "revid": "21880", "url": "https://it.wikipedia.org/wiki?curid=4527456", "title": "Analamerana", "text": ""}
{"id": "4527458", "revid": "116160289", "url": "https://it.wikipedia.org/wiki?curid=4527458", "title": "Circondario di Spoleto", "text": "Il circondario di Spoleto era uno dei circondari in cui era suddivisa la provincia di Perugia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola. Il circondario fu creato come suddivisione della provincia di Perugia.\nNel 1897 il comune di Ferentillo venne distaccato dal circondario di Spoleto e aggregato al circondario di Terni.\nIl circondario di Spoleto fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4527461", "revid": "767487", "url": "https://it.wikipedia.org/wiki?curid=4527461", "title": "Circondario di Foligno", "text": "Il circondario di Foligno era uno dei circondari in cui era suddivisa la provincia di Perugia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola. Il circondario di Foligno fu creato come suddivisione della provincia di Perugia.\nIl circondario di Foligno fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4527463", "revid": "1185701", "url": "https://it.wikipedia.org/wiki?curid=4527463", "title": "Jasey Jay Anderson", "text": "Biografia.\nOlimpionico di slalom gigante parallelo, nell'edizione dei Olimpiadi di , Jasey Jay Anderson in carriera ha ottenuto anche quattro titoli mondiali; il primo nel 2001 a Madonna di Campiglio in slalom gigante, due a Whistler Mountain 2005 (in slalom gigante e in slalom gigante parallelo) e l'ultimo quattro anni dopo, a Gangwon 2009 (nel gigante parallelo).\nLo sciatore vanta anche quattro Coppe del Mondo vinte consecutivamente del 2001 al 2004 e due coppe di specialit\u00e0 di snowboard cross ottenute nel 2002 e nel 2006."}
{"id": "4527465", "revid": "767487", "url": "https://it.wikipedia.org/wiki?curid=4527465", "title": "Circondario di Perugia", "text": "Il circondario di Perugia era uno dei circondari in cui era suddivisa l'omonima provincia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola. Il circondario di Perugia fu creato come suddivisione dell'omonima provincia.\nIl circondario di Perugia fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4527469", "revid": "39900", "url": "https://it.wikipedia.org/wiki?curid=4527469", "title": "Jasey-Jay Anderson", "text": ""}
{"id": "4527472", "revid": "124158432", "url": "https://it.wikipedia.org/wiki?curid=4527472", "title": "Lingua tshiluba", "text": "Il tshiluba o luba-Kasai \u00e8 una lingua bantu dell'Africa centrale.\nAll'interno del gruppo delle lingue bantu, viene classificata nel sottogruppo delle lingue luba, all'interno della zona L, che comprende altre parlate simili della zona del bacino del Congo.\nIl tshiluba, anche conosciuto come \"luba\" (\"tshi\" \u00e8 il prefisso che indica una lingua) o \"Luba-Kasai\", viene parlato in una vasta area della Repubblica Democratica del Congo, prevalentemente nelle due province del Kasai occidentale e del Kasai orientale dove costituisce una importante lingua franca; viene ufficialmente riconosciuta come \"lingua nazionale\" nel territorio della Rep. Dem. del Congo, insieme con lo swahili, il lingala e il kongo.. La lingua si compone di due varianti principali: occidentale nel Kasai occidentale e orientale nel Kasai orientale.\nLe due varianti sono comprese in entrambe le province. La variante normalizzata \u00e8 quella in cui \u00e8 scritta la Bibbia da parte dell'Arcidiocesi di Kananga.\nEsiste un'altra lingua con lo stesso nome (\"luba\"), parlata nella provincia del Katanga dalla popolazione dei baluba (o semplicemente \"luba\"), che viene perci\u00f2 detta \"Luba-Katanga\" (nome nativo \"kiluba\", dove il prefisso \"ki\" ha lo stesso significato di \"tshi\")."}
{"id": "4527473", "revid": "1748167", "url": "https://it.wikipedia.org/wiki?curid=4527473", "title": "Circondario di Vasto", "text": "Il circondario di Vasto era uno dei tre circondari in cui era suddivisa la provincia di Chieti.\nStoria.\nCon l'Unit\u00e0 d'Italia (1861) la suddivisione in province e circondari stabilita dal decreto Rattazzi fu estesa all'intera penisola.\nIl circondario di Vasto venne soppresso nel 1926 e il territorio rimase interamente nella provincia di Chieti.\nSuddivisione amministrativa all'atto dell'istituzione (1861).\nAll'atto di istituzione il circondario comprendeva 9 mandamenti ulteriormente suddivisi in 40 comuni:\nVariazioni amministrative.\n1863\n1864"}
{"id": "4527474", "revid": "80339", "url": "https://it.wikipedia.org/wiki?curid=4527474", "title": "Tshiluba", "text": ""}
{"id": "4527478", "revid": "1748167", "url": "https://it.wikipedia.org/wiki?curid=4527478", "title": "Circondario di Lanciano", "text": "Il circondario di Lanciano era uno dei tre circondari in cui era suddivisa la provincia di Chieti.\nStoria.\nCon l'Unit\u00e0 d'Italia (1861) la suddivisione in province e circondari stabilita dal decreto Rattazzi fu estesa all'intera penisola.\nIl circondario di Lanciano venne soppresso nel 1926 e il territorio rimase interamente nella provincia di Chieti.\nSuddivisione amministrativa all'atto dell'istituzione (1861).\nAll'atto di istituzione il circondario comprendeva 8 mandamenti ulteriormente suddivisi in 39 comuni:\nVariazioni amministrative.\n1863\n1864\n1881"}
{"id": "4527480", "revid": "188402", "url": "https://it.wikipedia.org/wiki?curid=4527480", "title": "Giornata internazionale contro l'omofobia e la transfobia", "text": ""}
{"id": "4527481", "revid": "80339", "url": "https://it.wikipedia.org/wiki?curid=4527481", "title": "Lingua luba-Kasai", "text": ""}
{"id": "4527485", "revid": "80339", "url": "https://it.wikipedia.org/wiki?curid=4527485", "title": "Luba-Kasai", "text": ""}
{"id": "4527486", "revid": "287204", "url": "https://it.wikipedia.org/wiki?curid=4527486", "title": "Circondario di Faenza", "text": "Il circondario di Faenza era uno dei circondari in cui era suddivisa la provincia di Ravenna.\nStoria.\nIl circondario di Faenza, parte della provincia di Ravenna, venne istituito nel 1859, in seguito ad un decreto dittatoriale di Luigi Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nNel 1884 cedette i comuni di Castel del Rio, Fontanelice e Tossignano al circondario di Imola della provincia di Bologna.\nIl circondario venne soppresso nel 1926 e il territorio assegnato al circondario di Ravenna.\nSuddivisione amministrativa.\nNel 1863, la composizione del circondario era la seguente:"}
{"id": "4527488", "revid": "80339", "url": "https://it.wikipedia.org/wiki?curid=4527488", "title": "Kasai occidentale", "text": ""}
{"id": "4527489", "revid": "80339", "url": "https://it.wikipedia.org/wiki?curid=4527489", "title": "Kasai Occidentale", "text": ""}
{"id": "4527490", "revid": "80339", "url": "https://it.wikipedia.org/wiki?curid=4527490", "title": "Provincia del Kasai occidentale", "text": ""}
{"id": "4527492", "revid": "2008079", "url": "https://it.wikipedia.org/wiki?curid=4527492", "title": "Charis (nome)", "text": "Origine e diffusione.\nDeriva dal termine greco \u03c7\u03ac\u03c1\u03b9\u03c2 (\"charis\"), che significa \"grazia\", \"gentilezza\", \"gratitudine\", da cui anche i nomi Carilao e Caritone. Cominci\u00f2 ad essere usato come prenome inglese nel XVII secolo, ma \u00e8 scarsamente diffuso. Nella mitologia greca il nome era portato da Carite, una delle tre Grazie (altrimenti note come Cariti).\nVa notato che questo nome coincide con \"Charis\", un ipocoristico maschile di \"Charalampos\". Non va inoltre confuso col nome Charisse, di origine differente.\nOnomastico.\nL'onomastico pu\u00f2 essere festeggiato il primo di novembre, festa di Ognissanti, non essendovi sante con questo nome che \u00e8 quindi adespota."}
{"id": "4527493", "revid": "15756", "url": "https://it.wikipedia.org/wiki?curid=4527493", "title": "Episodi di The Travels of Jaimie McPheeters", "text": "La prima e unica stagione della serie televisiva The Travels of Jaimie McPheeters \u00e8 andata in onda negli Stati Uniti dal 15 settembre 1963 al 15 marzo 1964 sulla ABC."}
{"id": "4527501", "revid": "1573940", "url": "https://it.wikipedia.org/wiki?curid=4527501", "title": "Pentagonaster", "text": "I Pentagonaster sono un genere di stelle marine appartenente alla famiglia Goniasteridae.\nSpecie.\nIl genere include cinque pi\u00f9 due specie di echinodermi, qui di seguito l'elenco del World Register of Marine Species:\n\"Nomen nudum\" :"}
{"id": "4527503", "revid": "125946861", "url": "https://it.wikipedia.org/wiki?curid=4527503", "title": "Episodi de La legge del Far West", "text": "La prima e unica stagione della serie televisiva La legge del Far West (\"Temple Houston\") \u00e8 andata in onda negli Stati Uniti dal 19 settembre 1963 al 2 aprile 1964 sulla NBC."}
{"id": "4527504", "revid": "1869172", "url": "https://it.wikipedia.org/wiki?curid=4527504", "title": "Women's International Grand Prix 1971", "text": "Il Women's International Grand Prix 1971 \u00e8 stato un circuito di tornei di tennis femminili che si affiancava al contemporaneo Pepsi-Cola Grand Prix che comprendeva i tornei maschili. Questo circuito \u00e8 stato organizzato direttamente dall'International Lawn Tennis Federation e comprendeva 2 tornei del Grande Slam, esclusi l'Australian Open che non apparteneva a nessun circuito e lo US Open appartenente al Virginia Slims Circuit e i tornei cosiddetti \"open\". Il Grand Prix femminile si affiancava al Virginia Slims Circuit, nato nello stesso anno, che era un circuito di tennis professionistico sponsorizzato dalla Virginia Slims.\nCalendario.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4527525", "revid": "173617", "url": "https://it.wikipedia.org/wiki?curid=4527525", "title": "Tornei di tennis femminili indipendenti nel 1971", "text": "Nel 1971 alcuni tornei di tennis femminili facevano parte del Virginia Slims Circuit 1971, altri del Women's International Grand Prix 1971, ma la maggior parte non era inserito in nessuno dei 2 circuiti."}
{"id": "4527531", "revid": "287204", "url": "https://it.wikipedia.org/wiki?curid=4527531", "title": "Sigma Serpentis", "text": "Sigma Serpentis ((\u03c3 Ser, \u03c3) \u00e8 una stella della costellazione del Serpente di magnitudine 4,82, distante 89 anni luce dal sistema solare.\nLa velocit\u00e0 radiale (-49,8\u00a0km/s) negativa indica che la stella si sta velocemente avvicinando alla Terra, e tra circa 455.000 anni raggiunger\u00e0 la distanza minima, a circa 35 anni luce dal Sole, e la max magnitudine visuale di 2,82.\nCaratteristiche fisiche.\nSi tratta di una Supergigante bianca, di classe spettrale F0-V, con una massa 1,6 volte quella Solare e un raggio di 1,4 volte rispetto a quello della nostra stella.\nLa temperatura superficiale \u00e8 attorno ai 7110 K e la sua metallicit\u00e0 \u00e8 pari a +0,09 (123% di quella del Sole), mentre l'et\u00e0 della stella appare molto inferiore a quella del Sole ed \u00e8 stimata sui 1,4 miliardi di anni o poco pi\u00f9.\nMolto probabilmente si tratta di una stella singola con elevato moto proprio."}
{"id": "4527533", "revid": "1543377", "url": "https://it.wikipedia.org/wiki?curid=4527533", "title": "Episodi de La legge di Burke (serie televisiva 1963) (prima stagione)", "text": "La prima stagione della serie televisiva La legge di Burke (\"Burke's Law\") \u00e8 andata in onda negli Stati Uniti dal 20 settembre 1963 all'8 maggio 1964 sulla ABC."}
{"id": "4527538", "revid": "666668", "url": "https://it.wikipedia.org/wiki?curid=4527538", "title": "Episodi de La legge di Burke (serie televisiva 1963) (seconda stagione)", "text": "La seconda stagione della serie televisiva La legge di Burke (\"Burke's Law\") \u00e8 andata in onda negli Stati Uniti dal 16 settembre 1964 al 5 maggio 1965 sulla ABC."}
{"id": "4527541", "revid": "120070395", "url": "https://it.wikipedia.org/wiki?curid=4527541", "title": "Giovanni Palamara", "text": "Biografia.\nFu un esponente di spicco del Partito Socialista reggino negli anni ottanta, fu consigliere comunale, vicesindaco e poi sindaco di Reggio Calabria (1984-'85); consigliere regionale, vicepresidente del Consiglio regionale della Calabria e assessore alla forestazione della Giunta regionale della Calabria.\nFu coinvolto in numerose inchieste che interessavano i rapporti tra politica e criminalit\u00e0, tra cui anche l'uccisione di Lodovico Ligato.\nLe inchieste che riguardavano i rapporti mafia - politica non portarono ad alcuna sentenza di condanna. Il processo che vide coinvolti esponenti politici reggini per associazione a delinquere di stampo mafioso, il cosiddetto \"comitato d'affari\" dopo un processo durato ben 10 anni, vide lo stesso PM dr. Mollace formulare una richiesta di assoluzione ed il Tribunale, presieduto dalla dr.ssa Campagna, emettere per tutti i politici, e quindi anche per il Palamara, sentenza di assoluzione \"perch\u00e9 il fatto non sussiste\". Per quanto riguarda il coinvolgimento circa l'omicidio dell'on. Ligato, il procuratore non richiese neanche il rinvio a giudizio ma il non luogo a procedere per l' ex sindaco Pietro Battaglia, Franco Quattrone, Giuseppe Nicol\u00f2 e Giovanni Palamara. Il 27 maggio del 1994, dopo che la Cassazione aveva gi\u00e0 annullato la misura cautelare emessa nei loro confronti, il Gip di Reggio Calabria pronunzier\u00e0 la sentenza di non luogo a procedere per Battaglia, Quattrone, Nicol\u00f2 e Palamara."}
{"id": "4527543", "revid": "1543377", "url": "https://it.wikipedia.org/wiki?curid=4527543", "title": "Episodi de La legge di Burke (serie televisiva 1963) (terza stagione)", "text": "La terza stagione della serie televisiva La legge di Burke (\"Burke's Law\") \u00e8 andata in onda negli Stati Uniti dal 15 settembre 1965 al 12 gennaio 1966 sulla ABC."}
{"id": "4527545", "revid": "58793964", "url": "https://it.wikipedia.org/wiki?curid=4527545", "title": "8 (formato di videoregistrazione)", "text": ""}
{"id": "4527546", "revid": "136801", "url": "https://it.wikipedia.org/wiki?curid=4527546", "title": "K-Mart International 1971", "text": ""}
{"id": "4527549", "revid": "729019", "url": "https://it.wikipedia.org/wiki?curid=4527549", "title": "BDM (casa discografica)", "text": "La BDM \u00e8 stata una casa discografica italiana, attiva negli anni sessanta.\nStoria.\nL'etichetta venne fondata a Bologna dal pianista Arturo Benedetti Michelangeli con due amici, Giuseppe Boccanegra e Nicola Filiberto di Matteo, con l'impegno da parte di Benedetti Michelangeli di registrare dieci album (impegno che venne disatteso dall'artista e fu tra le cause della chiusura dell'azienda).\nPer quel che riguarda la musica leggera, la BDM partecip\u00f2 a molte manifestazioni tra cui il Festival delle Rose 1967 con \"Allora decidi ora\", interpretata da Piergiorgio Farina, e il Festival di Sanremo 1968 con \"Tu che non sorridi mai\", sempre con Farina.\nTra gli altri cantanti sotto contratto con la BDM sono da ricordare Nilla Pizzi e Graziella Caly.\nTermin\u00f2 le attivit\u00e0 alla fine del decennio.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "4527553", "revid": "118701078", "url": "https://it.wikipedia.org/wiki?curid=4527553", "title": "Arda (Evros)", "text": "L\u2019Arda (, in turco: \"Arda\", ) \u00e8 un fiume di 290\u00a0km che scorre tra Bulgaria e Grecia, affluente dell'Evros.\nGeografia.\nLa sua sorgente si trova in Bulgaria, nei monti Rodopi, vicino al villaggio di Arda, parte del comune di Smoljan. Scorre verso est, passando per Rudozem, K\u0103rd\u017eali e Ivajlovgrad, ed entra in Grecia nella parte settentrionale dell'unit\u00e0 periferica di Evros. Confluisce nell'Evros sul confine tra Grecia e Turchia, tra il villaggio greco di Kastanies e la citt\u00e0 turca di Edirne.\nNella sezione bulgara ci sono tre laghi artificiali per l'energia idroelettrica e per l'irrigazione: Kard\u017eali, Studen Kladenets e Ivajlovgrad. La sezione bulgara dell'Arda, lunga 241\u00a0km, ne fa il fiume pi\u00f9 lungo dei monti Rodopi. Il Djavolski most, ponte ad arco costruito nel Medioevo, lo attraversa a 10\u00a0km da Ardino.\nAlluvioni.\nTre alluvioni (la prima 28 febbraio 2005, quando il livello dell'acqua raggiunse i 4,8\u00a0m; le altre il 1\u00ba marzo e il 7 marzo dello stesso anno) fecero straripare l'Arda nelle aree attorno, soprattutto nell'area di Kastanies, che fu trasformata in laguna. L'unione delle acque dell'Evros e dell'Arda allag\u00f2 strade ed edifici, costringendo le persone a barricarsi nelle loro case.\nOmaggi.\nIl monte Arda, sull'isola Livingston, nelle isole Shetland Meridionali (Antartide), nonch\u00e9 il minerale ardaite, sono stati cos\u00ec chiamati come tributo al fiume Arda. Anche la squadra di calcio dell' si chiama cos\u00ec in onore del fiume."}
{"id": "4527562", "revid": "304744", "url": "https://it.wikipedia.org/wiki?curid=4527562", "title": "Episodi di Polvere di stelle (prima stagione)", "text": "La prima stagione della serie televisiva Polvere di stelle (\"Bob Hope Presents the Chrysler Theatre\") \u00e8 andata in onda negli Stati Uniti dal 4 ottobre 1963 al 5 giugno 1964 sulla NBC."}
{"id": "4527563", "revid": "1543377", "url": "https://it.wikipedia.org/wiki?curid=4527563", "title": "Episodi di Polvere di stelle (seconda stagione)", "text": "La seconda stagione della serie televisiva Polvere di stelle (\"Bob Hope Presents the Chrysler Theatre\") \u00e8 andata in onda negli Stati Uniti dal 2 ottobre 1964 al 4 giugno 1965 sulla NBC."}
{"id": "4527564", "revid": "119264846", "url": "https://it.wikipedia.org/wiki?curid=4527564", "title": "Episodi di Polvere di stelle (terza stagione)", "text": "La terza stagione della serie televisiva Polvere di stelle (\"Bob Hope Presents the Chrysler Theatre\") \u00e8 andata in onda negli Stati Uniti dal 15 settembre 1965 al 22 giugno 1966 sulla NBC."}
{"id": "4527565", "revid": "1543377", "url": "https://it.wikipedia.org/wiki?curid=4527565", "title": "Episodi di Polvere di stelle (quarta stagione)", "text": "La quarta stagione della serie televisiva Polvere di stelle (\"Bob Hope Presents the Chrysler Theatre\") \u00e8 andata in onda negli Stati Uniti dal 14 settembre 1966 al 17 maggio 1967 sulla NBC."}
{"id": "4527570", "revid": "69794", "url": "https://it.wikipedia.org/wiki?curid=4527570", "title": "Robert Synnott", "text": ""}
{"id": "4527573", "revid": "767487", "url": "https://it.wikipedia.org/wiki?curid=4527573", "title": "A Doll's House (film 1918)", "text": "A Doll's House \u00e8 un film muto del 1918 sceneggiato e diretto da Maurice Tourneur, basato su \"Casa di bambola\" di Henrik Ibsen.\nProduzione.\nIl film fu prodotto dalla Famous Players-Lasky Corporation. Venne girato negli studi della Famous Players-Lasky di Fort Lee. Alcune scene furono riprese nel Maine.\nDistribuzione.\nDistribuito dall'Artcraft Pictures Corporation e dalla Famous Players-Lasky Corporation, il film - presentato da Adolph Zukor - usc\u00ec nelle sale cinematografiche statunitensi il 9 giugno 1918."}
{"id": "4527574", "revid": "830939", "url": "https://it.wikipedia.org/wiki?curid=4527574", "title": "Et\u0103r", "text": ""}
{"id": "4527583", "revid": "92723", "url": "https://it.wikipedia.org/wiki?curid=4527583", "title": "Contea di Aurukun", "text": "La contea di Aurukun \u00e8 una local government area che si trova nel Queensland. Si estende su una superficie di 7.375 chilometri quadrati e ha una popolazione di 1.294 abitanti. La sede del consiglio si trova a Aurukun."}
{"id": "4527586", "revid": "287204", "url": "https://it.wikipedia.org/wiki?curid=4527586", "title": "Chicago American Gears 1946-1947", "text": "La stagione 1946-1947 dei Chicago American Gears fu la 3\u00aa nella storia della franchigia, che gioc\u00f2 per la National Basketball League.\nI Gears arrivarono terzi in stagione regolare in Western Division con un record di 26-18, qualificandosi per i play-off. Al primo turno eliminarono gli Indianapolis Kautskys dopo 5 partite, mentre in semifinale ebbero la meglio sugli Oshkosh All-Stars in due incontri. Nella finale persero la prima partita contro i Rochester Royals, ma ribaltarono la serie vincendo le successive tre, laureandosi pertanto campioni NBL.\nAl termine del campionato la squadra cess\u00f2 di esistere."}
{"id": "4527589", "revid": "92723", "url": "https://it.wikipedia.org/wiki?curid=4527589", "title": "Contea di Balonne", "text": "La contea di Balonne \u00e8 una Local Government Area che si trova nel Queensland. Essa si estende su una superficie di 31.150,3 chilometri quadrati e ha una popolazione di 4.720 abitanti. La sede del consiglio si trova a St. George."}
{"id": "4527590", "revid": "709565", "url": "https://it.wikipedia.org/wiki?curid=4527590", "title": "Ustionatore", "text": "L'Ustionatore (\"Scorcher\"), il cui vero nome \u00e8 Steven Hudak, \u00e8 un personaggio dei fumetti pubblicati dalla Marvel Comics, \u00e8 un ex ricercatore chimico convertitosi al crimine.\nBiografia del personaggio.\nLe origini.\nSteven Hudak venne ingiustamente accusato di appropriazione indebita da parte del suo datore di lavoro; deciso a vendicarsi, cre\u00f2 un'armatura dotata di lanciafiamme e attacc\u00f2 il suo vecchio posto di lavoro. Radunata una gang, si scontr\u00f2 con l'Uomo Ragno, a causa dei piani di Norman Osborn, ma venne facilmente sconfitto dall'eroe e arrestato. Evaso dal carcere, l'Ustionatore potenzi\u00f2 il proprio armamentario e organizz\u00f2 un racket della protezione che lo port\u00f2 nuovamente a scontrarsi con l'Arrampicamuri; aiutato da un suo compagno di college, Tiny McKeever, l'eroe lo sconfisse nuovamente e Hudak sembr\u00f2 perire in una esplosione.\nGuerra Segreta.\nSopravvissuto all'esplosione, che gli ha donato una grande resistenza alle alte temperature, e dopo un periodo di inattivit\u00e0, Hudak attacca un grande magazzino nel giorno della vigilia di Natale ma viene prontamente fermato dal nuovo Uomo Ragno. Successivamente, entra a far parte dei Signori del Male e combatte i Thunderbolts dai quali viene nuovamente sconfitto e arrestato.\nDopo aver partecipato all'asta per il simbionte di Venom, l'Ustionatore viene ingaggiato, assieme a numerosi altri colleghi, da Lucia von Bardas, intenzionata a vendicarsi dello S.H.I.E.L.D. e di Nick Fury; i criminali vengono fermati da un manipolo di eroi e incarcerati.\nDark Reign.\nDopo questa avventura, Hudak si allontana dal mondo criminale per poi tornare sui propri passi e scontrarsi con She-Hulk; evaso nuovamente, entra tra le file del sindacato criminale di Hood partecipando alla resistenza contro gli alieni Skrull. Sempre sotto l'egida di Hood, l'Ustionatore e altri colleghi, vengono inviati, per conto di Norman Osborn, a recuperare alcuni eroi fuggitivi; in seguito partecipa ad altre missioni per conto del boss criminale e alla guerra tra bande contro Mister Negativo. Successivamente, Hudak viene trasferito a Camp H.A.M.M.E.R., dove si allena sotto la guida di Taskmaster e partecipa a numerose missioni fino alla disfatta del regno oscuro di Osborn.\nSpider Island.\nL'Ustionatore, insieme a Chance e alla Coniglia Bianca, combatte Peter Parker e Carlie Cooper in un laboratorio abbandonato dell'E.S.U.; Peter, utilizzando le mosse che ha imparato da Shang-Chi, riesce a sconfiggere i tre e li intrappola.\nPoteri e abilit\u00e0.\nL'attrezzatura lanciafiamme dell'Ustionatore lo rende in grado di produrre grandi getti di fuoco, lo protegge contro il calore e altre lesioni e gli permette di volare grazie ad un jet-pack installato sul dorso."}
{"id": "4527594", "revid": "287204", "url": "https://it.wikipedia.org/wiki?curid=4527594", "title": "Austin Toros 2012-2013", "text": "La stagione 2012-13 degli Austin Toros fu la 12\u00aa nella NBA D-League per la franchigia.\nGli Austin Toros arrivarono secondi nella \"Central Division\" con un record di 35-15. Nei play-off vinsero i quarti di finale con i Bakersfield Jam (2-0), perdendo poi la semifinale con i Santa Cruz Warriors (2-0)."}
{"id": "4527598", "revid": "92723", "url": "https://it.wikipedia.org/wiki?curid=4527598", "title": "Contea di Banana", "text": "La contea di Banana \u00e8 una Local Government Area che si trova nel Queensland. Si estende su una superficie di 15.755,6 chilometri quadrati e ha una popolazione di 14.456 abitanti. La sede del consiglio si trova a Biloela."}
{"id": "4527601", "revid": "1505092", "url": "https://it.wikipedia.org/wiki?curid=4527601", "title": "Conte di Jersey", "text": "Conte dell'isola di Jersey o Conte di Jersey \u00e8 un titolo nobiliare ereditario nel Pari d'Inghilterra. Venne creato nel 1697 per Edward Villiers, visconte Villiers. Egli era stato creato, nel 1691, barone Villiers e visconte Villiers.\nGli succedette suo figlio, il secondo conte. Egli rappresent\u00f2 il Kent nella Camera dei Comuni (1705-1708). Gli succedette suo figlio, il terzo conte. Nel 1766 succedette a suo cugino, John Villiers, I conte di Grandison, come VI visconte di Grandison. Gli succedette suo figlio, il quarto conte.\nEgli fu un politico e serv\u00ec come Vice Ciambellano, Master of the Buckhounds e come capitano del Honourable Corps of Gentlemen at Arms. Gli succedette suo figlio, il quinto conte, un politico tory.\nSuo figlio, il sesto conte, fu un politico conservatore. Gli succedette suo figlio, il settimo conte che serv\u00ec nel secondo mandato di Lord Salisbury (1889-1890) e come governatore del New South Wales (1890-1893).\nAlla sua morte gli succedette suo figlio, l'ottavo conte, che serv\u00ec sotto David Lloyd George come Lord-in-Waiting. Gli succedette suo figlio, il nono conte, che fu maggiore della Royal Artillery. Dal 2010 il titolo \u00e8 detenuto dal nipote, il decimo conte.\nConti di Jersey (1697).\nL'erede \u00e8 il figlio dell'attuale conte, George William Child-Villiers (1994)."}
{"id": "4527604", "revid": "767487", "url": "https://it.wikipedia.org/wiki?curid=4527604", "title": "L'abisso del passato", "text": "L'abisso del passato (\"Lest Darkness Fall\") \u00e8 un romanzo breve fantastico del 1939 dello scrittore statunitense L. Sprague de Camp.\nIl racconto \u00e8 un esempio del genere ucronico o della cosiddetta \"storia alternativa\".\nStoria editoriale.\nFu pubblicato per la prima volta come racconto per giornale nel 1939 sulla rivista \"Unknown\", poi come racconto completo dalla Henry Holt and Company nel 1941, infine pubblicato in lingua inglese con copertina rigida dalla Heinemann nel 1955 e, nella sua ultima versione, dalla Pyramid Books nel 1963.\nTrama.\nL'archeologo americano Martin Padway, nel 1938, sta visitando il Pantheon a Roma, quando, dopo che un improvviso fulmine gli cade vicino, si ritrova nella Roma del VI secolo, precisamente nel 535.\nIl periodo in cui Padway si ritrova \u00e8 abbastanza oscuro, infatti gli Ostrogoti hanno consolidato il proprio potere in Italia dopo la caduta dell'Impero romano d'Occidente nel 476, riservandosi il potere militare, mentre lasciarono in vita le istituzioni civili romane garantendo libert\u00e0 religiosa, tuttavia, nella storia attuale, stavano per incominciare le cosiddette \"guerre gotiche\" (535-553), in cui l'Impero Bizantino o Impero Romano d'Oriente si diede ad una politica di conquista sia verso il Regno dei Vandali (cio\u00e8 ex Africa Romana, attuale Tunisia e parte della Libia), sia il Regno degli Ostrogoti cio\u00e8 l'Italia. Per\u00f2 a differenza dell'Africa, in Italia i Bizantini non riuscirono a consolidare il proprio potere, trasformando il conflitto in una guerra di logoramento e devastando la penisola e la popolazione, ottenendo come risultato la divisione del paese in piccoli stati e facilitando la futura conquista dell'Italia da parte dei Longobardi.\nPadway, dopo aver compreso la situazione in cui si trova, decide di non farsi prendere dalla disperazione e prova ad aprire una locanda; riesce tuttavia a fare fortuna introducendo l'utilizzo dei numeri arabi, \"inventando\" la stampa e il giornale e un primo rudimentale telegrafo ottico, anche se i suoi esperimenti per ottenere un orologio meccanico, la polvere da sparo e i cannoni non si rivelano dei successi.\nNonostante le sue innovazioni, Padway si ritrova a essere invischiato nella politica dello Stato, quando salva il recentemente deposto re Teodato, dopo che questi era stato detronizzato dagli stessi Goti, che elessero Vitige al suo posto, in quanto i Bizantini erano riusciti a conquistare Napoli.\nPadway, diventato questore di Teodato, grazie al suo sostegno riesce ad organizzare un esercito per combattere il generale bizantino Belisario, riuscendo a sconfiggerlo grazie all'utilizzo di tattiche sconosciute nel mondo antico. Con un colpo di mano riesce quindi a rimettere sul trono Teodato e a prendere in ostaggio Vitige. Nel 537, dopo che Vitige viene assassinato e Teodato non \u00e8 pi\u00f9 in condizioni di governare, Padway, essendo il protettore di Amalasunta, la futura regina degli Ostrogoti, si fa nominare Questore del Regno degli Ostrogoti (cio\u00e8 sostanzialmente diventa il primo ministro), riuscendo a far passare dalla sua parte il generale Belisario.\nUno sbarco imperiale a Vibo, comandata da Giovanni il Sanguinario, e una rivolta campeggiata dal figlio di Teodato mettono tuttavia in crisi il regno e l'esercito degli Ostrogoti viene distrutto. Padway comunque riesce a creare una nuova forza liberando molti schiavi italici. Le armate si affrontano prima a Calatia e poi a Benevento. Nonostante la ferocia dei Goti rivoltosi, alcuni semplici stratagemmi e il provvidenziale arrivo di Belisario garantiscono all'americano la vittoria.\nPadway infine istituisce il regno Italo-Ostrogoto, emanando una costituzione e abolendo lo schiavismo; tiene rapporti diplomatici con il regno visigoto e sta preparando delle navi per una spedizione nell'Atlantico per raggiungere le Americhe, in quanto sente la mancanza del tabacco."}
{"id": "4527611", "revid": "92723", "url": "https://it.wikipedia.org/wiki?curid=4527611", "title": "Contea di Barcoo", "text": "La contea di Barcoo \u00e8 una Local Government Area che si trova nel Queensland. Essa si estende su una superficie di 62.000,7 chilometri quadrati e ha una popolazione di 350 abitanti. La sede del consiglio si trova a Jundah."}
{"id": "4527616", "revid": "92723", "url": "https://it.wikipedia.org/wiki?curid=4527616", "title": "Contea di Boulia", "text": "La contea di Boulia \u00e8 una Local Government Area che si trova nel Queensland. Essa si estende su una superficie di 61.102 chilometri quadrati e ha una popolazione di 480 abitanti. La sede del consiglio si trova a Boulia."}
{"id": "4527626", "revid": "92723", "url": "https://it.wikipedia.org/wiki?curid=4527626", "title": "Contea di Bulloo", "text": "La contea di Bulloo \u00e8 una Local Government Area che si trova nel Queensland. Essa si estende su una superficie di 73.807,6 chilometri quadrati e ha una popolazione di 403 abitanti. La sede del consiglio si trova a Thargomindah."}
{"id": "4527633", "revid": "1543377", "url": "https://it.wikipedia.org/wiki?curid=4527633", "title": "Samuele Montagna", "text": "Gioca nel ruolo di libero nel Volley Parella Torino.\nCarriera.\nCresciuto nelle giovanili del Piemonte Volley, precisamente nella societ\u00e0 satellite con sede a Busca, viene ceduto in prestito nella stagione 2009-10 alla Prisma Volley di Taranto. Nella societ\u00e0 pugliese fa il suo esordio in Serie A1 il 21 ottobre 2009 a Trento. L'anno successivo fa ritorno al Piemonte Volley; chiuso dal libero francese Hubert Henno non trova molto spazio in campionato. Pur senza scendere in campo conquista due trofei: la Coppa Italia e la Supercoppa italiana.\nTerminata l'esperienza a Cuneo il libero sceglie la Serie B2, accasandosi prima al Volley Fossano e poi al Volley Ball Club Mondov\u00ec. Dalla stagione 2014-15 gioca in B1 nel Volley Parella Torino."}
{"id": "4527634", "revid": "92723", "url": "https://it.wikipedia.org/wiki?curid=4527634", "title": "Contea di Burdekin", "text": "La contea di Burdekin \u00e8 una Local Government Area che si trova nel Queensland. Essa si estende su una superficie di 5.052,5 chilometri quadrati e ha una popolazione di 17.364 abitanti. La sede del consiglio si trova a Ayr."}
{"id": "4527640", "revid": "92723", "url": "https://it.wikipedia.org/wiki?curid=4527640", "title": "Contea di Burke (Australia)", "text": "La contea di Burke \u00e8 una Local Government Area che si trova nel Queensland. Essa si estende su una superficie di 40.126,8 chilometri quadrati e ha una popolazione di 17.364 abitanti. La sede del consiglio si trova a Burketown."}
{"id": "4527643", "revid": "92723", "url": "https://it.wikipedia.org/wiki?curid=4527643", "title": "Contea di Carpentaria", "text": "La contea di Carpentaria \u00e8 una Local Government Area che si trova nel Queensland. Essa si estende su una superficie di 64.372,7 chilometri quadrati e ha una popolazione di 2.053 abitanti. La sede del consiglio si trova a Normanton."}
{"id": "4527648", "revid": "300067", "url": "https://it.wikipedia.org/wiki?curid=4527648", "title": "Jamychal Green", "text": ""}
{"id": "4527649", "revid": "92723", "url": "https://it.wikipedia.org/wiki?curid=4527649", "title": "Contea di Cloncurry", "text": "La contea di Cloncurry \u00e8 una Local Government Area che si trova nel Queensland. Essa si estende su una superficie di 48.113,3 chilometri quadrati e ha una popolazione di 3.229 abitanti. La sede del consiglio si trova a Cloncurry."}
{"id": "4527653", "revid": "92723", "url": "https://it.wikipedia.org/wiki?curid=4527653", "title": "Contea di Cook (Australia)", "text": "La contea di Cook \u00e8 una Local Government Area che si trova nel Queensland. Essa si estende su una superficie di 106.188,4 chilometri quadrati e ha una popolazione di 4.152 abitanti. La sede del consiglio si trova a Cooktown."}
{"id": "4527657", "revid": "184755", "url": "https://it.wikipedia.org/wiki?curid=4527657", "title": "Corrispondenza tra Galileo Galilei e Alessandra Bocchineri", "text": "La corrispondenza tra Galileo Galilei e Alessandra Bocchineri \u00e8 l'insieme di lettere scambiate fra lo scienziato pisano con Alessandra Bocchineri, sorella di Sestilia, la moglie del figlio di Galilei, Vincenzio.\nI primi incontri.\nQuando Galilei, ormai sessantaseienne, conosce Alessandra, questa \u00e8 una bella donna di 33 anni dalla vita travagliata, che si \u00e8 affinata e ha coltivato la sua intelligenza come dama d'onore della imperatrice Eleonora Gonzaga presso la corte viennese dove ha conosciuto e sposato nel 1623 un importante diplomatico Giovanni Francesco Buonamici.\nLa giovane intellettuale viene fatta conoscere a Galilei dal figlio Vincenzio che si vantava della bella e intelligente cognata frequentatrice ammirata delle corti europee.\nAlessandra il 28 luglio del 1630 invita alla villa di \"S.Gaudenzio\", sulle colline di Sofignano, Galilei ospite di suo marito Giovanni Francesco Buonamici, il buon amico che manda a Galilei il vino della loro \"Vigna delle Veneri\", particolarmente apprezzato dallo scienziato.\nGalilei le risponde con una lunga lettera dell'8 agosto 1630 dove si giustifica per non aver risposto in tempo al suo invito non per sua colpa, ma per il ritardo con cui la di lei lettera gli \u00e8 stata recapitata e si rammarica che essa possa aver pensato a un atto di villania da parte sua mentre tanto era il desiderio d'incontrarla che egli aveva anticipato il suo ritorno da Roma pensando che fosse tornata a Firenze \u00abmentre veggo di presente la sua assenza e temo la continuazione... Ecco 'l giudizio human come spesso erra.\u00bb:\nIl timore dello scandalo.\nNon vi sono tracce di una successiva corrispondenza tra i due sino a una lettera di Galilei del 24 maggio 1640 dove elogia, pur essendo donna, l'intelligenza di Alessandra: \u00abs\u00ec rare si trovano donne che tanto sensatamente discorrino come ella fa.\u00bb\nNegli anni seguenti Alessandra rispondendo a una lettera di Galilei del 27 marzo 1641 gli assicura che vorrebbe accettare i suoi inviti ma \u00e8 costretta a respingerli per timore di dare scandalo mentre gli rinnova il suo desiderio di vederlo:\nL'ormai anziano scienziato nel rimpiangere di non poter accettare un ulteriore invito di Alessandra a visitarla a Prato le risponde di non poterla raggiungere \u00abnon solo per le molte indisposizioni che mi tengono oppresso in questa mia gravissima et\u00e0, ma perch\u00e9 son ritenuto ancora in carcere, per quelle cause che benissimo son note\u00bb ma la invita a sua volta a venire ad Arcetri non curandosi di eventuali maligne conseguenze:\nL'ultima lettera di \"non volontaria brevit\u00e0\".\nElla potrebbe consolarlo in questi ultimi giorni prima della morte, giorni \u00ablunghissimi per il continuo ozio e brevissimi per la relazione ai mesi e agli anni decorsi, n\u00e9 altro mi resta di consolazione che la memoria delle amicizie passate, delle quali poche cose mi restano.\u00bb\nLe scriver\u00e0 nuovamente Galilei, rispondendo a una lettera di Alessandra andata perduta, rinnovandole il suo affetto:\nQuesta lettera del 20 dicembre del 1641 di \"non volontaria brevit\u00e0\" \u00e8 il preannuncio della morte di Galilei che sopraggiunger\u00e0 15 giorni dopo nella notte dell'8 gennaio 1642 ad Arcetri, assistito da Viviani e Torricelli."}
{"id": "4527659", "revid": "92723", "url": "https://it.wikipedia.org/wiki?curid=4527659", "title": "Contea di Croydon", "text": "La contea di Croydon \u00e8 una Local Government Area che si trova nel Queensland. Essa si estende su una superficie di 29.577,8 chilometri quadrati e ha una popolazione di 312 abitanti. La sede del consiglio si trova a Croydon."}
{"id": "4527661", "revid": "633073", "url": "https://it.wikipedia.org/wiki?curid=4527661", "title": "Pteropodinae", "text": ""}
{"id": "4527663", "revid": "1788047", "url": "https://it.wikipedia.org/wiki?curid=4527663", "title": "Tornei di tennis femminili indipendenti nel 1972", "text": "Nel 1972 alcuni tornei di tennis femminili facevano parte del Virginia Slims Circuit 1972, altri del Women's International Grand Prix 1972, ma la maggior parte non era inserito in nessuno dei 2 circuiti."}
{"id": "4527664", "revid": "92723", "url": "https://it.wikipedia.org/wiki?curid=4527664", "title": "Contea di Diamantina", "text": "La contea di Diamantina \u00e8 una Local Government Area che si trova nel Queensland. Essa si estende su una superficie di 94.823,2 chilometri quadrati e ha una popolazione di 283 abitanti. La sede del consiglio si trova a Bedourie."}
{"id": "4527673", "revid": "92723", "url": "https://it.wikipedia.org/wiki?curid=4527673", "title": "Contea di Etheridge", "text": "La contea di Etheridge \u00e8 una Local Government Area che si trova nel Queensland. Essa si estende su una superficie di 39.332,3 chilometri quadrati e ha una popolazione di 893 abitanti. La sede del consiglio si trova a Georgetown."}
{"id": "4527677", "revid": "92723", "url": "https://it.wikipedia.org/wiki?curid=4527677", "title": "Contea di Flinders", "text": "La contea di Flinders \u00e8 una Local Government Area che si trova nel Queensland. Essa si estende su una superficie di 41.538,5 chilometri quadrati e ha una popolazione di 893 abitanti. La sede del consiglio si trova a Hughenden."}
{"id": "4527683", "revid": "92723", "url": "https://it.wikipedia.org/wiki?curid=4527683", "title": "Contea di Hinchinbrook", "text": "La contea di Hinchinbrook \u00e8 una Local Government Area che si trova nel Queensland. Essa si estende su una superficie di 2.810,8 chilometri quadrati e ha una popolazione di 11.568 abitanti. La sede del consiglio si trova a Ingham."}
{"id": "4527684", "revid": "1564499", "url": "https://it.wikipedia.org/wiki?curid=4527684", "title": "Marco Emilio Lepido (console 126 a.C.)", "text": "Biografia.\nProbabilmente fu il fratello minore di Marco Emilio Lepido Porcina, anche se per gli storici \u00e8 difficile spiegare perch\u00e9 ebbero lo stesso prenomen.\nFu eletto console nel 126 a.C. con Lucio Aurelio Oreste .\nFece costruire la Via Aemilia, una diramazione della Via Appia nel Sannio irpino."}
{"id": "4527686", "revid": "92723", "url": "https://it.wikipedia.org/wiki?curid=4527686", "title": "Contea di McKinlay", "text": "La contea di McKinlay \u00e8 una Local Government Area che si trova nel Queensland. Essa si estende su una superficie di 40.880,3 chilometri quadrati e ha una popolazione di 1.050 abitanti. La sede del consiglio si trova a Julia Creek."}
{"id": "4527692", "revid": "1748167", "url": "https://it.wikipedia.org/wiki?curid=4527692", "title": "Colleranesco", "text": "Colleranesco \u00e8 una frazione del comune italiano di Giulianova, nella provincia di Teramo, in Abruzzo.\nStoria.\nLa frazione rientrava nei possedimenti della nobile famiglia Acquaviva ed era nota per la coltivazione del riso fino al 1763, quando le risaie furono drasticamente ridotte: tale attivit\u00e0 cess\u00f2 definitivamente nel 1831. Il centro abitato si \u00e8 sviluppato principalmente a partire dal XIX secolo, lungo la ferrovia Giulianova-Teramo tra i paesi di Giulianova e Mosciano Sant'Angelo, fungendo da centro per le numerose localit\u00e0 rurali dell'entroterra giuliese, dove sorgevano importanti tenute delle pi\u00f9 facoltose famiglie di proprietari terrieri della citt\u00e0. Il paese ha conosciuto un notevole sviluppo urbano a partire dalla fine della seconda guerra mondiale, incrementando vertiginosamente i propri abitanti a partire dagli anni sessanta, tanto da essere, con i suoi circa abitanti, la pi\u00f9 popolosa frazione del comune. Negli anni settanta \u00e8 stata realizzata la nuova zona industriale, che porta tuttora il nome dell'abitato, principale area industriale del comune di Giulianova.\nMonumenti e luoghi d'interesse.\nArchitetture religiose.\nChiesa di San Giuseppe.\nLa chiesa di San Giuseppe \u00e8 la chiesa parrocchiale della frazione ed \u00e8 stata consacrata il 23 settembre 1951 dal vescovo Gilla Vincenzo Gremigni, dopo che Giuseppe Trifoni aveva donato gratuitamente nel 1949 un terreno da adibire al culto. La costruzione dell'edificio fu fortemente voluta dalla popolazione, poich\u00e9 prima di allora gli abitanti di Colleranesco erano costretti per le funzioni a raggiungere le cappelle private rurali delle tenute dei Giordani, dei Cerulli e dei Trifoni, e solamente per le festivit\u00e0 religiose pi\u00f9 importanti. La parrocchia di San Giuseppe fu eretta il 19 giugno 1986. L'edificio ha subito importanti interventi di ristrutturazione ed ampliamento, venedo inaugurato nuovamente il 2 marzo 2003.\nLa chiesa \u00e8 stata costruita originariamente in stile neoromanico, su progetto dell'ingegnere Giuseppe Iannetti, e presenta una facciata a coronamento orizzontale \u2013 che richiama lo stile del duomo di Teramo \u2013 con al centro un rosone di vetro istoriato che reca lo stemma di monsignor Gremigni. Sulla parte sommitale \u00e8 raffigurata una croce con il simbolo paleocristiano del pesce, mentre sulla lunetta del portale si trova il bassorilievo in cotto raffigurante \"Ges\u00f9 Bambino che abbraccia san Giuseppe\" di Cecilia Cossentino. L'interno si presenta a navata unica, con un grande arco a sesto acuto in stile neogotico che delimita il presbiterio, frutto dell'ampliamento avvenuto dei primi anni duemila. Sono qui conservate una statua raffigurante la \"Madonna di Fatima\", le statue lignee della \"Madonna Addolorata\" e di \"san Giuseppe\". Annessa alla chiesa, sul lato sinistro, si trova la casa canonica.\nLa parrocchia di San Giuseppe si estende su un territorio che conta circa abitanti.\nSport.\nNella frazione risiede Debora Sbei, 15 volte campionessa del mondiale di pattinaggio artistico.\nDal 2005 esiste una squadra di calcio che porta il nome della frazione, ad oggi milita in Prima categoria."}
{"id": "4527696", "revid": "92723", "url": "https://it.wikipedia.org/wiki?curid=4527696", "title": "Contea di Mornington", "text": "La contea di Mornington \u00e8 una local government area che si trova nel Queensland. Si estende su una superficie di 1.208,78 chilometri quadrati e ha una popolazione di 1.142 abitanti. La sede del consiglio si trova a Gununa."}
{"id": "4527697", "revid": "1869172", "url": "https://it.wikipedia.org/wiki?curid=4527697", "title": "Women's International Grand Prix 1972", "text": "Il Women's International Grand Prix 1972 \u00e8 stato un circuito di tornei di tennis femminili che si affiancava al contemporaneo Commercial Union Assurance Grand Prix che comprendeva i tornei maschili. Questo circuito \u00e8 stato organizzato direttamente dall'International Lawn Tennis Federation e comprendeva 2 tornei del Grande Slam, esclusi l'Australian Open che non apparteneva a nessun circuito e lo US Open appartenente al Virginia Slims Circuit e i tornei cosiddetti \"open\". Il Grand Prix femminile si affiancava al \"Virginia Slims Circuit\".\nGennaio.\n\"Nessun evento\"\nFebbraio.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4527698", "revid": "827882", "url": "https://it.wikipedia.org/wiki?curid=4527698", "title": "Pastizz", "text": "Il past\u00eczz (\"pastizzi\" plurale) \u00e8 una specialit\u00e0 culinaria \"da strada\" della cucina maltese e versione in miniatura del tipico pasticcio italiano.\nCibo da strada, per eccellenza, \u00e8 una sorta di calzone a pasta friabile e croccante solitamente venduto in \"pastizzerija\" (negozio di \"pastizzi\") o in chiosco, ma anche nella maggior parte dei bar, pizzerie e panetterie. Essendo una pietanza a buon mercato (il prezzo tipico nel 2018 \u00e8 di 59 centesimi l euro), i \"pastizzi\" si consumano in qualunque momento della giornata e per ogni occasione.\nDi forma semilunare allungata, \u00e8 fatto di pasta fillo o pasta sfoglia croccante riempita tradizionalmente con ricotta (\"pastizzi tal-irkotta\") o ancora con piselli (\"pastizzi tal-pizelli\") passati a purea. Ne esistono comunque varianti con ripeno a base di carne di maiale macinata, uova, prezzemolo tritato e formaggio grattugiato (solitamente grana ma anche pecorino). Va consumato caldo.\nNella lingua maltese.\nNella lingua maltese il termine pastizzi ha diversi significati. In Italia il pastizz \u00e8 limitatamente diffuso nella Basilicata in alcuni comuni del materano (\"pastizz rtunnar\"', nel dialetto locale)."}
{"id": "4527700", "revid": "1573940", "url": "https://it.wikipedia.org/wiki?curid=4527700", "title": "Sicista pseudonapaea", "text": "Il topo delle betulle grigio (Sicista pseudonapaea ) \u00e8 un roditore della famiglia dei Dipodidi diffuso nell'Asia centrale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 65 e 77\u00a0mm, la lunghezza della coda tra 81,5 e 102\u00a0mm, la lunghezza del piede tra 12 e 18,8\u00a0mm, la lunghezza delle orecchie tra 10,7 e 17\u00a0mm e un peso fino a 13,3\u00a0g.\nAspetto.\nLe parti dorsali sono grigio-brunastre con dei riflessi rossicci sulla parte posteriore del collo e sono prive della striscia scura dorsale, mentre i fianchi sono pi\u00f9 chiari e le parti ventrali sono bianco-grigiastre. La coda \u00e8 pi\u00f9 lunga della testa e del corpo, \u00e8 brunastra sopra e biancastra sotto. Il glande \u00e8 ricoperto da piccole spine. Il cariotipo \u00e8 2n=44 FN=52.\nBiologia.\nComportamento.\nEntra in letargo durante l'inverno.\nAlimentazione.\nSi nutre di invertebrati e semi.\nRiproduzione.\nSi riproduce una volta l'anno.\nDistribuzione e habitat.\nQuesta specie \u00e8 diffusa sui Monti Altaj nel Kazakistan orientale e nella parte pi\u00f9 settentrionale della provincia cinese dello Xinjiang.\nVive nelle praterie, negli arbusteti e nella taiga montana con prevalenza di larici tra 1.000 e 2.000 metri di altitudine."}
{"id": "4527703", "revid": "92723", "url": "https://it.wikipedia.org/wiki?curid=4527703", "title": "Contea di Murweh", "text": "La contea di Murweh \u00e8 una Local Government Area che si trova nel Queensland. Essa si estende su una superficie di 40.742,5 chilometri quadrati e ha una popolazione di 4.619 abitanti. La sede del consiglio si trova a Charleville."}
{"id": "4527705", "revid": "110157", "url": "https://it.wikipedia.org/wiki?curid=4527705", "title": "Rustem Adagamov", "text": "Il quotidiano Daily Telegraph ha descritto Adagamov come \u00ab\"blogger\" numero uno in Russia\u00bb.\nNel 2009 Rustem Adagamov (come \"blogger\" e fotografo) \u00e8 stato invitato ad accompagnare il Presidente della Federazione Russa nei viaggi verso l'Europa e verso la Russia."}
{"id": "4527707", "revid": "1983214", "url": "https://it.wikipedia.org/wiki?curid=4527707", "title": "Olivier Rabourdin", "text": "Figlio di Etienne Rabourdin e Sabine de Royer-Dupr\u00e9, il padre mor\u00ec quando aveva 9 anni.\nHa debuttato come attore nel 1985 ed ha lavorato, tra gli altri, in \"Io vi trover\u00f2\" e nel suo sequel, \"Taken - La vendetta\"."}
{"id": "4527709", "revid": "92723", "url": "https://it.wikipedia.org/wiki?curid=4527709", "title": "Contea di Paroo", "text": "La contea di Paroo \u00e8 una Local Government Area che si trova nel Queensland. Essa si estende su una superficie di 47.714,50 chilometri quadrati e ha una popolazione di 1.857 abitanti. La sede del consiglio si trova a Cunnamulla."}
{"id": "4527716", "revid": "136801", "url": "https://it.wikipedia.org/wiki?curid=4527716", "title": "Virginia Slims WTA Tour 1972", "text": ""}
{"id": "4527717", "revid": "767487", "url": "https://it.wikipedia.org/wiki?curid=4527717", "title": "Norman Kemp Smith", "text": "Fu professore di Psicologia e Filosofia a Princeton e poi di Logica e Metafisica all'Universit\u00e0 di Edimburgo. \u00c8 conosciuto soprattutto per la sua traduzione inglese della Critica della Ragion Pura di Immanuel Kant.\nIl suo vero nome era Norman Smith, a cui aggiunse il cognome della moglie Amy Kemp dopo il matrimonio nel 1910."}
{"id": "4527718", "revid": "92723", "url": "https://it.wikipedia.org/wiki?curid=4527718", "title": "Contea di Richmond (Australia)", "text": "La contea di Richmond \u00e8 una Local Government Area che si trova nel Queensland. Essa si estende su una superficie di 26.602,3 chilometri quadrati e ha una popolazione di 827 abitanti. La sede del consiglio si trova a Richmond."}
{"id": "4527726", "revid": "92723", "url": "https://it.wikipedia.org/wiki?curid=4527726", "title": "Contea di Torres", "text": "La contea di Torres \u00e8 una Local Government Area che si trova nel Queensland. Si estende su una superficie di 885,6 chilometri quadrati e ha una popolazione di 3.256 abitanti. La sede del consiglio si trova a Thursday Island."}
{"id": "4527728", "revid": "92723", "url": "https://it.wikipedia.org/wiki?curid=4527728", "title": "Contea di Winton", "text": "La contea di Winton \u00e8 una Local Government Area che si trova nel Queensland. Essa si estende su una superficie di 53.934,9 chilometri quadrati e ha una popolazione di 1.336 abitanti. La sede del consiglio si trova a Winton."}
{"id": "4527730", "revid": "373025", "url": "https://it.wikipedia.org/wiki?curid=4527730", "title": "Liz Vassey", "text": "Carriera.\nHa esordito nella famosa soap opera \"La valle dei pini\", dove ha interpretato Emily Ann Sago dal 1988 al 1991. Dal 2004 al 2005 ha avuto un ruolo ricorrente nella serie \"Tru Calling\", dove interpretava la dottoressa Carrie Allen. \u00c8 apparsa nel terzo episodio della prima stagione di \"Due uomini e mezzo\" e successivamente in tre episodi dal 2009 al 2011, dove ha interpretato un personaggio diverso.\nDal 2005 al 2010, Vassey ha avuto un ruolo ricorrente nella famosa serie televisiva \"CSI - Scena del crimine\" (\"CSI: Crime Scene Investigation\"), dove interpretava Wendy Simms. A partire dalla decima stagione, Vassey \u00e8 stato inserita nel cast principale e ha cominciato a comparire nei titoli di apertura dello show. Il 1\u00ba giugno 2010, \u00e8 stato annunciato che non sarebbe tornata nell'undicesima stagione, ma che sarebbe apparsa solo nel secondo episodio della stessa.\nVita privata.\n\u00c8 sposata com David Emmerichs dal 2004."}
{"id": "4527732", "revid": "287204", "url": "https://it.wikipedia.org/wiki?curid=4527732", "title": "Condor (personaggio)", "text": ""}
{"id": "4527735", "revid": "92723", "url": "https://it.wikipedia.org/wiki?curid=4527735", "title": "Regione di Barcaldine", "text": "La regione di Barcaldine \u00e8 una Local Government Area che si trova nel Queensland. Essa si estende su una superficie di 53.677 chilometri quadrati e ha una popolazione di 3.215 abitanti. La sede del consiglio si trova a Barcaldine."}
{"id": "4527736", "revid": "729019", "url": "https://it.wikipedia.org/wiki?curid=4527736", "title": "Disfida di Pradaglia", "text": "La disfida di Pradaglia fu uno scontro cavalleresco tenutosi il 12 giugno 1487 nei pressi di Castel Pradaglia nella Vallagarina, non lontano dalla citt\u00e0 di Rovereto, fra un cavaliere italiano, Antonio Maria Sanseverino, e un cavaliere svevo, Johann von Sonnenberg. Dopo un intenso duello la vittoria and\u00f2 al combattente tedesco.\nAntefatti.\nNel 1487, in seguito a pressanti richieste da parte dei nobili trentini, Sigismondo, conte del Tirolo, dichiar\u00f2 guerra alla Repubblica di Venezia, che a quel tempo controllava l'intera Vallagarina, con la citt\u00e0 di Rovereto, il porto di Riva del Garda e gran parte della Valsugana. L'obiettivo di Sigismondo era di condurre una rapida guerra che si concludesse con l'annessione di questi tre territori ai domini del Tirolo.\nForte di oltre 3000 soldati, fra cui molti temibili Lanzichenecchi, l'esercito tirolese arriv\u00f2 il 23 aprile sotto le mura di Rovereto. Lo comandava il capitano generale Gaudenz von Matsch, mentre i contingenti bavaresi erano capitanati da Alexander Marschall von Pappenheim e da Hans Pinzenauer.\nL'assedio.\nImmediatamente le truppe tirolesi posero Rovereto sotto assedio, iniziando a erigere terrapieni e bastioni per isolare la roccaforte. Mentre lo scontro si protraeva, continui rinforzi giungevano da nord, portando il numero egli assedianti a quasi 10000 uomini.\nDopo due violentissimi assalti e una sortita, prontamente respinta, la citt\u00e0 si ritrov\u00f2 completamente isolata e priva di rifornimenti. Nel pomeriggio del 30 maggio i difensori furono costretti a capitolare, dopo un mese di resistenza.\nI Veneziani.\nNel frattempo, la Repubblica di Venezia si affrettava a radunare il suo esercito per lanciare un contrattacco. Al comando delle truppe fu posto Roberto Sanseverino d'Aragona, un esperto condottiero veterano di numerose battaglie. Questi, resosi conto che il tempo giocava a suo favore, poich\u00e9 i tirolesi erano gi\u00e0 a corto di denaro, si accamp\u00f2 nei pressi di Verona.\nI preparativi.\nLa disfida nacque per iniziativa di Antonio Maria Sanseverino, figlio quartogenito del comandante veneziano, che si trovava nell'accampamento veneziano, dove mal sopportava l'attesa ed era smanioso di combattere. Il 7 giugno egli invi\u00f2 il suo scudiero a Rovereto, dall'esercito tirolese, con il compito di lanciare una sfida. All'epoca l'evento suscit\u00f2 gran clamore, poich\u00e9 duelli di questo genere erano ormai piuttosto rari e di sapore medievale. Comunque la sfida venne accolta e come campione si offr\u00ec il conte Johann von Sonnenberg,provveditore di Waldburg nel W\u00fcrttemberg e, secondo alcune dicerie, figlio illegittimo del duca di Baviera. Questi, reputato un valido comandante e un abile guerriero, si era unito all'esercito durante l'assedio di Rovereto.\nDopo che un'apposita commissione ebbe stabilito il luogo dello scontro, la data venne fissata il 12 giugno.\nLa disfida.\nIl giorno stabilito, i due cavalieri, seguiti da una corteo di sessantaquattro cavalieri e otto trombettieri, si recarono sul luogo del torneo. Il duello era diviso in quattro parti, rispettivamente con mazza, lancia, mazza e stocco.\nDopo aver pregato ed essersi omaggiati in segno di rispetto, i contendenti montarono a cavallo. Sanseverino fu il primo a partire alla carica, colpendo Sonnenberg, ma senza riuscire a disarcionarlo. A finire disarcionato fu invece l'italiano, che si risal\u00ec immediatamente in groppa sguainando la spada. Non appena anche l'avversario, gettata la lancia, ebbe afferrato la spada, inizi\u00f2 un intenso duello, al termine del quale, afferrando il destriero nemico per le briglie, Sonnenberg riusc\u00ec a ferire Sanseverino ad un braccio. Questi cadde da cavallo, ma la medesima sorte tocc\u00f2 all'avversario, che perse la mazza. A questo punto si pass\u00f2 direttamente al duello con lo stocco, che infuri\u00f2 violento per qualche minuto. Alla fine Sonnenberg cadde a terra trascinando con s\u00e9 l'italiano, che rimase incastrato con un braccio sotto l'armatura del tedesco. Rapidissimo, questi punt\u00f2 lo stocco alla gola del nemico, che si dichiar\u00f2 sconfitto.\nConseguenze.\nCome precedentemente stabilito, lo sconfitto, Antonio Maria da Sanseverino, segu\u00ec i tirolesi a Rovereto come ostaggio. Tuttavia venne trattato come un ospite e fu rimandato a Verona il giorno seguente. In segno di cavalleria, Johann von Sonnenberg rifiut\u00f2 mille ducati di risarcimento (che lo sconfitto avrebbe dovuto pagare) e invece gli fece dono di un prezioso destriero. In cambio Sanseverino gli regal\u00f2 a sua volta un cavallo e un'armatura da torneo. Quest'ultima venne inviata a Waldburg, dove rimase per alcuni anni, prima di essere regalata al duca di Baviera."}
{"id": "4527738", "revid": "709565", "url": "https://it.wikipedia.org/wiki?curid=4527738", "title": "Episodi de L'impareggiabile Glynis", "text": "La prima e unica stagione della serie televisiva L'impareggiabile Glynis (\"Glynis\") \u00e8 andata in onda negli Stati Uniti dal 25 settembre 1963 al 18 dicembre 1963 sulla CBS.\nIn Italia \u00e8 andata in onda a partire dal 7 giugno 1965 in seconda serata su Rai 1."}
{"id": "4527746", "revid": "287204", "url": "https://it.wikipedia.org/wiki?curid=4527746", "title": "Adam West (personaggio)", "text": ""}
{"id": "4527747", "revid": "76963", "url": "https://it.wikipedia.org/wiki?curid=4527747", "title": "David Warshofsky", "text": "Biografia.\nDavid Warshofsky \u00e8 nato col nome di David Warner, in seguito ha cambiato il cognome in Warshofsky, che era il nome originale della sua famiglia. Vive a Los Angeles con la moglie Kristina Lear e i suoi due figli. \nDoppiatori italiani.\nNelle versioni in italiano dei suoi film, David Warshofsky \u00e8 stato doppiato da:"}
{"id": "4527764", "revid": "1442080", "url": "https://it.wikipedia.org/wiki?curid=4527764", "title": "Vauxhall Prince Henry", "text": "La Price Henry \u00e8 un'autovettura prodotta dalla Vauxhall dal 1911 al 1914. Ufficialmente, il nome del modello era C-Type.\nStoria.\nIl nome della vettura deriva dalla partecipazione del modello alla Prinz-Heinrich-Fahrt, gara che era dedicata al principe Enrico di Prussia. Dopo la partecipazione alla competizione, le vendite degli esemplari della vettura prodotti per uso civile migliorarono decisamente, e quindi il modello venne soprannominato \"Prince Henry\". La Prince Henry partecip\u00f2 in seguito ad altre gare, tra cui la San Pietroburgo-Sebastopoli, e cos\u00ec due esemplari del modello vennero venduti allo zar Nicola II di Russia. Come conseguenza furono aperti, con buoni risultati, dei concessionari Vauxhall anche a Mosca. Questi punti vendita vennero poi chiusi a causa della Rivoluzione russa.\nLa Price Henry era, in sostanza, una versione ad alte prestazioni della Vauxhall A-Type, che fu progettata nell'inverno 1907/1908 da Laurence Pomeroy. Il motore, della Prince Henry, che era montato anteriormente, era a quattro cilindri in linea ed aveva inizialmente una cilindrata di 3.054 cm\u00b3. Esso erogava 60 bhp ed era a valvole laterali. Nel 1913 la cilindrata del motore fu aumentata a 3.969\u00a0cm\u00b3, e la potenza che crebbe a 75\u00a0bhp. L'alesaggio e la corsa passarono, rispettivamente, da 90 a 95\u00a0mm, e da 120\u00a0mm a 140\u00a0mm. Il monoblocco era in ghisa e l'accensione era a magnete. Era installato un solo carburatore \"Zenith\". L'impianto di raffreddamento comprendeva una ventola, e l'acqua era fatta circolare nel radiatore grazie ad una pompa mossa da una cinghia di cuoio. Il cambio era a quattro rapporti e la trazione era posteriore.\nLe dimensioni ed il peso dipendevano dal modello e dal tipo di carrozzeria installata. La Prince Henry \u00e8 spesso definita come la prima vettura sport mai costruita. Questo primato lo contende per\u00f2 con la Vauxhall 20\u00a0hp, che \u00e8 stata introdotta nel 1908, e con l'Austro-Daimler 27/80PS, che venne progettata da Ferdinand Porsche."}
{"id": "4527780", "revid": "709565", "url": "https://it.wikipedia.org/wiki?curid=4527780", "title": "Episodi de I rangers della foresta (prima stagione)", "text": "La prima stagione della serie televisiva I rangers della foresta (\"The Forest Rangers\") \u00e8 andata in onda in Canada nel 1963 sulla CBC."}
{"id": "4527781", "revid": "126257", "url": "https://it.wikipedia.org/wiki?curid=4527781", "title": "Vauxhall C-Type", "text": ""}
{"id": "4527788", "revid": "709565", "url": "https://it.wikipedia.org/wiki?curid=4527788", "title": "Episodi de I rangers della foresta (seconda stagione)", "text": "La seconda stagione della serie televisiva I rangers della foresta (\"The Forest Rangers\") \u00e8 andata in onda in Canada nel 1964 sulla CBC."}
{"id": "4527789", "revid": "712828", "url": "https://it.wikipedia.org/wiki?curid=4527789", "title": "Barbabianca (personaggio)", "text": ""}
{"id": "4527790", "revid": "709565", "url": "https://it.wikipedia.org/wiki?curid=4527790", "title": "Episodi de I rangers della foresta (terza stagione)", "text": "La terza stagione della serie televisiva I rangers della foresta (\"The Forest Rangers\") \u00e8 andata in onda in Canada nel 1965 sulla CBC."}
{"id": "4527792", "revid": "287204", "url": "https://it.wikipedia.org/wiki?curid=4527792", "title": "Bates (personaggio)", "text": ""}
{"id": "4527797", "revid": "287204", "url": "https://it.wikipedia.org/wiki?curid=4527797", "title": "Bruce (personaggio)", "text": ""}
{"id": "4527798", "revid": "767487", "url": "https://it.wikipedia.org/wiki?curid=4527798", "title": "William Villiers, II conte di Jersey", "text": "Biografia.\nEra il figlio di Edward Villiers, I conte di Jersey, e di sua moglie, Lady Barbara Chiffinch. Nel 1703, durante il suo Grand Tour, si rec\u00f2 in Italia e commission\u00f2 a Massimiliano Soldani Benzi una medaglia di bronzo.\nCarriera.\nRappresent\u00f2 Kent nella Camera dei Comuni (1705-1708). Nel 1711 successe al padre nella contea.\nMatrimonio.\nSpos\u00f2, il 22 marzo 1704, Judith Herne (?-22 luglio 1735), figlia di Frederick Herne e Elizabeth Lisle. Ebbero tre figli:\nMorte.\nMor\u00ec il 13 luglio 1721."}
{"id": "4527811", "revid": "123524293", "url": "https://it.wikipedia.org/wiki?curid=4527811", "title": "Nicola Vacchelli", "text": "Biografia.\nHa partecipato, quale capo del servizio cartografico, con il grado di colonnello, alla prima guerra mondiale. Nel 1919 \u00e8 stato promosso brigadiere generale e nel 1928 generale di divisione.\nHa diretto l'Istituto Geografico Militare dal 1919, mentre dal 1928 sino alla morte \u00e8 stato presidente della Societ\u00e0 geografica italiana. Dal 1924 al 1928 ha presieduto l'Unione geografica internazionale. Nello stesso 1928 ha ricevuto una laurea honoris causa dall'Universit\u00e0 di Cambridge.\nSi \u00e8 occupato di geodesia, presiedendo la Commissione Geodetica Italiana (dal 1920 fino alla sua morte), e con tale incarico sostenendo anche il lavoro astronomico di molte specole italiane, nonch\u00e9 di topografia, in particolare coloniale, partecipando ai rilievi e alle pubblicazioni delle mappe della Tripolitania, della Cirenaica e dell'isola di Rodi. Ha in seguito favorito le ricerche di aerofotogrammetria e le esplorazioni sempre in ambito coloniale. Ha anche scritto un ricordo di Roald Amundsen, all'indomani della sua scomparsa.\nFece parte della Massoneria."}
{"id": "4527815", "revid": "38120", "url": "https://it.wikipedia.org/wiki?curid=4527815", "title": "Donato (grammatico)", "text": ""}
{"id": "4527824", "revid": "300067", "url": "https://it.wikipedia.org/wiki?curid=4527824", "title": "Canton Charge 2012-2013", "text": "La stagione 2012-13 dei Canton Charge fu la 12\u00aa nella NBA D-League per la franchigia.\nI Canton Charge vinsero la \"East Division\" con un record di 30-20. Nei play-off persero i quarti di finale con i Tulsa 66ers (2-1)."}
{"id": "4527825", "revid": "729019", "url": "https://it.wikipedia.org/wiki?curid=4527825", "title": "Denis Avey", "text": "Prigioniero durante la Seconda guerra mondiale, lavor\u00f2 come ingegnere all'IG Farben presso il Campo di lavoro di Monowitz (vicino ad Auschwitz). Durante quel periodo, fu in contatto con molti prigionieri ebrei deportati ad Auschwitz. Strinse amicizia in particolare con Ernst Lobethal, a cui contribu\u00ec a salvare la vita grazie al contrabbando di alcune sigarette, fatte arrivare apposta da lui. Per questo, nel 2010, ha ottenuto la decorazione di British Hero of the Holocaust dall'ex Primo Ministro britannico Gordon Brown. Avey afferma anche di aver conosciuto un ebreo olandese di nome Hans e con lui decise di avviare uno scambio di abiti per entrare all'interno del Campo di concentramento di Auschwitz e vivere da vicino gli orrori perpetrati dall'esercito nazista. La sua storia \u00e8 raccontata in dettaglio nel libro, realizzato insieme al giornalista della BBC Rob Broomby, il memoriale Auschwitz. Ero il numero 220543 che \u00e8 stato pubblicato nel 2011. Mentre sono pienamente confermate la presenza di Avey come prigioniero a Monowitz e la sua amicizia con Ernst Lobethal, della sua affermazione di essere entrato ad Auschwitz con un scambio di abiti con il prigioniero Hans non si hanno conferme e in molti hanno anche espresso dubbi che una cosa simile sia stata effettivamente possibile.\nBiografia.\nNasce nella contea di Essex, nel 1919. Ha compiuto gli studi scolastici presso il \"Leyton Technical College\" di Londra ed ha imparato, da ragazzo, la boxe. Si \u00e8 sposato due volte ed ha proseguito la sua carriera di ingegnere, costruendo una fabbrica nei pressi di Newcastle.\nCarriera militare.\n\u00c8 entrato nell'esercito nel 1939, all'et\u00e0 di 20 anni, a servizio della British Army, combattendo la Campagna del Nordafrica (1940-1943), all'interno dell'unit\u00e0 7th Armoured Division della British Army. \u00c8 stato catturato dai tedeschi mentre attaccava l'esercito del generale Erwin Rommel, durante l'assedio di Tobruch in Libia, vedendo morire davanti ai suoi occhi il suo migliore amico. Riuscito a scappare, fugg\u00ec verso la Grecia, passando per il Mar Mediterraneo, ma qui venne di nuovo notato e catturato.\nPermanenza ad Auschwitz.\nNel 1943, venne trasferito al campo di lavoro di Monowitz, situato all'interno del complesso di Auschwitz e internato nell'industria IG Farben, fino al 1945. Durante la sua permanenza al campo, fece amicizia con il prigioniero ebreo Ernst Lobethal, che grazie anche al suo aiuto riusc\u00ec a sopravvivere. Avey mand\u00f2 una lettera, tramite la madre, alla sorella e in aggiunta si fece mandare delle sigarette, unica merce di scambio di allora. Ernst sar\u00e0 quindi evacuato dal campo di Auschwitz in una marcia della morte e creduto morto dall'amico.\nAvey conobbe anche un altro prigioniero ebreo, il cui nome sembra avere pareri discordanti, ma da quanto ha sostenuto Avey stesso, si chiamava Hans ed era olandese. Con quest'ultimo, di comune accordo, avvi\u00f2, per due notti, lo scambio degli abiti, per ottenere informazioni sul trattamento dei detenuti all'interno del campo, da parte delle SS Germaniche.\nEpilogo.\nAlla fine della guerra, dopo che l'esercito tedesco abbandon\u00f2 la Polonia, venne lasciato libero insieme agli altri soldati inglesi e si convinse che il suo amico Ernst era rimasto ucciso durante la tragica \"marcia della morte\". Solo molti anni dopo, incontrando la sorella di lui, Susanne, scopr\u00ec che Ernst era invece sopravvissuto alla \"marcia della morte\" e era solo da poco venuto a mancare.\nTestimonianza.\nDi ci\u00f2 che ha visto, Avey non ha raccontato nulla fino al 2003, poich\u00e9 ha subito disturbi post trumatici da stress. La sua testimonianza non \u00e8 stata quindi resa ad alcuno dei processi su Auschwitz. Nel 2011, ha realizzato, insieme al giornalista della BBC Rob Broomby, il memoriale Auschwitz. Ero il numero 220543.\nNel libro Denis Avey racconta la sua vicenda di prigioniero di guerra in Africa e quindi di deportato in Polonia, dove \u00e8 messo ai lavori forzati nel campo di lavoro di Monowitz (a 4 chilometri da Birkenau). Qui conobbe il prigioniero ebreo Ernst Lobethal (che sopravvissuto all'Olocausto ne ricorder\u00e0 anch'egli l'amicizia nelle sue memorie rilasciate per gli archivi dello USC Shoah Foundation Institute). Avey racconta anche di essere riuscito a trascorrere alcuni giorni ad Auschwitz-Birkenau scambiandosi di abito con un deportato ebreo olandese di nome Hans. Di questa visita ad Auschwitz per\u00f2 non si hanno riscontri oggettivi. Essa rimane una parte della sua testimonianza che non \u00e8 stato possibile confermare dalla ricerca storica.\nOnorificenza.\nPer la sua testimonianza, nel 2010, \u00e8 stato decorato dall'allora Primo Ministro britannico Gordon Brown, della British Hero of the Holocaust."}
{"id": "4527826", "revid": "38120", "url": "https://it.wikipedia.org/wiki?curid=4527826", "title": "Duchessa (Alice nel Paese delle Meraviglie)", "text": ""}
{"id": "4527830", "revid": "287204", "url": "https://it.wikipedia.org/wiki?curid=4527830", "title": "Women's International Grand Prix 1973", "text": "Il Women's International Grand Prix 1973 \u00e8 stato un circuito di tornei di tennis femminili che si affiancava al contemporaneo Commercial Union Assurance Grand Prix che comprendeva i tornei maschili. Questo circuito \u00e8 stato organizzato direttamente dall'International Lawn Tennis Federation e comprendeva 3 tornei del Grande Slam, escluso lo US Open appartenente al Virginia Slims Circuit e i tornei cosiddetti \"open\". Il Grand Prix femminile si affiancava al \"Virginia Slims Circuit\".\nCalendario.\nOttobre.\n\"Nessun evento\"\nDicembre.\n\"Nessun evento\""}
{"id": "4527849", "revid": "117196464", "url": "https://it.wikipedia.org/wiki?curid=4527849", "title": "Moira Queen", "text": "Moira Dearden~Queen \u00e8 un personaggio immaginario della serie televisiva statunitense \"Arrow\", ispirato ai fumetti di \"Green Arrow - Freccia Verde\" della \"DC Comics\". \u00c8 interpretata dall'attrice Susanna Thompson.\nBiografia.\nMoira Queen \u00e8 la madre di Oliver e Thea Queen. Inizialmente sembra una donna che ama la sua famiglia, composta dal secondo marito Walter Steele e dai figli Oliver e Thea avuti dal primo marito. Solo successivamente si scopre essere una donna senza scrupoli disposta a tutto per ottenere il potere, anche se nel finale della prima stagione il suo personaggio si riscatter\u00e0 salvando il quartiere \"The Glades\".\nPrima stagione.\nQuando Oliver torna a Starling City dall'Isola dove per cinque anni era rimasto prigioniero, Moira accoglie subito il figlio contenta di rivederlo vivo mentre lo credeva morto da anni. Dopo questi eventi quando il Detective Lance trover\u00e0 le prove confermando che Oliver \u00e8 \"l'Incappucciato\", Moira e Walter si opporranno facendo tutto il possibile per scagionarlo. Intanto Malcom Merlyn, con cui Moira in passato ebbe una relazione segreta alle spalle del primo marito Robert, noter\u00e0 che tutti gli eliminati da \"l'Incappucciato\" facevano parte della \"lista\", cos\u00ec tenta di uccidere Oliver durante una festa alla villa dei Queen, ma il detective Lance, nonostante odi Oliver e la sua famiglia per la loro ricchezza, ferma il killer inviato da Malcom e grazie alle prove fornite da Laurel e Diggle \u00e8 costretto a scagionare Oliver. Moira, scoperte le intenzioni di Malcom, lo minaccia di svelare quello che lui, lei e altri potenti di Starling City stanno organizzando. Walter inizier\u00e0 a sospettare che la moglie faccia parte di affari loschi. Il suo sospetto diventer\u00e0 concreto quando scoprir\u00e0 che Moira ha depositato la nave affondata del primo marito Robert in un magazzino. A quel punto Walter indagher\u00e0 con disapprovazione di Moira che non gli vuole permettere di navigare in acque altrui cio\u00e8 non mettersi a cercare la verit\u00e0. Durante l'omicidio di uno dei complici della Triade da parte di Helena Bertinelli, Moira verr\u00e0 ferita e per questo Walter torner\u00e0 a casa. Moira guarir\u00e0, ma Walter non smettendo di cercare la verit\u00e0 verr\u00e0 rapito da Malcom Merlyn che far\u00e0 prigioniero in un vecchio magazzino abbandonato e ben sorvegliato dai suoi uomini. Moira scoperto tutto ci\u00f2 permette a Malcom di tenere prigioniero Walter ma gli ordina di non fargli del male. Il consiglio d'amministrazione della Queen Consolidated credendo che Walter sia scomparso propone a Moira di diventare Amministratore Delegato, cio\u00e8 la carica massima alla Queen, ma questa rifiuta. Solo successivamente viene convinta dalla figlia Thea ad accettare, e cos\u00ec diventa Presidente alla Queen Consolidated. Moira stanca di fare parte del complotto di Malcom decide di sbarazzarsi di lui grazie ad un altro membro del complotto: Frank Chang. Con questo Moira ingaggia la Triade, la mafia cinese che dovr\u00e0 uccidere Malcom alla premiazione per il filantropo dell'anno. Ma i piani di Moira falliscono poich\u00e9 difatti Oliver e Tommy salvano Malcom che chiede a Moira di scoprire chi ha ordinato il suo assassinio. Moira, falsificando dei documenti, convince Malcom che \u00e8 Frank a volerlo morto, cos\u00ec Malcom segue segretamente l'incontro fra Moira e Frank e uccide quest'ultimo per averlo tradito. Malcom non sapendo che dietro a tutto c'era Moira si fida ancora di lei. Oliver per sapere qualcosa di pi\u00f9 sul complotto di Malcom entra nell'ufficio di Moira nei panni de \"l'Incappucciato\", ma Moira gli spara. Walter viene liberato e chiede il divorzio a Moira. Successivamente Oliver rivela che lui \u00e8 \"l'Incappucciato\" alla madre. Il piano di Malcom sta per compiersi: distruggere The Glades. Moira a quel punto per impedire la morte degli abitanti di quella citt\u00e0 organizza una conferenza stampa e rivela il piano di Malcom in diretta TV. Dopo questo Moira viene arrestata.\nSeconda stagione.\nDopo l'arresto di Moira, la Queen Consolidated \u00e8 senza un Amministratore Delegato. Oliver viene convinto dalla sorella Thea e dagli amici Diggle e Felicity a prendere il posto della madre all'interno dell'azienda di famiglia, ma un'azienda rivale alla Queen vuole impadronirsi delle quote aziendali della Queen Consolidated. Moira dopo aver ricevuto una visita di Thea e aver fatto la pace con lei, cede le sue quote a Oliver e per\u00f2 lo avverte che un restante 5% rimane senza un proprietario. Moira quindi suggerisce a Oliver di chiedere un prestito a Walter che \u00e8 diventato Direttore Finanziario della Banca della citt\u00e0. Arriva finalmente il giorno del processo preliminare di Moira Queen, dove il giudice pensa di condannarla a morte. Moira \u00e8 preoccupata ma anche timorosa che il processo vada avanti. Infatti la donna nasconde ancora un ultimo segreto. Arriva finalmente il tanto atteso giorno del processo contro Moira Queen. Nonostante le gravi accuse, Moira viene scagionata e assolta dal giudice. Moira ormai libera esce dal carcere, decide di avviarsi a casa, ma ad un certo punto il suo autista, si ferma in una strada, dove viene ucciso con una freccia scoccata da Malcom Merlyn. Moira impotente si trova di fronte a un uomo che lei credeva morto e che le rivela di aver corrotto la giuria per ridarle la libert\u00e0 e soprattutto che ha scoperto l'ultimo segreto che lei nascondeva: Thea non \u00e8 figlia di Robert ma di Malcom. Questi torna successivamente a minacciarla dopo una festa in onore della sua scarcerazione organizzata da Oliver. Moira per\u00f2 questa volta sa come difendersi, infatti rivela al capo della Lega degli Assassini, di cui fa parte anche Malcom, che questi \u00e8 vivo. Malcom \u00e8 costretto a fuggire ma giura a Moira vendetta. Successivamente Felicity scopre che Thea \u00e8 figlia di Malcom e non di Robert e lo dice ad Oliver nonostante Moira l'abbia minacciata di non farlo. Oliver interrompe cos\u00ec i rapporti con la madre, nonostante continui ad appoggiarla nella sua candidatura al posto di sindaco di cui Moira vuole impadronirsi. Anche i rapporti con la figlia Thea si incrinano, poich\u00e9 pure la ragazza scopre che Malcom \u00e8 il suo vero padre, informazione fornitale da Slade Wilson. Nel corso delle ultime puntate sta per ritirare la sua candidatura a sindaco per concentrarsi a ricucire i rapporti con i figli, ma cambia idea all'ultimo momento poich\u00e9, incoraggiata da Oliver, ritiene in cuor suo che far del bene a Starling City possa farla apparire una donna giusta non solo ai cittadini ma anche agli occhi dei figli stessi. Successivamente, mentre \u00e8 in macchina con Oliver e Thea, sta per rivelare l'ennesimo segreto riguardante Malcolm. L'auto per\u00f2 viene improvvisamente investita, e tutti e tre si ritrovano rapiti e legati da Slade Wilson. Per salvare i propri figli, muore davanti ai loro occhi uccisa con una spada da Slade, che onora cos\u00ec una vecchia promessa di vendetta nei confronti di Oliver."}
{"id": "4527853", "revid": "92723", "url": "https://it.wikipedia.org/wiki?curid=4527853", "title": "Contea di Gwydir", "text": "La contea di Gwydir \u00e8 una Local Government Area che si trova nel Nuovo Galles del Sud. Essa si estende su una superficie di 9.452,8 chilometri quadrati e ha una popolazione di 5.425 abitanti. La sede del consiglio si trova a Bingara."}
{"id": "4527866", "revid": "58797542", "url": "https://it.wikipedia.org/wiki?curid=4527866", "title": "Agents of SHIELD", "text": ""}
{"id": "4527868", "revid": "187109", "url": "https://it.wikipedia.org/wiki?curid=4527868", "title": "Solfidrile", "text": ""}
{"id": "4527869", "revid": "92723", "url": "https://it.wikipedia.org/wiki?curid=4527869", "title": "Contea di Harden", "text": "La contea di Harden \u00e8 una Local Government Area che si trova nel Nuovo Galles del Sud. Essa si estende su una superficie di 1.869 chilometri quadrati e ha una popolazione di 3.669 abitanti. La sede del consiglio si trova a Harden."}
{"id": "4527878", "revid": "1318658", "url": "https://it.wikipedia.org/wiki?curid=4527878", "title": "Danijel Gali\u0107", "text": "Carriera.\nClub.\nLa carriera di Danijel Gali\u0107 inizia nell', dove rimane per sette anni, dalle giovanili fino alla prima squadra: con la formazione croata vince per quattro volte sia lo scudetto che la coppa nazionale, raggiungendo inoltre, in ambito europeo, la finale della Challenge Cup 2009-10. Nella stagione 2010-11 passa al , societ\u00e0 militante nel massimo campionato italiano: a Cuneo vince la Coppa Italia e la Supercoppa italiana, prima di trasferirsi al , in Serie A2, nell'annata 2011-12.\nIn seguito, dopo un'esperienza nel campionato kuwaitiano nelle file del , viene ingaggiato dal , nella Volley League greca per il campionato 2013-14, mentre nel campionato seguente \u00e8 tesserato dagli spagnoli del , militanti nella Superliga de Voleibol Masculina, con cui si aggiudica la Supercoppa e la Coppa del Re.\nDopo un'esperienza in Tunisia con l', nel corso della quale vince la coppa nazionale, resta inattivo per qualche mese, rientrando in campo nel febbraio 2017, quando viene ingaggiato per il finale di stagione dagli , nella V-League sudcoreana, vincendo lo scudetto. Nel campionato 2017-18 gioca nella Liga Argentina de Voleibol con l', aggiudicandosi prima la Coppa M\u00e1ster e poi lo scudetto. \nGioca in seguito negli Emirati Arabi Uniti con la formazione del , prima di approdare in Indonesia per partecipare alla Proliga 2019 col : dopo questa esperienza gioca per due annate in Arabia Saudita, dove difende i colori dell', vincendo uno scudetto.\nNazionale.\nNel 2006 partecipa alle qualificazioni europee al campionato mondiale 2007 con la nazionale croata Under-21.\nFa il suo esordio nella nazionale della Croazia sempre nel 2006, conquistando la medaglia d'argento all'European League, bissata nell'edizione 2013 del torneo. In seguito si aggiudica l'oro all'European Silver League 2018, dove viene premiato come miglior schiacciatore."}
{"id": "4527879", "revid": "767487", "url": "https://it.wikipedia.org/wiki?curid=4527879", "title": "Intersections", "text": "Intersections \u00e8 un film del 2013 scritto e diretto da David Marconi.\nI protagonisti del film sono Frank Grillo, Jaimie Alexander, Roschdy Zem e Marie-Jos\u00e9e Croze.\nIn Italia \u00e8 stato trasmesso in prima visione su Rai 4 il 7 gennaio 2014.\nTrama.\nTaylor e Scott Dolan, freschi sposi, sono in luna di miele in Marocco, dove la donna progetta di uccidere il ricco marito con l'aiuto del proprio amante, Travis. Il piano, per\u00f2, sfuma quando vengono coinvolti, insieme ad altre persone, in un incidente su una strada sperduta nel deserto. Il gruppo di sopravvissuti, che include anche il contrabbandiere ricercato Omar, una donna francese, Audrey, con un bambino malato, e Saleh, un misterioso \"riparatore\", si imbarca in un viaggio per uscire dal deserto, che culmina in un suq di Essaouira.\nProduzione.\n\"Intersections\" segna il ritorno di David Marconi alla regia, venti anni dopo \"The Harvest\". Brooklyn Decker e Gemma Arterton furono considerate per il ruolo di Taylor Dolan, ma venne infine scelta Jaimie Alexander.\nLe riprese cominciarono a febbraio 2012 in Marocco e durarono un mese e mezzo. Il film \u00e8 recitato principalmente in lingua inglese, con brevi spezzoni in arabo (quando interagiscono Moussa Maaskri e Roschdy Zem) e francese, per gli scambi di battute tra i personaggi di Roschdy Zem, Marie-Jos\u00e9e Croze e Carlos Leal. La scena dell'incidente stradale \u00e8 stata filmata senza effetti speciali, utilizzando fotocamere DSLR installate nell'abitacolo delle automobili.\nDistribuzione.\nInizialmente programmato per novembre 2012, \"Intersections\" fu distribuito in Francia il 30 gennaio 2013 in 304 cinema, dopo una premi\u00e8re, avvenuta il 25 gennaio, all'UGC Cin\u00e9-Cit\u00e9 Rosny-sous-Bois fuori Parigi, a cui parteciparono Roschy Zem e Marie-Jos\u00e9e Croze. In Belgio il film fu distribuito una settimana pi\u00f9 tardi, il 6 febbraio, in 15 cinema.\nAccoglienza.\nIncassi.\nAl botteghino francese, il film debutt\u00f2 al dodicesimo posto, dietro ad altri cinque film distribuiti nella stessa settimana (tra cui \"Lincoln\", \"Il lato positivo - Silver Linings Playbook\" e \"7 psicopatici\") e guadagnando poco pi\u00f9 di 260.000 euro, con una media di 871 euro per cinema, attraendo 52.485 spettatori. Al botteghino belga, invece, il film debutt\u00f2 al diciannovesimo posto, dietro ad altri cinque film distribuiti nella stessa settimana (tra cui \"Hitchcock\" e \"Hansel &amp; Gretel - Cacciatori di streghe\") e guadagnando poco pi\u00f9 di 26.000 euro, con una media di 1.750 euro per cinema. Al 3 marzo 2013, \"Intersections\" aveva guadagnato poco pi\u00f9 di 300.000 euro in totale.\nCritica.\n\"Intersections\" ha ricevuto critiche principalmente negative in Francia. Scrivendo per \"Critikat\", Vincent Avenel giudic\u00f2 la sceneggiatura \"incoerente\", sentimento condiviso anche da Fran\u00e7ois Barge-Prieur di \"Les Fiches du Cin\u00e9ma\". Avenel continu\u00f2 ritenendo la pellicola \"assurda\" e \"vuota\", criticando l'abbondanza di pubblicit\u00e0 indiretta e trovando nella bellezza di Jaimie Alexander l'unica nota positiva. Su \"Le Monde\", Jacques Mandelbaum disse che il lungometraggio era la \"versione reality show\" di un film di sopravvivenza, mentre in \"Version Femina\", Anne Michelet lament\u00f2 la mancanza di tensione.\nUna rara recensione positiva arriv\u00f2 da \"Staragora\", che lod\u00f2 i numerosi colpi di scena e i personaggi tutt'altro che perfetti, oltre ad affermare che il film era \"uno di quelli che si ricordano per settimane dopo averli visti\".\nEdizioni home video.\n\"Intersections\" \u00e8 uscito in DVD e Blu-ray in Francia, in edizione estesa, il 30 maggio 2013. Negli Stati Uniti \u00e8 uscito invece il 28 gennaio 2014, sotto il titolo di \"Collisions\"."}
{"id": "4527880", "revid": "92723", "url": "https://it.wikipedia.org/wiki?curid=4527880", "title": "Tornei di tennis femminili indipendenti nel 1973", "text": "Nel 1973 alcuni tornei di tennis femminili facevano parte del Virginia Slims Circuit 1973, altri del Women's International Grand Prix 1973, ma alcuni non erano inseriti in nessuno dei 2 circuiti."}
{"id": "4527881", "revid": "92723", "url": "https://it.wikipedia.org/wiki?curid=4527881", "title": "Contea di Hay", "text": "La contea di Hay \u00e8 una Local Government Area che si trova nel Nuovo Galles del Sud. Essa si estende su una superficie di 11.326 chilometri quadrati e ha una popolazione di 3.349 abitanti. La sede del consiglio si trova a Hay."}
{"id": "4527882", "revid": "136801", "url": "https://it.wikipedia.org/wiki?curid=4527882", "title": "Virginia Slims WTA Tour 1973", "text": ""}
{"id": "4527893", "revid": "92723", "url": "https://it.wikipedia.org/wiki?curid=4527893", "title": "Contea di Hornsby", "text": "La contea di Hornsby \u00e8 una Local Government Area che si trova nel Nuovo Galles del Sud. Essa si estende su una superficie di 462 chilometri quadrati e ha una popolazione di 164.034 abitanti. La sede del consiglio si trova a Hornsby."}
{"id": "4527895", "revid": "254059", "url": "https://it.wikipedia.org/wiki?curid=4527895", "title": "Casa Carbone", "text": "Casa Carbone \u00e8 una casa museo che si trova a Lavagna, in provincia di Genova. \u00c8 un esempio di dimora in stile fin-de-si\u00e8cle ed \u00e8 stata donata nel 1987 al Fondo Ambiente Italiano dagli ultimi proprietari della famiglia Carbone: i fratelli Emanuele e Siria.\nDescrizione.\nCasa Carbone viene trasformata in casa museo nel 2004, grazie ai lavori di recupero e restauro a cura del FAI - Fondo Ambiente Italiano, che ha ricostruito e riallestito fedelmente l'ambiente domestico della famiglia Carbone, famiglia borghese del Novecento ligure.\nLa struttura architettonica riflette la tipica costruzione regionale del XIX secolo, mentre gli interni seguono uno stile fin-de-si\u00e8cle delle residenze signorili della zona. Nella casa \u00e8 conservata una pregiata raccolta di ceramiche Wedgwood, ma anche oggetti della quotidianit\u00e0 di epoche passate come biancheria, servizi di piatti, bambole di porcellana e, nello studio di Emanuele Carbone, si trovano strumenti scientifici e astronomici e i libri e riviste raccolti dall'eclettico proprietario."}
{"id": "4527898", "revid": "1543377", "url": "https://it.wikipedia.org/wiki?curid=4527898", "title": "Storyville", "text": "Storyville \u00e8 stato il quartiere a luci rosse di New Orleans, dal 1897 al 1917. Il quartiere era noto in citt\u00e0 come The District.\nStoria.\nIl nome \"Storyville\" venne mutuato dal sindaco Sidney Story, che propose la legge di creazione del distretto. Storyville era racchiuso fra Iberville, Basin Street, St. Louis Street e N. Robertson Street. La maggior parte di questo ex quartiere \u00e8 ora occupata dalla \"Iberville Housing Projects\", a due isolati dal confine con il Quartiere francese. \nIl distretto venne istituito per limitare la prostituzione in una zona della citt\u00e0 dove le autorit\u00e0 potevano controllare e regolare la pratica. Verso la fine degli anni 1890, il governo di New Orleans studi\u00f2 i quartieri a luci rosse legalizzati del nord della Germania e dei Paesi Bassi per impostare Storyville sulla base di tali modelli. Tra il 1895 e il 1915 vennero pubblicati dei \"libri blu\" a Storyville. Questi libri erano guide alla prostituzione per i visitatori e comprendevano descrizioni delle case, prezzi e servizi particolari. I libri blu portavano il motto dell'Ordine della Giarrettiera: \"Honi soit qui Mal Y Pense\" (Vergogna a colui che pensa male).\nLe \"case\" di Storyville andavano da quelle economiche \"cribs\" a quelle pi\u00f9 costose, fino a una fila di eleganti palazzi lungo Basin Street per i clienti benestanti. I \"cribs\" di New Orleans prevedevano una tariffa di 50 centesimi di dollaro, mentre le strutture pi\u00f9 costose potevano costare fino a 10 dollari. Nel quartiere coesistevano bordelli per bianchi e neri, ma agli uomini neri fu proibito l'acquisto di servizi in entrambi i tipi di struttura. In ogni caso fiorirono case con prostitute nere per gli uomini neri, con la piena consapevolezza della polizia e delle altre autorit\u00e0 locali, a breve distanza da Storyville.\n\"The District\" era adiacente ad una delle stazioni principali della citt\u00e0 e divenne una frequentata attrazione.\nIl Jazz non ebbe origine a Storyville, ma vi fior\u00ec come nel resto della citt\u00e0. Molti visitatori provenienti da fuori New Orleans udirono per la prima volta questo stile di musica prima che si sviluppasse a nord. Alcuni stranieri continuano ad associare Storyville con le origini del jazz. Era tradizione delle migliori \"case\" di Storyville di assumere un pianista e talvolta piccole band. \nChiusura.\nL'US Army, guidato da un atteggiamento riformista, proib\u00ec ai soldati la frequentazione di prostitute, basandosi sul fatto di preservare la salute pubblica. Nell'ottobre del 1917, poco dopo che gli Stati Uniti entrarono nella prima guerra mondiale, il Ministro della Guerra Newton D. Baker disse:\nAiutato dalle campagne dell\"'American Social Hygiene Organization\", e con i regolamenti militari che hanno posto tali \"case\" off limits, implement\u00f2 un programma nazionale per chiudere le cosiddette \"case chiuse\" nei pressi dei campi di addestramento dell'esercito.\nNei primi giorni della guerra, quattro soldati vennero uccisi nel distretto a poche settimane l'uno dall'altro. Sia l'Esercito che la Marina successivamente chiesero che Storyville fosse chiuso, a seguito della dichiarazione del Ministro della Marina Militare, Josephus Daniels, che lo defin\u00ec apportatore di \"cattiva influenza\".\nIl governo della citt\u00e0 di New Orleans protest\u00f2 fermamente contro la chiusura del distretto; il sindaco Martin Behrman disse: \"Potete rendere la prostituzione illegale ma non potete farla divenire impopolare.\" Dopo il 1917, quando Storyville venne chiuso, proliferarono in tutta la citt\u00e0 \"case\" di prostituzione per bianchi e neri.\nIl Distretto continu\u00f2, in maniera minore, ad essere un centro di intrattenimento per tutti gli anni 1920, con varie sale da ballo, cabaret e ristoranti, anche se case da gioco e di prostituzione erano regolarmente presenti in zona, nonostante le ripetute incursioni della polizia.\nOggi.\nQuasi tutti gli edifici dell'ex distretto vennero demoliti negli anni 1930, durante la Grande Depressione, per la costruzione di alloggi pubblici, a mezzo del progetto noto come \"Iberville Project\". Mentre gran parte della zona conteneva vecchi e decaduti edifici, i vecchi palazzi lungo Basin Street, alcune delle pi\u00f9 belle strutture della citt\u00e0, vennero anch'essi demoliti. Il governo della citt\u00e0 volle modificare l'area demolendo e ricostruendo. Basin Street venne ribattezzata \"Nord Saratoga\" (il suo nome storico fu poi restaurato circa venti anni dopo)."}
{"id": "4527899", "revid": "125946866", "url": "https://it.wikipedia.org/wiki?curid=4527899", "title": "Episodi di Sotto accusa", "text": "La prima e unica stagione della serie televisiva Sotto accusa (\"Arrest and Trial\") \u00e8 andata in onda negli Stati Uniti dal 15 settembre 1963 al 19 aprile 1964 sulla ABC."}
{"id": "4527900", "revid": "22475", "url": "https://it.wikipedia.org/wiki?curid=4527900", "title": "Contea di Inverell", "text": "La contea di Inverell \u00e8 una Local Government Area che si trova nel Nuovo Galles del Sud. Essa si estende su una superficie di 8.606 chilometri quadrati e ha una popolazione di 16.841 abitanti. La sede del consiglio si trova a Inverell."}
{"id": "4527902", "revid": "767487", "url": "https://it.wikipedia.org/wiki?curid=4527902", "title": "Resistina", "text": "La resistina \u00e8 un ormone di origine proteica prodotta dai macrofagi in seguito ad un aumento del tessuto adiposo, codificato dal gene \"RETN\". Comporta resistenza all'insulina e sopprime l'attivit\u00e0 dell'AMPK (protein chinasi dipendente da AMP, che non deve essere confuso con PKA) nel fegato e nel tessuto muscolare.\nNegli esseri umani la lunghezza del peptide \u00e8 di 108 residui amminoacidi, con un peso molecolare di circa 12,5 kDa.\nL'ormone \u00e8 stato scoperto nel 2001 dall'endocrinologo Mitchell Lazar dell'Universit\u00e0 della Pennsylvania."}
{"id": "4527906", "revid": "92723", "url": "https://it.wikipedia.org/wiki?curid=4527906", "title": "Contea di Jerilderie", "text": "La contea di Jerilderie \u00e8 una Local Government Area che si trova nel Nuovo Galles del Sud. Essa si estende su una superficie di 3.375 chilometri quadrati e ha una popolazione di 1.674 abitanti. La sede del consiglio si trova a Jerilderie."}
{"id": "4527908", "revid": "287204", "url": "https://it.wikipedia.org/wiki?curid=4527908", "title": "Rohatyn", "text": "Rohatyn (, ) \u00e8 una citt\u00e0 dell'Ucraina occidentale, di circa 8.800 abitanti (nel 2001), capitale del distretto di Rohatyn, nell'Oblast' di Ivano-Frankivs'k.\n\u00c8 famosa per aver dato i natali a Roxelana, la concubina favorita di Solimano il magnifico.\nStoria.\nNel 1366 si parla della cittadina in quanto \u201cfortezza\u201d e nel 1390 in quanto \u201ccitt\u00e0\u201d: lo sviluppo intensivo della citt\u00e0 inizia nel 1415 quando ad essa sono attribuiti l'autonomia e i privilegi connessi con i diritti di Magdeburgo, legge promulgata dall'impero polacco. Dal momento che Rohatyn apparteneva alle tenute reali del re polacco Casmiro III, \u00e8 spesso passata da un proprietario all'altro. In altre epoche la citt\u00e0 apparteneva a Vladislav Opolsky, poi a Volchko Prysluzhych fino Mykola. Dal 1387 la Galizia Orientale, tra cui Rohatyn, era governata dalla nobilt\u00e0 polacca e cos\u00ec \u00e8 stato fino al 1772. Le terre seguenti sono quindi appartenute al dominio polacco prima della nascita di Roxelana e dopo la morte."}
{"id": "4527911", "revid": "486946", "url": "https://it.wikipedia.org/wiki?curid=4527911", "title": "Fabrizio (Il padrino)", "text": ""}
{"id": "4527912", "revid": "92723", "url": "https://it.wikipedia.org/wiki?curid=4527912", "title": "Contea di Junee", "text": "La contea di Junee \u00e8 una Local Government Area che si trova nel Nuovo Galles del Sud. Essa si estende su una superficie di 2.031 chilometri quadrati e ha una popolazione di 6.298 abitanti. La sede del consiglio si trova a Junee."}
{"id": "4527921", "revid": "92723", "url": "https://it.wikipedia.org/wiki?curid=4527921", "title": "Contea di Kempsey", "text": "La contea di Kempsey \u00e8 una Local Government Area che si trova nel Nuovo Galles del Sud. Essa si estende su una superficie di 3.380 chilometri quadrati e ha una popolazione di 29.442 abitanti. La sede del consiglio si trova a Kempsey."}
{"id": "4527931", "revid": "110157", "url": "https://it.wikipedia.org/wiki?curid=4527931", "title": "Bosco di San Francesco", "text": "Il Bosco di San Francesco si trova ad Assisi, ai piedi della Basilica dedicata al Santo che nel XIII secolo abit\u00f2 e predic\u00f2 in queste terre, assieme ai suoi compagni, dando vita all'ordine francescano.\nNel 2008, il FAI - Fondo Ambiente Italiano ha acquisito grazie alla donazione di Intesa Sanpaolo 64 ettari dell'area, poi, nel 2011 in seguito a lavori di risistemazione e recupero, \u00e8 stato aperto il bosco.\nDescrizione.\nI lavori di recupero del FAI, avviati nel 2010, hanno portato alla creazione di un percorso di visita che parte dalla Basilica di San Francesco e prosegue nel bosco, attraversando l'antico complesso benedettino di Santa Croce, di cui ancora oggi sono visibili i resti dell'ospedale, del monastero, della chiesa, del ponte, del mulino e di una torre-opificio.\nIl percorso termina in una radura sulla vallata del Tescio, in cui spicca la Torre Annamaria, riportata alla luce dagli scavi archeologici, sede dell'opera di Land Art realizzata da Michelangelo Pistoletto chiamata \"il Terzo Paradiso\"."}
{"id": "4527932", "revid": "1543377", "url": "https://it.wikipedia.org/wiki?curid=4527932", "title": "Episodi di Richard Boone", "text": "La prima e unica stagione della serie televisiva Richard Boone (\"The Richard Boone Show\") \u00e8 andata in onda negli Stati Uniti dal 24 settembre 1963 al 31 marzo 1964 sulla NBC."}
{"id": "4527942", "revid": "332094", "url": "https://it.wikipedia.org/wiki?curid=4527942", "title": "North American A3J Vigilante", "text": ""}
{"id": "4527952", "revid": "62748", "url": "https://it.wikipedia.org/wiki?curid=4527952", "title": "Episodi di Missione segreta", "text": "La prima e unica stagione della serie televisiva Missione segreta (\"Espionage\") \u00e8 andata in onda negli Stati Uniti dal 2 ottobre 1963 al 20 maggio 1964 sulla NBC."}
{"id": "4527953", "revid": "767487", "url": "https://it.wikipedia.org/wiki?curid=4527953", "title": "A un passo dall'inferno (film 1995)", "text": "A un passo dall'inferno (\"No Contest\"), noto anche con il titolo Concorso infernale, \u00e8 un film del 1995 diretto da Paul Lynch, con Shannon Tweed, Robert Davi e Roddy Piper. \u00c8 stato girato un sequel del film, due anni dopo.\nTrama.\nUn concorso di Miss Galassia viene interrotto da una banda di criminali, che prende in ostaggio alcune persone e chiede dei diamanti come riscatto. Tuttavia l'ospite del concorso, Sharon Bell, un'attrice di kick-boxing, \u00e8 determinata a fermarli."}
{"id": "4527954", "revid": "767487", "url": "https://it.wikipedia.org/wiki?curid=4527954", "title": "Thomas Villiers, I conte di Clarendon", "text": "Biografia.\nEra il secondo figlio maschio di William Villiers, II conte di Jersey, e di sua moglie, Judith Herne, figlia di Frederick Herne. Studi\u00f2 a Eton College e poi Queens' College di Cambridge.\nCarriera politica.\nDopo la laurea intraprese la carriera diplomatica. Visse alla corte polacca e sassone (1740-1747). Fu inviato a Vienna come inviato alla corte di Maria Teresa d'Austria (1742-1743). Fu inviato a Berlino, come inviato alla corte di Federico II di Prussia (1746-1748).\nFu anche coinvolto nella politica interna inglese, come membro del partito Whig britannico che all'epoca dominava il Parlamento inglese. Venne eletto nella elezione generale britannica nel 1747. Si \u00e8 seduto come un membro del Parlamento per Tamworth (1747-1756).\nEra un commissario Lord dell'Ammiragliato, uno dei sette membri del Consiglio dell'ordine dell' Ammiragliato (26 febbraio 1748-17 novembre 1756).\nNel 1756 fu elevato al titolo nobiliare di Barone Hyde, nella contea di Wiltshire.\nIl 9 settembre 1763 \u00e8 stato ammesso al Consiglio della Corona.\nNel 1776, alla morte di Henry Hyde, IV conte di Clarendon, venne nominato conte di Clarendon.\nMatrimonio.\nSpos\u00f2, il 30 marzo 1752, Lady Charlotte Capell (2 ottobre 1721-3 settembre 1790), figlia di William Capell, III conte di Essex e Lady Jane Hyde. Ebbero quattro figli:\nMorte.\nMor\u00ec l'11 dicembre 1786 a Watford, Hertfordshire."}
{"id": "4527960", "revid": "1318658", "url": "https://it.wikipedia.org/wiki?curid=4527960", "title": "Cittadella di Longwy", "text": "La Cittadella di Longwy (\"Ville Haute de Longwy \" in lingua francese) \u00e8 un complesso fortificato edificato nella seconda met\u00e0 del XVII secolo su disposizione del re di Francia Luigi XIV dopo l'annessione di Longwy alla Francia a seguito del trattato di Nimega del 10 agosto 1678. L'insieme delle fortificazioni, l'\u00a0\"h\u00f4tel de ville\", la chiesa di san Dagoberto, le casematte e i pozzi sono stati classificati Monumento storico di Francia il 19 marzo 1921 e il 7 luglio 2008 l'intero complesso \u00e8 stato inserito fra le fortificazioni di Vauban da considerarsi Patrimonio dell'umanit\u00e0 da parte dell'UNESCO.\nStoria.\nI duchi di Lorena edificarono un castello-fortezza a difesa dell'estremo nord del loro territorio, che domina la citt\u00e0 di Longwy. A poco a poco, intorno al castello \u00e8 stata costruita una citt\u00e0, detta poi \"citt\u00e0 alta\".\nDopo una serie di assedi, Longwy venne annessa al regno di Francia a seguito del trattato di Nimega, firmato il 19 agosto 1678 tra le Province Unite e il Regno di Francia, che pose fine alla guerra con l'Olanda. La creazione di una roccaforte venne affidata dal re a Vauban e Choisy. Essi fecero distruggere il vecchio castello e la vecchia \"Longwy-Haut\" (la \"citt\u00e0 alta\") al fine di costruirne una nuova sopra una piana che domina la valle del fiume Chiers e la Longwy bassa.\nNel 1871, nel corso della guerra franco-prussiana, l'edificio destinato ad alloggio del Governatore and\u00f2 parzialmente distrutto e quel che ne rimase venne adibito a magazzino per il foraggio.\nLa fortezza \u00e8 stata danneggiata dai bombardamenti sia durante la prima che la seconda guerra mondiale.\nArchitettura.\nLa cittadella \u00e8 costruita su pianta esagonale e contiene una chiesa, l'arsenale, undici caserme e cinque pozzi, strutturata a quadrilateri disposti intorno ad una grande piazza centrale. Si poteva accedere alla cittadella da due porte: la \"porte de Bourgogne\" (distrutta nel 1914) e la \"Porte de France\".\nAlla costruzione della cittadella hanno collaborato anche gl'ingegneri militari Jean Baptiste Favar, Louis de Bonnafau e Alexandre de Chermont.\nAttualmente la met\u00e0 della cinta muraria e dei bastioni e la \"Porte de France\" sono perfettamente conservati e la maggior parte degli edifici costruiti da Vauban sono ancora visibili: il municipio, la chiesa, la caserma, il pozzo centrale, il panificio."}
{"id": "4527963", "revid": "177966", "url": "https://it.wikipedia.org/wiki?curid=4527963", "title": "Basin Street", "text": "Basin Street o Rue Bassin in francese, \u00e8 una strada di New Orleans. La sua parallela a Rampart Street, un isolato verso il lago, al confine col Quartiere francese, va da Canal Street al \"Saint Louis Cemetery\".\nStoria.\nIl nome deriva dal \"bacino di svolta\" del \"Canal Carondelet\" che precedentemente occupava la via, che ora corre nelle vicinanze dell'Auditorium Comunale.\nFra la fine del XIX secolo e l'inizio del XX ferrovia correvano dei binari in parallelo al canale e poi giravano in Basin Street, correndo nel \"terreno neutro\" (come \u00e8 indicato il centro della strada localmente) per giungere ad uno dei principali depositi ferroviari della citt\u00e0 a Canal Street.\nUn tempo una delle pi\u00f9 eleganti zone residenziali della citt\u00e0, divenne un quartiere a luci rosse intorno al 1870. Dal 1897 e per tutta la prima guerra mondiale, la parte posteriore di Basin Street fu un confine di Storyville, una zona a luci rosse, costellata di bar e \"case\" destinate alla prostituzione.\nDopo la chiusura di Storyville, Basin Street temporaneamente rinominata \"North Saratoga\". La maggior parte degli edifici venne demolita e ricostruita secondo il \"Iberville Projects\".\nBasin Street precedentemente continuava sull'altro lato di Canal Street fino a Common Street, oggi nota come \"Elk Place\", che dopo due isolati diventa Loyola Avenue, nella parte superiore della via. La strada parallela \u00e8 Rampart Street, un isolato dall'altra parte di Louis Armstrong Park, nel quartiere \"Trem\u00e9\".\nBasin Street fu commemorata nella canzone \"Basin Street Blues\" pubblicata da Spencer Williams nel 1926 ed incisa da Louis Armstrong nel 1929; le centinaia di registrazioni di questo \"classico\" comprendono la versione di Miles Davis del 1963.\nEsistono una serie di monumenti nel \"terreno neutro\" di Basin Street, e fra questi quello a Sim\u00f3n Bol\u00edvar, Benito Ju\u00e1reze Francisco Moraz\u00e1n, oltre ad un'insegna metallica commemorante Storyville."}
{"id": "4527967", "revid": "1318658", "url": "https://it.wikipedia.org/wiki?curid=4527967", "title": "Rollei Redbird", "text": "Rollei Redbird \u00e8 una pellicola fotografica speciale reperibile in formato 35\u00a0mm.\nLa peculiarit\u00e0 di questa pellicola \u00e8 di registrare immagini in scala di rossi, tecnica internazionalmente conosciuta col nome di \"Redscale\".\nCaratteristiche tecniche.\nIl principio per cui la registrazione dell'immagine analogica differisce dalle normali pellicole a colori: la pellicola contenuta all'interno del bussolotto \u00e8 bobinata in senso opposto al normale, cio\u00e8 con il supporto in plastica verso l'otturatore e l'emulsione verso il dorso pressa pellicola. Questa rotazione consente alla luce di viaggiare attraverso gli strati sensibili ai colori RGB nell'ordine inverso rispetto al normale, attraversando prima lo strato sensibile al rosso, successivamente quello sensibile al verde e, solo dopo aver oltrepassato un filtro che ne smorza l'intensit\u00e0, la luce incontra lo strato sensibile al blu.\nL'effetto delle Rollei Redbird \u00e8 riproducibile bobinando una pellicola nel senso inverso dentro un qualunque bussolotto vuoto, da notare per\u00f2 che tale modifica necessita di una compensazione dell'esposizione tra i due ed i quattro stop.\nTrattandosi di una pellicola negativa lo sviluppo della Rollei Redbird segue lo stesso procedimento delle normali pellicole colore negative (C-41), senza particolari accorgimenti, la sensibilit\u00e0 400 ISO dichiarata \u00e8 corretta e non c'\u00e8 bisogno di alcuna sovraesposizione o sovra-sviluppo.\nControllo delle alte luci.\nDato che nella sintesi additiva dei colori il rosso ed il verde formano il colore giallo, la pellicola risulter\u00e0 avere una sempre pi\u00f9 marcata dominante gialla nelle alte luci della scena fotografata (le aree pi\u00f9 luminose) tanto pi\u00f9 lungo sar\u00e0 il tempo di esposizione. Con tempi di esposizione pi\u00f9 brevi di 1/125s si avranno, oltre alla dominante rossa, alcune alterazioni di colore tecnicamente difficilmente controllabili. Per questo infatti si raccomanda di non superare mai la velocit\u00e0 di 1/60s per ottenere il classico effetto \"redscale\", abbreviando i tempi per ottenere pi\u00f9 o meno dominante gialla nelle luci.\nContesto e nascita della tecnica.\nLa tecnica del \"redscale\" \u00e8 considerata parte dei movimento \"Lo-fi photography\" e lomografici. Tuttavia \u00e8 da notare come questa tecnica \u00e8 stata scoperta accidentalmente agli albori della fotografia a colori, quando la maggior parte dei supporti erano a fogli singoli come le odierne lastre per banco ottico, o comunque non esistevano sistemi di aggancio-scorrimento. I singoli supporti erano quindi facilmente posizionabili nel senso inverso al corretto, e questo \"errore\" \u00e8 tornato di moda con l'ascesa di popolarit\u00e0 della \"Lo-fi photography\". Pur essendosi sviluppato da uno stadio embrionale di \"errore\", la tecnica del \"redscale\" ha nei decenni trascorsi acquisito una maturit\u00e0 espressiva, anche l'aspetto tecnico si \u00e8 naturalmente sviluppato fino al raggiungimento del massimo controllo dell'effetto e della sua riproducibilit\u00e0. Lo stesso discorso potrebbe valere per le tecniche del \"bleach bypass\" e del \"Cross processing\".\n\"Rollei Nightbird\".\nAltra pellicola prodotta Rollei \u00e8 la Rollei \"Nightbird\", equivalente alla \"Redbird\" ma con una sensibilit\u00e0 ISO di 800 anzich\u00e9 400, anch'essa da sottoporre ad un normale processo C41 trattandosi di pellicola negativa colore."}
{"id": "4527972", "revid": "716642", "url": "https://it.wikipedia.org/wiki?curid=4527972", "title": "Igor Sergeev", "text": "Carriera.\nClub.\nGioca nel Paxtakor, squadra della massima serie uzbeka; nel 2013 ha giocato 6 partite nella AFC Champions League, senza mai segnare.\nNel 2015 \u00e8 stato capocannoniere del campionato uzbeko; in seguito, ha giocato anche nella prima divisione kazaka.\nDopo una breve parentesi all', il 19 luglio 2021 si trasferisce al .\nNazionale.\nNel 2012 con la nazionale under-19 raggiunge le semi-finali dell'Campionato asiatico di calcio Under-19 2012 vincendo il titolo di capocannoniere con 9 realizzazioni; partecipa ai Mondiali Under-20 del 2013, andando anche a segno nella prima partita della fase a gironi. Gioca poi da titolare anche nella seconda partita della fase a gironi, pareggiata 1-1 contro la Croazia. Segna il suo secondo gol nel torneo negli ottavi di finale, contribuendo cos\u00ec alla vittoria per 3-1 sulla Grecia; gioca poi da titolare anche nella partita persa per 4-0 contro la Francia nei quarti di finale. Il 10 settembre 2013 fa il suo esordio con la Nazionale maggiore, giocando gli ultimi 31 minuti della partita pareggiata per 1-1 contro la Giordania, valida per le qualificazioni ai Mondiali del 2014."}
{"id": "4527973", "revid": "486946", "url": "https://it.wikipedia.org/wiki?curid=4527973", "title": "Uomo ombra", "text": ""}
{"id": "4527977", "revid": "124123", "url": "https://it.wikipedia.org/wiki?curid=4527977", "title": "G\u00e9rard Watkins", "text": "\u00c8 figlio del regista Peter Watkins e fratello di Patrick Watkins. Sa parlare bene sia l'inglese sia il francese.\nHa iniziato a lavorare come attore nel 1986 ed ha recitato tra gli altri in \"Amami se hai coraggio\" e \"Io vi trover\u00f2\"."}
{"id": "4527984", "revid": "85053", "url": "https://it.wikipedia.org/wiki?curid=4527984", "title": "RAF Wideawake", "text": ""}
{"id": "4527996", "revid": "729019", "url": "https://it.wikipedia.org/wiki?curid=4527996", "title": "Enrico Serra (antifascista)", "text": "Biografia.\nEnrico Serra nacque ad Imperia il 4 maggio 1921; venne arrestato e rinchiuso nel campo italiano di Fossoli, nel settembre 1943, in seguito ad un'azione partigiana.Da qui venne poi trasferito con il fratello Nicola ed i compagni Raimondo Ricci ed Alberto e Carlo Todros nel campo di sterminio di Mauthausen, dove a causa dei terribili stenti, mor\u00ec il 2 febbraio 1945.\nOnorificenze.\nIl 19 settembre 1994 il Presidente della repubblica Oscar Luigi Scalfaro, gli concesse la \"Medaglia di Bronzo alla memoria e al Valor Militare\" con la seguente motivazione:\nBibliografia.\nProvincia di Imperia - la resistenza nell'Imperiese"}
{"id": "4528000", "revid": "123626609", "url": "https://it.wikipedia.org/wiki?curid=4528000", "title": "Arturo Perugini", "text": "Biografia.\nFiglio di Basilio Perugini, avvocato, e di Anna Cassoli nacque a Lamezia Terme da genitori originari di Curinga, paese dove trascorse l'infanzia e l'adolescenza. Si laure\u00f2 in giurisprudenza presso l'Universit\u00e0 degli Studi di Roma La Sapienza il 10 giugno 1940 discutendo la tesi su \u201cil diritto come fatto e come ideale nella filosofia di Giovanbattista Vico\u201d, con Giorgio del Vecchio.\nUfficiale di complemento volontario, combattente e reduce della seconda guerra mondiale, \u00e8 stato internato in un campo di prigionia dal 1945 al 1946.\nSpos\u00f2 Giulia Serrao il 7 marzo 1943 ed ebbe quattro figli: Maria, Basilio, Sebastiano e Antonio.\nIscritto all'albo degli avvocati presso il tribunale di Nicastro dal 20 agosto 1946, dal 17 novembre 1955 si iscrisse all'albo speciale dei patrocinanti in cassazione e davanti alle altre magistrature superiori della Repubblica. Fu componente dello stesso consiglio dell'ordine per vari bienni ed esercit\u00f2 la professione forense per tutta la vita. Ha pubblicato testi in materie giuridiche ed ha collaborato a periodici giuridici e politici.\nConsigliere comunale di Nicastro dal 1956 al 1959 e dal 1961 al 1965, \u00e8 stato commissario prefettizio dello stesso comune dal 1959 al 1961 e poi sindaco della citt\u00e0 dal 1961 al 1962, primo eletto della lista della Democrazia Cristiana che, nella tornata elettorale del 1961, conquist\u00f2 la maggioranza assoluta dei consiglieri eletti.\nEletto senatore della Repubblica per la IV legislatura il 28 aprile 1963, con circa 31.000 voti, ha fatto parte della IX commissione permanente del Senato per l'industria, il commercio, l'artigianato e l'agricoltura. Nel corso del suo mandato parlamentare ha presentato numerosi disegni di legge, interpellanze ed interrogazioni, intervenendo frequentemente nelle discussioni sia in aula che in commissione: tra questi \u00e8 stato autore del disegno di legge per la costituzione del comune di Lamezia Terme presentato in Senato il 30 ottobre 1963, poi approvato con legge 4 gennaio 1968 n.6.\nHa partecipato, nella primavera del 1970, alle elezioni amministrative per l'elezione del primo consiglio comunale di Lamezia Terme come capolista dei democratici cristiani, risultando primo degli eletti e venendo successivamente eletto primo sindaco della nuova citt\u00e0.\nNel decennale della morte, i concittadini gli hanno dedicato un busto bronzeo eretto, davanti al palazzo di giustizia, nella piazza della Repubblica di Lamezia Terme. L'amministrazione comunale gli ha intitolato, nella parte nuova della citt\u00e0, una strada dove sono ubicati il municipio e vari altri edifici pubblici ed istituzionali."}
{"id": "4528014", "revid": "686936", "url": "https://it.wikipedia.org/wiki?curid=4528014", "title": "Aqib Talib", "text": "Carriera professionistica.\nTampa Bay Buccaneers.\nTalib fu scelto nel corso del primo giro del Draft 2008 dai Tampa Bay Buccaneers, il primo giocatore dei Jayhawks scelto nel primo giro del Draft da Dana Stubblefield nel 1993. Il suo primo intercetto in carriera lo mise a segno nella seconda settimana della stagione regolare contro gli Atlanta Falcons. A fine stagione guid\u00f2 tutti i rookie con 4 intercetti complessivi. Nella sua seconda stagione sal\u00ec a cinque intercetti, divenendo solamente il secondo giocatore della storia della franchigia (con Ronde Barber) a far registrare tre intercetti in una sola partita, contro i Washington Redskins il 4 ottobre 2009.\nNel 2010 Talib mise a segno 6 intercetti, uno dei quali ritornato in touchdown, prima di infortunarsi contro i Falcons nella settimana 13 e concludere in anticipo la stagione regolare. A fine anno premiato come Defensive back dell'anno dall'associazione NFL Alumni. Nel 2011 Talib disput\u00f2 13 partite prima di infortunarsi nuovamente. In quello spazio di tempo fece registrare due intercetti, entrambi ritornati in touchdown.\nNew England Patriots.\nIl 13 ottobre 2012, Talib fu sospeso dalla NFL per quattro partite per aver fatto uso del farmaco vietato Adderal senza prescrizione medica. IL 1\u00ba novembre 2012 fu scambiato coi Patriots. Torn\u00f2 in campo il 12 novembre intercettando un passaggio del quarterback dei Colts Andrew Luck ritornandolo per 59 yard in touchdown.\nIl 16 marzo 2013, Talib firm\u00f2 un nuovo contratto annuale coi Patriots. Nella vittoria della settimana 2 su sui New York Jets, Talib gioc\u00f2 una grande prestazione, mettendo a segno due intercetti su Geno Smith e forzando un fumble. La sua stagione termin\u00f2 con 41 tackle e 4 intercetti, venendo premiato con la prima convocazione al Pro Bowl in carriera e inserito nel Second-team All-Pro. Fu inoltre votato al 79\u00ba posto nella NFL Top 100 dai suoi colleghi.\nDenver Broncos.\nL'11 marzo 2014, Talib firm\u00f2 coi Denver Broncos un contratto di sei anni del valore di 57 milioni di dollari, 26 milioni dei quali garantiti. Il primo intercetto con la nuova maglia lo fece registrare nella settimana 6 contro i Jets e il secondo la domenica successiva contro i 49ers, gare entrambe vinte da Denver. Nel quindicesimo, vinto contro i Chargers, mise a segno otto tackle, un intercetto e tre passaggi deviati, venendo premiato come miglior difensore della AFC della settimana. Il 23 dicembre fu convocato per il secondo Pro Bowl in carriera.\nNella prima gara della stagione 2015, Talib intercett\u00f2 Joe Flacco nel secondo tempo, ritornando il pallone per oltre 50 yard in touchdown nella vittoria di Denver, venendo premiato come difensore della AFC della settimana. Quattro giorni dopo, nella gara del gioved\u00ec notte vinta contro i Chiefs, fece registrare il suo secondo intercetto. Il secondo touchdown stagionale lo segn\u00f2 sul ritorno di intercetto su Josh McCown dei Browns da 61 yard. Nella settimana 9, Talib infil\u00f2 un dito nell'occhio del tight end dei Colts Dwayne Allen, venendo sospeso per una partita. Al termine della stagione regolare, fu convocato per il terzo Pro Bowl in carriera. Il 7 febbraio 2016 part\u00ec come titolare nel Super Bowl 50 vinto contro i Carolina Panthers per 24-10 in cui mise a segno cinque placcaggi.\nNel 2016, Talib fu convocato per il quarto Pro Bowl in carriera e inserito nel First-team All-Pro dopo avere messo a segno 43 tackle e 3 intercetti. I Broncos invece non riuscirono a fare ritorno ai playoff.\nNel secondo turno della stagione 2017, Talib ritorn\u00f2 un intercetto su Dak Prescott dei Dallas Cowboys per 103 yard in touchdown, sigillando la vittoria della sua squadra per 42-17. Nella settimana 12 fu espulso per una rissa con Michael Crabtree dei Raiders, venendo squalificato per due partite dalla lega, sanzione poi ridotta a una gara. A fine stagione fu convocato per il suo quinto Pro Bowl.\nLos Angeles Rams.\nL'8 marzo 2018, Talib fu scambiato con i Los Angeles Rams per una scelta del quinto giro del Draft NFL 2018. Nei playoff, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nIl 14 ottobre 2019 Talib fu inserito in lista infortunati per un problema a una costola.\nMiami Dolphins.\nIl 29 ottobre 2019 venne ceduto ai Miami Dolphins per una scelta del settimo giro del draft 2022."}
{"id": "4528016", "revid": "1863966", "url": "https://it.wikipedia.org/wiki?curid=4528016", "title": "Johann von Waldburg-Sonnenberg", "text": "Nel 1487 combatt\u00e9 in Trentino al servizio del conte Sigismondo del Tirolo. Partecip\u00f2 alla Disfida di Pradaglia, aggiudicandosi la vittoria contro il cavaliere italiano Antonio Maria Sanseverino a seguito di un lungo duello.\nSpos\u00f2 la contessa di Salm."}
{"id": "4528017", "revid": "287204", "url": "https://it.wikipedia.org/wiki?curid=4528017", "title": "Kaiowa", "text": ""}
{"id": "4528022", "revid": "793215", "url": "https://it.wikipedia.org/wiki?curid=4528022", "title": "Diego Abal", "text": "Carriera.\nArbitro della Primera Divisi\u00f3n argentina sin dal 2005, in seguito \u00e8 nominato internazionale con decorrenza dal 1\u00ba gennaio 2008.\nHa diretto in varie competizioni tra cui la Copa Sudamericana e la Copa Libertadores.\nNel 2011 \u00e8 convocato dalla FIFA in vista del Campionato mondiale di calcio Under 17.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014. Tuttavia, non riesce nell'obiettivo di essere convocato per la fase finale del campionato mondiale, venendo eliminato in un taglio successivo dalla lista dei candidati.\nNel giugno del 2013 \u00e8 selezionato dalla FIFA per prendere parte alla Confederations Cup in Brasile. Nell'occasione viene designato per una partita della fase a gironi."}
{"id": "4528023", "revid": "73831", "url": "https://it.wikipedia.org/wiki?curid=4528023", "title": "Diego Hern\u00e1n Abal", "text": ""}
{"id": "4528030", "revid": "287204", "url": "https://it.wikipedia.org/wiki?curid=4528030", "title": "Diego Hernan Abal", "text": ""}
{"id": "4528031", "revid": "1494169", "url": "https://it.wikipedia.org/wiki?curid=4528031", "title": "Ginnastica aerobica", "text": ""}
{"id": "4528038", "revid": "709565", "url": "https://it.wikipedia.org/wiki?curid=4528038", "title": "Episodi di La grande avventura", "text": "La prima e unica stagione della serie televisiva La grande avventura (\"The Great Adventure\") \u00e8 andata in onda negli Stati Uniti dal 27 settembre 1963 al 1\u00ba maggio 1964 sulla CBS."}
{"id": "4528039", "revid": "57342", "url": "https://it.wikipedia.org/wiki?curid=4528039", "title": "Nastri d'argento 1989", "text": "La 44\u00aa edizione dei Nastri d'argento si \u00e8 tenuta nel 1989."}
{"id": "4528043", "revid": "1573940", "url": "https://it.wikipedia.org/wiki?curid=4528043", "title": "Xenopirostris damii", "text": "Il vanga di Van Dam (\"Xenopirostris damii\" ) \u00e8 un uccello della famiglia Vangidae, endemico del Madagascar.\nDescrizione.\n\u00c8 un vanga di medie dimensioni (lunghezza 23\u00a0cm). I maschi hanno un piumaggio di colore grigio scuro con un cappuccio nero lucido e parti inferiori biancastre; il becco \u00e8 di colore grigio scuro. Le femmine hanno un piumaggio simile ma con cappuccio meno esteso.\nBiologia.\nSi nutre di insetti ed altri piccoli invertebrati, formando spesso aggregazioni con altri vanga (in particolare con il vanga rossiccio \"Schetba rufa\").\nLa stagione riproduttiva va da ottobre a gennaio.\nDistribuzione e habitat.\nIl vanga di Van Dam \u00e8 segnalato unicamente in due siti del Madagascar settentrionale (Ankarafantsika e Analamerana).\nIl suo habitat tipico \u00e8 la foresta decidua secca.\nConservazione.\nLa \"IUCN Red List\" classifica \"X. damii\" come specie in pericolo di estinzione (\"Endangered\").\nIl suo areale ricade quasi interamente all'interno di due aree protette: il Parco nazionale di Ankarafantsika e la riserva speciale di Analamerana."}
{"id": "4528044", "revid": "339392", "url": "https://it.wikipedia.org/wiki?curid=4528044", "title": "Raphael Vieira De Oliveira", "text": ""}
{"id": "4528046", "revid": "62004", "url": "https://it.wikipedia.org/wiki?curid=4528046", "title": "Osmany Juantorena Portuondo", "text": ""}
{"id": "4528048", "revid": "62004", "url": "https://it.wikipedia.org/wiki?curid=4528048", "title": "Nikolay Uchikov", "text": ""}
{"id": "4528049", "revid": "767487", "url": "https://it.wikipedia.org/wiki?curid=4528049", "title": "Django Gunless", "text": "Django Gunless (\"Gunless\") \u00e8 un film del 2010 diretto da Whilliam Phillips.\nTrama.\nNel 1882 Django, un famoso pistolero giunge gravemente ferito in uno sperduto paese canadese al confine con gli Stati Uniti d'America, Barclay's Brush. Tra i pochi abitanti della localit\u00e0, Django si scontra con il fabbro Jack con cui vuole risolvere il problema alla vecchia maniera, ma in Canada vige la legge che non si pu\u00f2 sparare ad una persona disarmata."}
{"id": "4528050", "revid": "1543377", "url": "https://it.wikipedia.org/wiki?curid=4528050", "title": "Episodi di The Crisis (prima stagione)", "text": "La prima stagione della serie televisiva The Crisis (\"Kraft Suspense Theatre\") \u00e8 andata in onda negli Stati Uniti dal 10 ottobre 1963 al 4 giugno 1964 sulla NBC."}
{"id": "4528051", "revid": "599013", "url": "https://it.wikipedia.org/wiki?curid=4528051", "title": "Real People", "text": "Real People \u00e8 il quarto album della band statunitense Chic, pubblicato nel 1980 dall' Atlantic Records. Include i singoli \"Rebels Are We\" e \"Real People\". L'album \u00e8 stato uno dei quattro prodotti da Bernard Edwards e Nile Rodgers nel 1980.\n\"Real People\" ha raggiunto la trentesima posizione della US Album Chart e la sesta della R&amp;B Chart, un modesto piazzamento, contando anche il notevole successo dell'album \"Diana\" di Diana Ross, uno dei quattro album prodotti nel 1980 dal duo Edwards-Rodgers, insieme agli altri \"Love Somebody Today\" delle Sister Sledge e \"King of the World\" di Sheila &amp; B. Devotion.\nTracce.\nTutte le tracce sono state scritte da Bernard Edwards e Nile Rodgers."}
{"id": "4528060", "revid": "1543377", "url": "https://it.wikipedia.org/wiki?curid=4528060", "title": "Episodi di The Crisis (seconda stagione)", "text": "La seconda stagione della serie televisiva The Crisis \u00e8 andata in onda negli Stati Uniti dal 1\u00ba ottobre 1964 al 1\u00ba luglio 1965 sulla NBC."}
{"id": "4528063", "revid": "436907", "url": "https://it.wikipedia.org/wiki?curid=4528063", "title": "The Cherrytree Sessions (Keane)", "text": "The Cherrytree Sessions \u00e8 il terzo EP del gruppo musicale britannico Keane, pubblicato il 5 maggio 2009 dalla Interscope Records.\nDescrizione.\nPubblicato esclusivamente negli Stati Uniti, \"The Cherrytree Sessions\" contiene tre brani eseguiti dal vivo in versione acustica nella sede della Cherrytree Records."}
{"id": "4528066", "revid": "3732", "url": "https://it.wikipedia.org/wiki?curid=4528066", "title": "Circondario di Lugo", "text": "Il circondario di Lugo era uno dei circondari in cui era suddivisa la provincia di Ravenna.\nStoria.\nIl circondario di Lugo, parte della provincia di Ravenna, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nIl circondario venne soppresso nel 1926 e il territorio assegnato al circondario di Ravenna.\nSuddivisione amministrativa.\nNel 1863, la composizione del circondario era la seguente:"}
{"id": "4528068", "revid": "767487", "url": "https://it.wikipedia.org/wiki?curid=4528068", "title": "PRS for Music", "text": "La PRS for Music, fondata a Londra nel 1914 con la denominazione di Performing Rights Society e nota dal 1997 al 2009 come MCPS-PRS, \u00e8 un'organizzazione non a scopo di lucro deputata a tutelare i diritti d'autore dei musicisti britannici; l'associazione promuove inoltre l'attivit\u00e0 di compositori e case discografiche.\nHeritage Award.\nNel 2009 l'organizzazione ha istituito il premio PRS for Music Heritage Award, attribuito ai musicisti rock che \u2013 a giudizio dell'associazione \u2013 hanno lasciato un'eredit\u00e0 artistica particolarmente significativa. Il riconoscimento consiste in una targa commemorativa da apporre nel luogo in cui l'artista premiato tenne il suo primo concerto.\nIl seguente \u00e8 l'elenco dei musicisti a cui \u00e8 stato conferito il premio Heritage Award."}
{"id": "4528069", "revid": "767487", "url": "https://it.wikipedia.org/wiki?curid=4528069", "title": "Circondario di Ravenna", "text": "Il circondario di Ravenna era uno dei circondari in cui era suddivisa l'omonima provincia.\nStoria.\nIl circondario di Ravenna, parte dell'omonima provincia, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nVenne soppresso nel 1927 come tutti i circondari italiani."}
{"id": "4528071", "revid": "1656773", "url": "https://it.wikipedia.org/wiki?curid=4528071", "title": "Circondario di Sulmona", "text": "Il circondario di Sulmona era uno dei circondari in cui era suddivisa la provincia di Aquila degli Abruzzi.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera penisola.\nIl circondario di Sulmona venne soppresso nel 1926 ed il suo territorio, salvo il comune di Popoli assegnato alla nascente provincia di Pescara, confluir\u00e0 integralmente nella provincia dell'Aquila."}
{"id": "4528073", "revid": "599013", "url": "https://it.wikipedia.org/wiki?curid=4528073", "title": "Thanin Kraivichien", "text": "\u00c8 passato alla storia per essere stato a capo di uno dei pi\u00f9 repressivi governi della storia della Thailandia. Subito dopo l'esperienza come primo ministro, entr\u00f2 nel Consiglio privato del re di Thailandia - organo consultivo i cui membri vengono nominati esclusivamente dallo stesso sovrano - di cui fece parte fino al 2016.\nBiografia.\nEra figlio di Hae e Pa-ob Kraivichien, Il padre era un immigrato cinese proprietario di uno dei pi\u00f9 grandi banchi dei pegni privati di Bangkok.\nDopo aver terminato le scuole superiori al \"College\" Suan-Kulab-Wittayalai di Bangkok, Thanin si iscrisse alla Facolt\u00e0 di Giurisprudenza dell'Universit\u00e0 Thammasat, ottenendo il \"bachelor\" nel 1948. Si trasfer\u00ec poi in Inghilterra per studiare alla London School of Economics and Political Science dell'Universit\u00e0 di Londra, dove si laure\u00f2 nel 1953. Fu quindi ammesso come \"barrister\" alla Gray's Inn, una delle quattro associazioni londinesi che abilitano alle professioni legali. Nella capitale britannica conobbe e spos\u00f2 Karen Anderson, dalla quale ha avuto quattro figli.\nCarriera professionale.\nAl ritorno in patria trov\u00f2 lavoro al Ministero della Giustizia e fece una rapida carriera come giudice, fino a diventare presidente della corte suprema del Paese. Nello stesso periodo tenne lezioni alle Universit\u00e0 Thammasat e Chulalongkorn, nonch\u00e9 all'associazione dei \"barrister\" di Thailandia. Inizi\u00f2 inoltre a scrivere libri che illustravano i pericoli del comunismo. Dopo le sollevazioni popolari che posero fine alla dittatura militare nel 1973, Thanin entr\u00f2 a far parte dell'assemblea legislativa nominata dal re.\nAttivit\u00e0 anticomuniste.\nFu in quegli anni che si concluse la guerra del Vietnam con il ritiro delle forze armate statunitensi ed il trionfo dei comunisti in Vietnam, Laos e Cambogia. Le forze armate thailandesi, che per lungo tempo avevano appoggiato gli Stati Uniti nel conflitto, temettero che il prossimo obiettivo dei comunisti fosse quello di conquistare il potere in Thailandia e che gli attivisti di sinistra si stessero preparando a tale scopo. Nel 1973, imponenti dimostrazioni delle sinistre avevano costretto all'esilio il dittatore thailandese Thanom Kittikachorn; il governo era passato nelle mani dei civili per la prima volta dopo 26 anni e nel periodo successivo il Paese attravers\u00f2 un periodo di instabilit\u00e0.\nI militari risposero cominciando a pianificare un colpo di Stato e addestrando nuovi gruppi paramilitari di controguerriglia anticomunista, i pi\u00f9 importanti dei quali furono Nawaphon (Forza Nuova), Krating Daeng (Gaur Rossi) e Luk Suea Chaoban (Scout del Villaggio). Thanin divenne uno degli esponenti pi\u00f9 importanti del movimento Nawaphon, che contava su circa 50.000 effettivi e godeva della copertura militare del Comando Operazioni per la Sicurezza Interna, un'unit\u00e0 antiguerriglia dell'esercito. Nawaphon era formato prevalentemente da alti ufficiali dell'esercito e da conservatori civili nazionalisti, le sue parole d'ordine erano 'nazione, religione e re', che dovevano essere difesi dai comunisti. I loro oppositori sostennero che suoi membri si erano resi responsabili degli omicidi di diversi attivisti di sinistra. In quel periodo, Thanin fu conduttore di un programma televisivo in cui attaccava i comunisti, il movimento studentesco e i progressisti\nMassacro e colpo di Stato del 6 ottobre 1976.\nIl pretesto per sopprimere il movimento di sinistra ed eseguire il colpo di Stato fu il ritorno dell'ex dittatore Thanom Kittikachorn dall'esilio, invitato da membri dell'esercito che sapevano quali conseguenze tale ritorno avrebbe comportato. Gli studenti si riunirono a protestare contro Thanom nella centrale piazza Sanam Luang di Bangkok il 30 settembre, spostandosi poi all'interno della vicina Universit\u00e0 Thammasat. La manifestazione si protrasse nei giorni successivi ed il 6 ottobre la polizia e i gruppi paramilitari penetrarono nell'ateneo e compirono una strage tra i manifestanti passata alla storia come il massacro dell'Universit\u00e0 Thammasat.\nIn quei giorni era stato creato il Consiglio Nazionale di Riforma Amministrativa (CNRA), una giunta militare composta da 24 membri e presieduta dall'ammiraglio Sangad Chaloryu, che nel rimpasto di governo del 25 settembre era stato nominato ministro della Difesa dal capo del governo, il conservatore moderato Seni Pramoj. Alle 18:30 del 6 ottobre, poche ore dopo la conclusione del massacro, la giunta del CNRA prese il potere. Sciolse il governo ed il parlamento, abol\u00ec la costituzione e fece arrestare svariati oppositori.\nPrimo ministro.\nDue giorni dopo, con l'appoggio della giunta militare, re Bhumibol Adulyadej nomin\u00f2 primo ministro Thanin Kraivichien, che form\u00f2 uno dei pi\u00f9 feroci governi filo-monarchici ed anti-comunisti nella storia della Thailandia. L'esecutivo di Thanin fu il 39\u00ba stabilito con decreto reale nel Paese, e comprese le prime due donne ad essere nominate ministro: Wimolsiri Chamnarnvej agli Affari universitari e Lursakdi Sampatisiri ai Trasporti; alla Difesa fu confermato Sangad Chaloryu. Fu riformato il parlamento con la nomina di deputati graditi dalla giunta, venne stilata una nuova costituzione (promulgata il 22 ottobre 1976) e fu programmato un graduale ritorno alla democrazia in un lasso di tempo di 12 anni. La nuova costituzione garant\u00ec un potere enorme al primo ministro, che veniva investito di alcune prerogative tipiche del potere giudiziario, ma stabil\u00ec anche che lo stesso primo ministro ed il parlamento fossero sotto il controllo della giunta.\nTra le iniziative positive del suo governo vi furono la costruzione di 20 ospedali nelle zone rurali del Paese e la promozione di diversi progetti di volontariato, ma l'anno in cui fu primo ministro \u00e8 tuttora ricordato per la feroce repressione e per l'ultranazionalismo che cambi\u00f2 il volto di quasi tutti i segmenti della societ\u00e0 thai.. Giornali e televisioni furono posti al vaglio della censura, ed alcuni furono fatti chiudere. Thanin ordin\u00f2 a speciali reparti di polizia di irrompere in librerie specializzate nelle pubblicazioni di sinistra e confiscare o dare alle fiamme 45.000 libri, comprese le opere di Thomas Moore, George Orwell e Maksim Gor'kij. La repressione governativa si diffuse particolarmente nelle universit\u00e0, nei mass media e tra gli impiegati della pubblica amministrazione.\nDopo che i membri delle organizzazioni comuniste furono dichiarati passibili di condanna alla pena di morte, circa 800 attivisti di sinistra delle citt\u00e0 si rifugiarono nei vicini paesi comunisti e molti studenti che avevano manifestato il giorno del massacro si rifugiarono nella giungla, dove si unirono alla guerriglia comunista. Ebbe inizio una serie di azioni anti-governative di guerriglia, che avrebbero raggiunto massima intensit\u00e0 all'inizio del 1977.\nNel marzo del 1977, un gruppo di giovani ufficiali delle forze armate chiamato Giovani Turchi cerc\u00f2 senza successo di rovesciare il suo governo. Le persecuzioni politiche ed il mancato rispetto dei diritti umani provocarono un crescente malumore tra la popolazione e furono oggetto di dibattito anche nel parlamento americano, che minacci\u00f2 di tagliare gli aiuti economici alla Thailandia. Il 20 ottobre 1977, la giunta del CNRA fece un altro colpo di Stato obbligando Thanin a dimettersi e l'incarico di primo ministro fu affidato al generale Kriangsak Chomanan, comandante supremo delle Forze Armate e principale ispiratore del golpe del 6 ottobre 1976.\nMembro del Consiglio privato di Thailandia.\nDopo le dimissioni, Thanin fu nominato da re Bhumibol membro del Consiglio privato, la pi\u00f9 alta tra le cariche della corte reale thai a cui un civile pu\u00f2 ambire. Vi rimase per i successivi 39 anni e nel 2016, alla morte del sovrano, Thanin sostitu\u00ec alla presidenza del Consiglio privato l'ex primo ministro Prem Tinsulanonda, chiamato alla reggenza nel periodo di lutto osservato dall'erede al trono Vajiralongkorn. Dopo l'ascesa al trono, uno dei primi atti del nuovo re fu la nomina nel dicembre 2016 dei nuovi membri del Consiglio privato, dal quale Thanin fu estromesso."}
{"id": "4528075", "revid": "1573940", "url": "https://it.wikipedia.org/wiki?curid=4528075", "title": "Ocepesuchus eoafricanus", "text": "L'ocepesuco (Ocepesuchus eoafricanus ) \u00e8 un rettile estinto, appartenente alla famiglia Gavialidae. Visse alla fine del Cretacico superiore (Maastrichtiano, circa 65 milioni di anni fa). I suoi resti fossili sono stati ritrovati in Africa (Marocco). \u00c8 considerato il pi\u00f9 antico coccodrillo africano.\nDescrizione.\nQuesto animale \u00e8 noto per un cranio fracassato ma quasi completo, mancante solo della punta del muso e di parte della superficie inferiore. L'olotipo, noto come OCP DEK-GE 45, \u00e8 lungo poco pi\u00f9 di 25 centimetri e largo circa 12 centimetri nella zona del margine posteriore (ma nella parte anteriore era largo meno di 4 centimetri). Nell'animale il vita, il cranio doveva essere lungo e dotato di un muso di forma tubolare, pi\u00f9 ampio che alto. L'individuo \u00e8 considerato un giovane adulto.\nEtimologia.\nIl nome \"Ocepesuchus\" significa \"coccodrillo Ocepe\", in riferimento all'OCP (Office Ch\u00e9rifien des Phosphates), una compagnia mineraria di fosfati che partecip\u00f2 al ritrovamento dell'esemplare. L'epiteto specifico \"eoafricanus\" (\"africano dell'alba\") \u00e8 in riferimento all'antichit\u00e0 dell'esemplare in rapporto agli altri coccodrilli africani.\nClassificazione.\nDescritto per la prima volta nel 2008, il cranio \u00e8 stato attribuito a un nuovo genere e a una nuova specie di coccodrilli estinti, battezzata \"Ocepesuchus eoafricanus\". I fossili sono stati ritrovati nel bacino di Oulad Abdoun, nei pressi di Kouribga in Marocco. Secondo un'analisi cladistica (Jouve et al., 2008) \"Ocepesuchus\" \u00e8 considerato un rappresentante primitivo dei gavialoidei, ed \u00e8 ad oggi il pi\u00f9 antico coccodrillo del continente africano. Altri animali simili a coccodrilli rinvenuti in Africa (ad esempio \"Sarcosuchus\") sono pi\u00f9 antichi di \"Ocepesuchus\", ma sono solo parenti alla lontana dei coccodrilli (crocodilomorfi)."}
{"id": "4528076", "revid": "22356", "url": "https://it.wikipedia.org/wiki?curid=4528076", "title": "Ocepesuchus", "text": ""}
{"id": "4528078", "revid": "599013", "url": "https://it.wikipedia.org/wiki?curid=4528078", "title": "Daryl Gibson", "text": "Biografia.\nNato e cresciuto a Lumsden, nel Southland, Gibson si affacci\u00f2 al rugby di vertice nella vicina provincia di Canterbury, con cui debutt\u00f2 nel 1994 nella prima divisione del campionato provinciale nazionale; due anni pi\u00f9 tardi entr\u00f2, con l'istituzione del campionato SANZAR del Super 12, nella \"franchise\" provinciale di Canterbury dei Crusaders, con cui si aggiudic\u00f2 tre titoli consecutivi di tale torneo dal 1998 al 2000.\nNel 1999 esord\u00ec negli \"All Blacks\" con cui disput\u00f2 la Coppa del Mondo in Regno Unito, e fino al 2002 effettu\u00f2 presenze internazionali; in tale anno, oltre a vincere un quarto titolo del Super Rugby, lasci\u00f2 la Nuova Zelanda e fu ingaggiato in Inghilterra dal Bristol per due stagioni poi ridotte a una dopo la retrocessione del club, dal quale Gibson si trasfer\u00ec per accasarsi al Leicester.\nIn tale squadra si laure\u00f2 campione d'Inghilterra nel 2007 e, al termine del contratto, rimase ancora una stagione nel Regno Unito, nella squadra scozzese dei Glasgow Warriors di Celtic League, alla fine della quale si ritir\u00f2 per tornare in patria, chiamato nello staff tecnico di Canterbury e dei Crusaders; dopo cinque anni in tale squadra, dal 2013 \u00e8 l'assistente allenatore degli Waratahs, formazione australiana di Super Rugby e dal 2016 ne \u00e8 l'allenatore capo.\nGibson vanta anche una serie di inviti nei Barbarians a fine stagione 2002-03."}
{"id": "4528079", "revid": "713714", "url": "https://it.wikipedia.org/wiki?curid=4528079", "title": "Circondario di Avezzano", "text": "Il circondario di Avezzano era uno dei circondari in cui era suddivisa la provincia di Aquila degli Abruzzi.\nStoria.\nCon l'Unit\u00e0 d'Italia, formalmente proclamata nel 1861, la suddivisione in province e circondari stabilita dal Decreto Rattazzi fu estesa all'intera Penisola.\nNel 1926 vennero assegnati al circondario i comuni di Borgocollefegato e Pescorocchiano, gi\u00e0 appartenenti al soppresso circondario di Cittaducale.\nIl circondario di Avezzano venne soppresso nel 1927 come tutti i restanti circondari italiani ancora operativi. Il territorio dell'ex circondario fece capo sempre alla provincia di Aquila degli Abruzzi, ad eccezione di Borgocollefegato e Pescorocchiano che dallo stesso anno furono inclusi nella nuova provincia di Rieti.\nSuddivisione amministrativa.\nLa composizione del circondario era la seguente:"}
{"id": "4528080", "revid": "478814", "url": "https://it.wikipedia.org/wiki?curid=4528080", "title": "Thanin Kravichien", "text": ""}
{"id": "4528083", "revid": "729019", "url": "https://it.wikipedia.org/wiki?curid=4528083", "title": "Robert Bortuzzo", "text": ""}
{"id": "4528085", "revid": "478814", "url": "https://it.wikipedia.org/wiki?curid=4528085", "title": "Tanin Kraivixien", "text": ""}
{"id": "4528089", "revid": "110157", "url": "https://it.wikipedia.org/wiki?curid=4528089", "title": "Beast of New Haven", "text": "I Beast of New Haven sono stati una squadra di hockey su ghiaccio dell'American Hockey League con sede nella citt\u00e0 di New Haven, nello Stato del Connecticut. Nati nel 1997 e sciolti nel 1999, nel corso degli anni sono stati affiliati alle franchigie dei Florida Panthers e dei Carolina Hurricanes.\nStoria.\nDopo che i Carolina Monarchs disputarono due stagioni deludenti senza alcuna qualificazione ai playoff, nella primavera del 1997 gli Hartford Whalers della NHL annunciarono il loro trasferimento al Greensboro Coliseum per le due stagioni successive con il nome di Carolina Hurricanes. In seguito allo spostamento i Monarchs si trasferirono a New Haven, dove assunsero il nome di Beast of New Haven. Il nome fu scelto per le numerose gargolle presenti a New Haven, citt\u00e0 ricca di architettura gotica.\nAffiliazioni.\nNel corso della loro storia i Beast of New Haven sono stati affiliati alle seguenti franchigie della National Hockey League:"}
{"id": "4528097", "revid": "827882", "url": "https://it.wikipedia.org/wiki?curid=4528097", "title": "Chiers", "text": "Il Chiers \u00e8 un fiume che nasce in Lussemburgo, entra in Belgio ad Athus, ove riceve le acque delle Messancy, entra quindi in Francia e precisamente nella Lorena, ove passa per Longwy, entra nella regione Champagne-Ardenne a Carignan e confluisce nella Mosa presso Remilly-Aillicourt. Lungo in totale 140\u00a0km circa, la lunghezza del tratto in territorio francese \u00e8, secondo il SANDRE, di 127,1\u00a0km.\nAffluenti e subaffluenti.\nI suoi principali affluenti e subaffluenti sono:"}
{"id": "4528102", "revid": "712828", "url": "https://it.wikipedia.org/wiki?curid=4528102", "title": "Ordine dei Cavalieri Neri", "text": ""}
{"id": "4528107", "revid": "287204", "url": "https://it.wikipedia.org/wiki?curid=4528107", "title": "Mistral Raymond", "text": "Carriera universitaria.\nDopo essersi diplomato nel 2005 alla Palmetto High School, scuola della sua citt\u00e0, Raymond frequent\u00f2 per due anni l'Ellsworth Community College guidando nel 2008 la squadra del college, i Panthers, con 66 tackle ed 1 intercetto, quindi decise trasferirsi presso i South Florida Bulls. Nel 2008, suo anno come sophomore, disput\u00f2 9 match senza mai scendere in campo come titolare. Nel 2009, suo anno da junior, prese parte a tutti e 13 gli incontri scendendo in campo 4 volte come titolare e mettendo a segno 40 tackle (21 da solo e 19 assistiti) ed 1 intercetto, venendo a fine anno premiato col Green &amp; Gold Award. Nel 2010, suo ultimo anno universitario, Raymond, passato titolare, scese in campo 11 volte su 12 come titolare saltando 1 solo match per infortunio e sal\u00ec a 56 tackle messi a segno (43 da solo e 13 assistiti), mise a segno un altro intercetto e a fine anno fu selezionato dall'Associazione degli Allenatori nel second-team All-BIG EAST.\nCarriera professionistica.\nMinnesota Vikings.\nRaymond fu scelto dai Vikings nel 6\u00ba giro del Draft NFL 2011 come 170a scelta assoluta e con essi firm\u00f2 un quadriennale valido sino alla stagione 2014. Nel 2011 Raymond fu titolare negli ultimi 5 incontri della stagione regolare, scendendo in campo complessivamente 10 volte, mettendo a segno 22 tackle di cui 12 assistiti e 10 da solo, 1 intercetto ed 1 fumble recuperato. Nel 2012 furono di nuovo 10 le partite da lui disputate anche se il numero di volte che fu titolare scese a 3 e i tackle stagionali scesero a 16 di cui 2 assistiti e 12 da solo.\nVittorie e premi.\nNessuno"}
{"id": "4528108", "revid": "6923", "url": "https://it.wikipedia.org/wiki?curid=4528108", "title": "Forever 21", "text": "Forever 21 \u00e8 una catena americana di negozi di abbigliamento con sedi in America, Europa, Asia e Medio Oriente, che offre abbigliamento e accessori per donne, uomini, e adolescenti.\nLa catena, originariamente conosciuto come 'Fashion 21', \u00e8 destinata perlopi\u00f9 a bambini e ragazzi. Il negozio \u00e8 stato fondato a Los Angeles, in California nel 1984 da Do Won Chang e sua moglie Jin Sook Chang. Il primo negozio fu aperto il 21 aprile 1984, nel quartiere di Highland Park di Los Angeles.\nNel 1989, la catena americana ha aperto il suo 11 \u00b0e primo negozio situato in un centro commerciale, il Panorama a Panorama City, California.\nForever 21 ha aumentato la sua presenza, ampliando la dimensione media di 460\u00a0m\u00b2 per negozio.\nNel 1995, la catena ha aperto la sua prima sede al di fuori della California, che era al centro commerciale Mall of the Americas di Miami, in Florida. Furono poi aggiunti nuovi negozi ogni sei mesi, cos\u00ec da raggiungere un totale di 40 punti vendita entro il 1997.\nNel settembre 2019 chiude per bancarotta, portando alla chiusura di 350 punti vendita nel mondo, di cui soli 178 negli Stati Uniti."}
{"id": "4528110", "revid": "150129", "url": "https://it.wikipedia.org/wiki?curid=4528110", "title": "Adattamento del diritto italiano al diritto dell'Unione europea", "text": ""}
{"id": "4528123", "revid": "1833487", "url": "https://it.wikipedia.org/wiki?curid=4528123", "title": "Scardovari", "text": "Scardovari \u00e8 una frazione che appartiene al comune di Porto Tolle, in provincia di Rovigo, nella regione Veneto. \nStoria.\n\u00c8 la frazione pi\u00f9 importante dopo il capoluogo da cui dista circa 15 chilometri. A pochi chilometri da Scardovari sorgono la piccola localit\u00e0 di Bonelli e la spiaggia di Barricata, uno dei due pi\u00f9 importanti lidi del comune.\nScardovari e pi\u00f9 precisamente la Sacca di Scardovari (demanio marittimo della frazione) \u00e8 molto noto per la molluschicoltura. Oggi la produzione di cozze provenienti da questa zona \u00e8 una realt\u00e0 importante, che coinvolge molti operatori e aziende familiari tanto che attualmente il Consorzio Cooperative Pescatori del Polesine, con circa 1500 pescatori, \u00e8 la maggiore azienda, in termini di occupati, della provincia.\nScardovari non offre una storia ricca di personaggi famosi, ma la storia di una piccola comunit\u00e0 coraggiosa e tenace, che seppe strappare al mare, alla palude, alla malaria, l'attuale centro. Scardovari \u00e8 una striscia di terra unita a Tolle dalla strada provinciale ad est. Il Po di Tolle la separa dall'isola di Polesine Camerini a sud-est. A sud ed a ovest il mare Adriatico la circonda tutta. Le sue case a gruppi e per un percorso di oltre sei chilometri (fino a Bonelli) sorgono al di qua e al di la della strada di asfalto, ove passava un tempo il ramo del Po detto Busollo, che poi si ritir\u00f2 pian piano verso sinistra unendosi al Po di Tolle.\nLe sue borgate presero il nome dalle configurazioni del terreno: Giarrette e Giarretton, da Giara (piccola e grande spiaggia); Bonelli, da bonello (rialzo naturale di terra); Forte, da un grande rialzo sabbioso che gli Austriaci usavano come forte militare. Solo dal 1780 si hanno notizie dei primi abitanti di quelle zone. Alcuni pescatori (con le famiglie) si costruirono delle capanne di canna palustre, sopra un \"bonello\" formatosi dal lento e naturale prosciugamento. E qui si stabilirono. Detti pescatori non si avventuravano nel mare Adriatico, perch\u00e9 privi di mezzi adatti, ma si limitavano alla pesca delle \"scardove\", pesce di acqua dolce che vi si trovava in abbondanza.\nDa qui prese il nome la localit\u00e0 della Scardova e dei Scardovari (pescatori di scardove). Poi, pian piano le famiglie crebbero, a loro si aggiunsero altri nuclei che stabilendosi nella localit\u00e0 formarono la prima comunit\u00e0. Nel 1875 un distaccamento della Guardia Di Finanza si stabil\u00ec da Porto Tolle a Scardovari costruendo una piccola caserma ultimamente rimodernata. Nel 1875 venne costruito il primo edificio scolastico per l'istruzione elementare. Nel 1935 si form\u00f2 una cooperativa di pescatori, la Delta Padano, che diede vita a varie iniziative. Partita con un capitale di poche barche ed uno spaccio formato di canna palustre, questa cooperativa si \u00e8 sempre ampliata ed ha promosso l'istituzione della farmacia, della condotta medica, dell'ufficio postale e della luce elettrica (che venne erogata nel 1943). Inoltre, sempre nel 1935, inizi\u00f2 la sua attivit\u00e0 il mercato del pesce. Il sistema di vendita \u00e8 quello dell'asta pubblica che parte da un massimo ad un minimo di scudi (1 scudo = a 5 Lire). Nel 1936 venne costruita una chiesa dedicata al SS. Redentore, e venne inaugurato il villaggio chiamato: \"Villaggio Pescatori\". Fu pure arginata di sasso, per un percorso di quasi 18 chilometri, la sacca degli Scardovari."}
{"id": "4528124", "revid": "1543377", "url": "https://it.wikipedia.org/wiki?curid=4528124", "title": "Selenyphantes longispinosus", "text": "Selenyphantes longispinosus () \u00e8 un ragno appartenente alla famiglia Linyphiidae.\n\u00c8 l'unica specie nota del genere Selenyphantes.\nDistribuzione.\nLa specie \u00e8 stata rinvenuta in Messico, 10 miglia a nord di Xalapa, nello Stato di Veracruz; e in Guatemala\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Lepthyphantes longispinosus\" .\nConsiderata un sinonimo anteriore di \"Palaeolinyphia\" , secondo l'analisi effettuata sull'esemplare fossile di \"Palaeolinyphia flagellifera\" , a seguito di un lavoro di Platnick (1993c), a causa del quale Wunderlich trasfer\u00ec \"Lepthyphantes longispinosus\" all'ex-genere \"Palaeolinyphia\".\nDal 2011 non sono stati esaminati altri esemplari, n\u00e9 sono state descritte sottospecie al 2012.\nSpecie fossili.\nDi questo genere \u00e8 stata anche descritta una specie fossile:"}
{"id": "4528127", "revid": "1226", "url": "https://it.wikipedia.org/wiki?curid=4528127", "title": "La ballata di Tex Willer/Tex's Stomp Music", "text": "La Ballata di Tex Willer/Tex's stomp music \u00e8 un singolo di Disco Tex, pubblicato nel 1980, dedicato all'eroe dei fumetti omonimo pubblicato dalla Sergio Bonelli Editore.\nLa \"Ballata di Tex Willer\" era la sigla della serie televisiva a cartoni animati \"Tex &amp; Company\", scritta da Giorgio Bonelli, figlio del creatore del personaggio dei fumetti Gian Luigi, e Renato Pizzamiglio su musica e arrangiamenti di Corrado Castellari. \nSul lato b \u00e8 incisa \"Tex's stomp music\", sigla finale della serie, scritta dagli stessi autori. \nIl nome del gruppo interprete della sigla \u00e8 incerto. La sigla infatti \u00e8 stata pubblicata solo una volta su un 45 giri e non riporta alcun interprete sull'etichetta. Il nome \"Disco Tex\" compare solo come logo sulla copertina del disco. \u00c8 certo per\u00f2 che gli interpreti fossero Marco Ferradini e Silvio Pozzoli.\nEdizioni.\nNessuno dei due brani \u00e8 mai stato ristampato su CD."}
{"id": "4528129", "revid": "767487", "url": "https://it.wikipedia.org/wiki?curid=4528129", "title": "Pluto allo zoo", "text": "Pluto allo zoo (\"Pluto at the Zoo\") \u00e8 un film del 1942 diretto da Clyde Geronimi. \u00c8 un cortometraggio animato della serie \"Pluto\", prodotto dalla Walt Disney Productions e uscito negli Stati Uniti il 20 novembre 1942, distribuito dalla RKO Radio Pictures.\nTrama.\nPluto, con un piccolo osso in bocca, passa davanti allo zoo e vede il grande osso del leone che dorme. Cos\u00ec butta via il suo osso e ruba quello del leone. Uscito dalla gabbia del felino deve affrontare un canguro e il suo cucciolo, e poi diventa il giocattolo di un gorilla. Si salva da entrambe le esperienze, ma poi rischia la vita nello scontro con i coccodrilli. Cos\u00ec Pluto scappa dallo zoo, restituisce l'osso al leone e se ne va dopo aver ripreso il suo ossicino.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Pluto, la collezione completa - Vol. 1\"."}
{"id": "4528133", "revid": "76963", "url": "https://it.wikipedia.org/wiki?curid=4528133", "title": "Gillian Vigman", "text": ""}
{"id": "4528134", "revid": "2231884", "url": "https://it.wikipedia.org/wiki?curid=4528134", "title": "Dog sitting", "text": "Il dog sitting conosciuto anche come pet sitting (letteralmente \"assistente del cane\" e \"assistente dell'animale domestico)\" \u00e8 un servizio che viene offerto tramite un determinato corrispettivo per la cura e l'assistenza di un animale da compagnia (in questo caso il cane), durante l'assenza del suo proprietario.\nCome avviene per il \"baby-sitting\", il \"dog sitter\", si offre di accudire l'animale quando il proprietario \u00e8 momentaneamente indisponibile.\nQuesto servizio \u00e8 molto diffuso sia negli Stati Uniti che in Europa, tanto che sono state create organizzazioni ed associazioni, anche in Italia, per consentire a tutti i proprietari di animali di poter scegliere, in sicurezza ed autonomia, il proprio \"dog sitter\" o \"pet sitter\".\nIl \"dog sitting\" \u00e8 un tipo di lavoro, che si sta diffondendo sempre di pi\u00f9 in Italia e all'estero. Tantissime persone, pur amando il proprio cane, non riescono ad accudirne tutti i bisogni come, per esempio, portarlo a fare una passeggiata e curarlo. Affidano quindi il proprio amico a quattro zampe ad una persona: il dog sitter. \nIl dog sitter \u00e8 un lavoro, che consiste nell'accompagnare fuori, quotidianamente, il cane per una passeggiata o una corsa e prendersi cura dell\u2019animale, fornendogli da mangiare e da bere. \nIl lavoro del dog sitter varia a seconda non solo delle esigenze del proprietario ma anche dalle possibilit\u00e0 della persona che offre il suo servizio nella cura dell'animale.\nAlcuni dog sitter offrono anche un servizio di pensione domestica, in questo caso \u00e8 possibile lasciare il proprio cane per pi\u00f9 di un giorno, ad esempio, per andare in vacanza. Questa professione aiuta a contrastare l'abbandono dei cani, attualmente in aumento, soprattutto nel periodo estivo. \nBisogna altres\u00ec distinguere questo lavoro da chi lo fa occasionalmente a chi, invece, lo fa come vera e propria professione. \nLa professionalit\u00e0, soprattutto in questi casi, d\u00e0 un maggiore vantaggio e un'importante sicurezza nella gestione del proprio animale da compagnia. I professionisti possono dare ai proprietari dei cani una maggiore garanzia.\nCome diventare dog sitter.\nChiunque pu\u00f2 diventare un dog sitter, bisogna considerare il fatto che questa tipologia di lavoro richiede comunque una preparazione ed una consapevolezza, in quanto, scegliendo di iniziare questa attivit\u00e0, anche saltuariamente, si \u00e8 comunque responsabili del benessere e della cura dell'animale a lui affidato. \nSi pu\u00f2 per\u00f2 contattare un\"'associazione locale cinofila\" e seguire un corso per il Patentino di Conduttore Cinofilo, in modo da attestare la capacit\u00e0 di svolgere il lavoro del dog sitter. Per fare il dog sitter si richiede, dunque, molta pazienza e attenzione, ma soprattutto amore per i cani. \nOggi sono aumentate sia le richieste che le offerte di dog sitter e pet sitter. I siti web specializzati vengono utilizzati come intermediari per consentire ai proprietari di mettersi pi\u00f9 facilmente in contatto, secondo le proprie esigenze e richieste, con determinati dog sitter. Quest'ultimi, una volta registrati sul sito, hanno una propria scheda personale, un profilo accessibile al proprietario che pu\u00f2 leggere le referenze, le esperienze e i servizi offerti del dog sitter o pet sitter.\n\u00c8 prassi, cos\u00ec come avviene negli Stati Uniti ed in Europa, per chi volesse iniziare questo tipo di attivit\u00e0, munirsi di un'assicurazione per qualsiasi tipo di infortunio o evento.\nIn realt\u00e0 solo i professionisti sono regolamentati e quindi tutelati da un punto di vista giuridico. \u00c8 altres\u00ec importante essere in possesso di un certificato di capacit\u00e0 che attesti le conoscenze relative ai bisogni biologici, fisiologici e comportamentali degli animali da compagnia. \nIl guadagno per questa tipologia di lavoro pu\u00f2 variare a seconda di quello che il dog sitter offre. Un buon dog sitter che soddisfer\u00e0 la clientela avr\u00e0 una maggiore richiesta e quindi possibilit\u00e0 in pi\u00f9 di guadagno."}
{"id": "4528135", "revid": "31886", "url": "https://it.wikipedia.org/wiki?curid=4528135", "title": "Selenyphantes", "text": ""}
{"id": "4528155", "revid": "767487", "url": "https://it.wikipedia.org/wiki?curid=4528155", "title": "La recluta Pluto", "text": "La recluta Pluto (\"Private Pluto\") \u00e8 un film del 1943 diretto da Clyde Geronimi. \u00c8 un cortometraggio animato della serie \"Pluto\", prodotto dalla Walt Disney Productions e uscito negli Stati Uniti il 2 aprile 1943, distribuito dalla RKO Radio Pictures. In questo cartone animato Pluto \u00e8 nell'esercito e deve vedersela con due scoiattoli. Questi due scoiattoli in seguito sarebbero stati conosciuti come Cip &amp; Ciop (questo cortometraggio rappresenta la loro prima apparizione). \u00c8 anche l'unico corto, nella versione italiana, in cui Antonella Rinaldi e Teo Bellia doppiano Cip e Ciop con le loro voci normali, poich\u00e9 in seguito esse sono sempre state accelerate per renderle acute.\nTrama.\nPluto \u00e8 un cane da guardia in una base militare. All'inizio cerca di seguire gli ordini di marcia, contorcendosi all'inverosimile. Poi gli viene detto che ci sono dei sabotatori, e viene messo a guardia di un fortino. Deve cos\u00ec vedersela con Cip e Ciop, due chipmunk che stanno usando il cannone del fortino per rompere delle noci. Gli scoiattoli provocano Pluto in vari modi, cos\u00ec il cane cerca di fermarli. Cip e Ciop sono per\u00f2 molto furbi, e riescono addirittura a sparare in aria Pluto con il cannone, usando poi il cane in caduta libera per rompere una gran quantit\u00e0 di noci. Pluto si abbandona cos\u00ec ad un pianto isterico.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Pluto, la collezione completa - Vol. 1\"."}
{"id": "4528164", "revid": "767487", "url": "https://it.wikipedia.org/wiki?curid=4528164", "title": "Venus in the East", "text": "Venus in the East \u00e8 un film muto del 1919 diretto da Donald Crisp e prodotto dalla Famous Players-Lasky Corporation. La sceneggiatura di Gardner Hunting si basa sull'omonimo romanzo di Wallace Irwin, pubblicato a New York nel 1918 e uscito a puntate sul \"The Saturday Evening Post\".\nTrama.\nBuddy McNair, entrato in possesso di una grossa eredit\u00e0, lascia il Colorado per recarsi a New York, dove vuole conoscere e conquistare Pat Dyvenot, una bella signora dell'alta societ\u00e0 dalla quale \u00e8 rimasto affascinato dopo averne visto la foto sul giornale. Sul treno, Buddy viene circuito da alcuni giocatori d'azzardo che lo spennano di una bella somma, aiutati da una ragazza di nome Martha. A New York, con i suoi modi del West, Buddy fa la figura del campagnolo sciocco. Si prefigge allora di far bella figura e comincia a vestirsi elegantemente, riuscendo a entrare nella buona societ\u00e0. Quando incontra la bella Pat, la sua Venere dell'Est, questa, pur trattandolo freddamente, accetta la sua proposta di matrimonio. Alcuni corteggiatori delusi mettono per\u00f2 Buddy sull'avviso: la sua fidanzata ha subito impegnato la preziosa collana che lui le ha regalato.\nIl disilluso Buddy incontra per caso Martha. La ragazza gli dice che i soldi da lui persi si trovano ad aspettarlo in una cassetta di sicurezza. Il giovanotto si rende conto che Martha \u00e8 la sua vera Venere dell'Est: annuncia allora alla signora Pat Dyvenot di essere diventato povero. La donna rompe immediatamente il fidanzamento e lui pu\u00f2 ritornare alla sua ragazza.\nProduzione.\nParte del film, prodotto dalla Famous Players-Lasky Corporation, fu girato in esterni a New York.\nDistribuzione.\nIl copyright del film, richiesto dalla Famous Players-Lasky Corp., fu registrato il 31 dicembre 1918 con il numero LP13235.\nDistribuito dalla Paramount Pictures e dalla Famous Players-Lasky Corporation, il film - presentato da Jesse L. Lasky - usc\u00ec nelle sale cinematografiche statunitensi il 26 gennaio 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "4528169", "revid": "729019", "url": "https://it.wikipedia.org/wiki?curid=4528169", "title": "Juan de Salazar", "text": "Biografia.\nIl 1\u00ba agosto 1535 salp\u00f2 dal porto spagnolo di Sanl\u00facar de Barrameda, presso Cadice, come membro della spedizione di Pedro de Mendoza, verso la regione del R\u00edo de la Plata, arrivando alla foce del grande fiume nel gennaio 1536.\nDopo aver assistito Pedro de Mendoza nella prima fondazione di Buenos Aires, Juan de Salazar y Espinoza fu inviato a cercare Juan de Ayolas che esplorava i fiumi Paran\u00e1 e Paraguay. Riusc\u00ec a trovare un altro membro della spedizione di Ayolas, Domingo Mart\u00ednez de Irala, rintanato nel Puerto de la Candelaria.\nContinuando il suo viaggio alla ricerca di Ayolas, fond\u00f2, il 15 agosto del 1537, una fortezza sulle rive orientali del fiume Paraguay, che chiam\u00f2 \"Santa Maria Assunta\", in onore della festa mariana che ricadeva in quel giorno, dell'Assunzione di Maria. Raggiunse San Pedro e scopr\u00ec che Ayolas era stato ucciso nel Chaco dagli indios.\nNel 1544, venne espulso e torn\u00f2 in Spagna, per aver preso le parti del ex governatore del R\u00edo de la Plata, caduto in disgrazia, \u00c1lvar N\u00fa\u00f1ez Cabeza de Vaca. Ritorn\u00f2 nella regione tre anni dopo, questa volta come tesoriere del viceregno, per intraprendere una carriera pubblica nella regione del Paraguay. Guid\u00f2 quindi una spedizione per colonizzare il Paraguay, che dur\u00f2 fino al 1555.\nJuan de Salazar mor\u00ec nel 1568, a 60 anni, ad Asunci\u00f3n, nella citt\u00e0 che aveva fondato.\nJuan de Salazar y Espinosa fu il primo a fondare un insediamento europeo permanente nella regione del Paraguay, Asunci\u00f3n, che sarebbe poi diventata la capitale dello Stato."}
{"id": "4528178", "revid": "1573940", "url": "https://it.wikipedia.org/wiki?curid=4528178", "title": "Cardiocranius paradoxus", "text": "Il gerboa pigmeo dalle cinque dita (Cardiocranius paradoxus ) \u00e8 un roditore della famiglia dei Dipodidi, unica specie del genere Cardiocranius (), diffuso nell'Asia centrale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 45 e 60\u00a0mm, la lunghezza della coda tra 59 e 78\u00a0mm, la lunghezza del piede tra 22 e 27\u00a0mm, la lunghezza delle orecchie tra 5 e 6\u00a0mm e un peso fino a 12\u00a0g.\nCaratteristiche craniche e dentarie.\nIl cranio ha un particolare profilo dorsale a cuore e presenta un rostro corto e sottile, i mastoidi e le bolle timpaniche eccezionalmente rigonfi. Le arcate zigomatiche sono semplici e sottili, le ossa nasali non si estendono oltre gli incisivi superiori, i quali sono attraversati da un solco longitudinale e sono giallastri. Il premolare superiore \u00e8 minuto.\nSono caratterizzati dalla seguente formula dentaria:\nAspetto.\nLa testa \u00e8 enorme, circa il 40% della lunghezza del corpo, con piccoli occhi e corte orecchie tubulari. La pelliccia \u00e8 lunga, densa e soffice. Le parti superiori variano dal giallo-grigiastro al color ocra, mentre quelle ventrali sono bianche. Una sottile striscia giallo-rossastra si estende lungo i fianchi. Le vibrisse sono molto lunghe. Le zampe sono lunghe e strette, con cinque dita, di cui l'alluce non funzionale e il quinto dito corti e posti pi\u00f9 indietro. I metatarsi non sono fusi tra loro. Le piante dei piedi sono ricoperte da un ciuffo di setole. La coda \u00e8 pi\u00f9 lunga della testa e del corpo, alla base \u00e8 pi\u00f9 tozza, principalmente a causa di depositi di grasso, e diviene affusolata verso l'estremit\u00e0 dove \u00e8 presente un ciuffo di peli. Le femmine hanno quattro paia di mammelle.\nBiologia.\nComportamento.\n\u00c8 una specie terricola, solitaria e notturna. Si rifugia all'interno di cunicoli in colline sabbiose o tra le rocce, preferibilmente costruiti da altri animali. Entra in letargo per circa sette mesi l'anno.\nAlimentazione.\nSi nutre di semi e granaglie. Accumula depositi di grasso nella coda in estate.\nRiproduzione.\nSi riproduce una volta l'anno.\nDistribuzione e habitat.\nQuesta specie \u00e8 diffusa nei deserti e nelle aree semi-desertiche della Mongolia sud-occidentale, nella regione siberiana di Tuva, nelle province cinesi dello Xinjiang, Gansu, Ningxia e Mongolia interna e nel Kazakistan orientale. \nVive in deserti rocciosi, steppe aride, deserti sabbiosi con prevalenza di \"Poaceae\", \"Stipa\", \"Artemisia arenaria\" e \"Cleistogenes soongorica\".\nStato di conservazione.\nLa IUCN Red List, considerate le informazioni inadeguate circa lo stato della popolazione e le potenziali minacce, classifica \"C.paradoxus\" come specie con dati insufficienti (DD)."}
{"id": "4528181", "revid": "633073", "url": "https://it.wikipedia.org/wiki?curid=4528181", "title": "Cardiocranius", "text": ""}
{"id": "4528182", "revid": "124123", "url": "https://it.wikipedia.org/wiki?curid=4528182", "title": "George Villiers (1759-1827)", "text": "Biografia.\nEra il terzogenito di Thomas Villiers, I conte di Clarendon, e di sua moglie, Lady Charlotte Capell, figlia di William Capell, III conte di Essex. Studi\u00f2 a Eton College e al St John's College di Cambridge.\nCarriera.\nNel 1792, acquist\u00f2 il supporto di Lord Warwick. Il 18 gennaio 1792 rappresent\u00f2 Warwick in Parlamento. Il 19 marzo 1792, poco dopo il suo ingresso in Parlamento, \u00e8 stato nominato Tesoriere di Marines.\nNel 1794, venne nominato comandante di cavalleria della Hertfordshire Yeomanry.\nEgli godette del favore del re. Gli fu permesso di ricoprire la carica di Groom of the Bedchamber e ufficiale giudiziario dei suoi allevamenti di Windsor.\nVisse a Windsor Old Lodge fino al 1805, quando venne nominato ranger di Cranbourne Chase e si trasferirono a Cranbourne Lodge. Lui e sua moglie erano particolarmente intimo con la principessa Amelia, figlia prediletta del re.\nMatrimonio.\nSpos\u00f2, il 17 aprile 1798, Theresa Parker (29 settembre 1775-12 gennaio 1856), figlia di John Parker, I barone di Boringdon e della seconda moglie, Theresa Robinson. Ebbero dieci figli:\nMorte.\nMor\u00ec il 21 marzo 1827, all'et\u00e0 di 67 anni."}
{"id": "4528198", "revid": "92920", "url": "https://it.wikipedia.org/wiki?curid=4528198", "title": "Private Investigations - The Best of Dire Straits &amp; Mark Knopfler", "text": ""}
{"id": "4528203", "revid": "1516566", "url": "https://it.wikipedia.org/wiki?curid=4528203", "title": "Armoriale delle famiglie italiane non individuate", "text": "Questo \u00e8 l'armoriale delle famiglie italiane non individuate i cui stemmi per\u00f2 risultano essere stati utilizzati e sono presenti su vari documenti che non hanno, per\u00f2, consentito l'identificazione.\nBibliografia.\n(1) "}
{"id": "4528206", "revid": "599013", "url": "https://it.wikipedia.org/wiki?curid=4528206", "title": "Circondario di Lanusei", "text": "Il circondario di Lanusei era uno dei circondari in cui era suddivisa la provincia di Cagliari.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari e mandamenti. Il circondario di Lanusei fu creato come suddivisione della provincia di Cagliari.\nIl circondario di Lanusei fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Il territorio circondariale divenne parte della nuova provincia di Nuoro.\nSuddivisione.\nNel 1863, la composizione del circondario era la seguente:"}
{"id": "4528209", "revid": "486946", "url": "https://it.wikipedia.org/wiki?curid=4528209", "title": "Stazione Mediopadana", "text": ""}
{"id": "4528216", "revid": "599013", "url": "https://it.wikipedia.org/wiki?curid=4528216", "title": "Circondario di Nuoro", "text": "Il circondario di Nuoro era uno dei circondari in cui era suddivisa la provincia di Sassari.\nStoria.\nIn seguito all'annessione della Lombardia al Regno di Sardegna (1859) fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari e mandamenti. Il circondario di Nuoro fu creato come suddivisione della provincia di Sassari.\nIl circondario di Nuoro fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Il territorio circondariale divenne parte della nuova provincia di Nuoro.\nSuddivisione.\nNel 1863, la composizione del circondario era la seguente:"}
{"id": "4528218", "revid": "1573940", "url": "https://it.wikipedia.org/wiki?curid=4528218", "title": "Xenopirostris", "text": "Xenopirostris \u00e8 un genere di uccelli della famiglia Vangidae, endemico del Madagascar.\nTassonomia.\nComprende le seguenti specie:"}
{"id": "4528220", "revid": "58802344", "url": "https://it.wikipedia.org/wiki?curid=4528220", "title": "Iersu", "text": ""}
{"id": "4528222", "revid": "58802355", "url": "https://it.wikipedia.org/wiki?curid=4528222", "title": "Conservazione alimentare", "text": ""}
{"id": "4528223", "revid": "58802369", "url": "https://it.wikipedia.org/wiki?curid=4528223", "title": "Escalaplanu", "text": ""}
{"id": "4528227", "revid": "58802391", "url": "https://it.wikipedia.org/wiki?curid=4528227", "title": "Lozzorai", "text": ""}
{"id": "4528229", "revid": "58802398", "url": "https://it.wikipedia.org/wiki?curid=4528229", "title": "Ursulei", "text": ""}
{"id": "4528230", "revid": "58802408", "url": "https://it.wikipedia.org/wiki?curid=4528230", "title": "Girasol", "text": ""}
{"id": "4528231", "revid": "767487", "url": "https://it.wikipedia.org/wiki?curid=4528231", "title": "Johnny Get Your Gun", "text": "Johnny Get Your Gun \u00e8 un film muto del 1919 diretto da Donald Crisp. La sceneggiatura di Gardner Hunting si basa sul lavoro teatrale di Edmund Lawrence Burke.\nTrama.\nBill Burnham, che non vede la sua famiglia da molti anni, riceve in carcere - dove si trova per aver sparato ubriaco - notizie da casa: il padre \u00e8 morto, il patrimonio di famiglia \u00e8 in pericolo e sua sorella Janet sta per sposare un conte cacciatore di dote. Poich\u00e9 non pu\u00f2 lasciare il carcere, Bill chiede a un suo amico cow boy, Johnny Wiggins, di andare al posto suo a Palm Beach, fingendo di essere lui.\nI modi rudi di Johnny indispongono la famiglia Burnham, composta da Janet e da sua zia, ma le due donne devono sopportarlo perch\u00e9 hanno bisogno del suo consenso affinch\u00e9 Janet entri in possesso dell'eredit\u00e0. Il conte, per\u00f2, scopre che quello non \u00e8 il vero Bill e allora tenta la fuga in automobile insieme a Janet per andare a sposarsi. Johnny li ferma prendendo al lazo la loro auto. Il cow boy mette a posto anche la difficile situazione finanziaria dei Burnham minacciando con la pistola Milton, l'amministratore dei fondi, che ha investito malamente il denaro di Janet e che viene costretto a restituire il maltolto. Poi, Johnny si sposa con Ruth, la cameriera e se ne va, promettendo a tutti che il ritorno del vero Bill rimetter\u00e0 in squadra la famiglia.\nProduzione.\nIl film fu prodotto dalla Famous Players-Lasky Corporation. Venne girato in Florida.\nDistribuzione.\nDistribuito dalla Artcraft Pictures Corporation e dalla Famous Players-Lasky Corporation, il film - presentato da Jesse L. Lasky - usc\u00ec nelle sale cinematografiche statunitensi il 16 marzo 1919.\nCopia della pellicola viene conservata negli archivi dell'UCLA Film and Television."}
{"id": "4528233", "revid": "767487", "url": "https://it.wikipedia.org/wiki?curid=4528233", "title": "Circondario di Ozieri", "text": "Il circondario di Ozieri era uno dei circondari in cui era suddivisa la provincia di Sassari.\nStoria.\nIn seguito all'annessione della Lombardia al Regno di Sardegna (1859) fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari e mandamenti. Il circondario di Ozieri fu creato come suddivisione della provincia di Sassari.\nIl circondario di Ozieri fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4528234", "revid": "767487", "url": "https://it.wikipedia.org/wiki?curid=4528234", "title": "Touch\u00e9 Amor\u00e9", "text": "I Touch\u00e9 Amor\u00e9 sono un gruppo musicale post-hardcore statunitense, formatosi a Los Angeles nel 2007."}
{"id": "4528235", "revid": "767487", "url": "https://it.wikipedia.org/wiki?curid=4528235", "title": "Circondario di Alghero", "text": "Il circondario di Alghero era uno dei circondari in cui era suddivisa la provincia di Sassari.\nStoria.\nIn seguito all'annessione della Lombardia al Regno di Sardegna (1859) fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari e mandamenti. Il circondario di Alghero fu creato come suddivisione della provincia di Sassari.\nIl circondario di Alghero fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4528237", "revid": "119433683", "url": "https://it.wikipedia.org/wiki?curid=4528237", "title": "Circondario di Sassari", "text": "Il circondario di Sassari era uno dei circondari in cui era suddivisa l'omonima provincia.\nStoria.\nIn seguito all'annessione della Lombardia al Regno di Sardegna (1859) fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari e mandamenti. Il circondario di Sassari fu creato come suddivisione dell'omonima provincia.\nIl circondario di Sassari fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4528241", "revid": "119379851", "url": "https://it.wikipedia.org/wiki?curid=4528241", "title": "Circondario di Oristano", "text": "Il circondario di Oristano era uno dei circondari in cui era suddivisa la provincia di Cagliari.\nStoria.\nIn seguito all'annessione della Lombardia al Regno di Sardegna (1859) fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari e mandamenti. Il circondario di Oristano fu creato come suddivisione della provincia di Cagliari.\nIl circondario di Oristano fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione.\nNel 1863, la composizione del circondario era la seguente:"}
{"id": "4528244", "revid": "125878887", "url": "https://it.wikipedia.org/wiki?curid=4528244", "title": "Alessio Nissolino", "text": "Biografia.\nFiglio di un fonico di doppiaggio della Fono Roma, Alessio Nissolino inizia l'attivit\u00e0 gi\u00e0 a 5 anni con alcuni brusii, ma ottiene i primi ruoli di rilievo solo all'inizio degli anni duemila.\nI suoi doppiaggi principali per il cinema includono Rory Culkin in \"Mean Creek\" (2004), Aaron Taylor-Johnson nel ruolo di John Lennon in \"Nowhere Boy\" (2009) e il protagonista del film d'animazione \"Le avventure di Sammy\" (2010), oltre al personaggio di Moccicoso in tutte le opere del franchise d'animazione \"Dragon Trainer\". In campo televisivo \u00e8 noto per aver doppiato Angus T. Jones nel ruolo di Jake Harper in \"Due uomini e mezzo\" (a partire dalla terza stagione), Charlie McDermott nel ruolo di Axl Heck in \"The Middle\", Reeve Carney nel ruolo di Dorian Gray in \"Penny Dreadful\" e Michael Seater nel ruolo di Lucas Randall in \"Black Hole High\".\nNel febbraio 2015 esordisce come attore teatrale, insieme ai compagni dell'Accademia Actor's Planet di Rossella Izzo, nella commedia \"Il primo bacio\" di Renato Giordano rappresentata al Teatro Tordinona. A dicembre riceve, insieme alla collega Benedetta Degli Innocenti, il Premio del Pubblico al Gran Premio Internazionale del Doppiaggio.\nHa un fratello minore, Mattia, anch'egli doppiatore."}
{"id": "4528248", "revid": "716642", "url": "https://it.wikipedia.org/wiki?curid=4528248", "title": "Peas Sothy", "text": "Carriera.\nClub.\nHa giocato nella prima divisione cambogiana.\nNazionale.\nTra il 1999 e il 2004 ha giocato 13 partite con la sua nazionale, senza mai segnare."}
{"id": "4528249", "revid": "830939", "url": "https://it.wikipedia.org/wiki?curid=4528249", "title": "Beli Lom", "text": ""}
{"id": "4528250", "revid": "830939", "url": "https://it.wikipedia.org/wiki?curid=4528250", "title": "\u010cerni Lom", "text": ""}
{"id": "4528252", "revid": "3115", "url": "https://it.wikipedia.org/wiki?curid=4528252", "title": "Chiesa del Santissimo Redentore (Casette d'Ete)", "text": "La chiesa del SS. Redentore \u00e8 la chiesa parrocchiale di Casette d'Ete nella provincia di Fermo ed \u00e8 la pi\u00f9 importante chiesa della cittadina. Si trova in Corso Garibaldi. Iniziata il 15 novembre 1907 con la posa della prima pietra ad opera dell'arcivescovo di Fermo monsignor Carlo Castelli, i lavori furono sospesi per la prima guerra mondiale e pot\u00e9 essere terminata solo nel 1922.\nStoria.\nAllorquando essa fu completata inizi\u00f2 a funzionare grazie ad un sacerdote che la domenica veniva da Sant'Elpidio a Mare per celebrare la Messa.\nPrima di allora, la popolazione di Casette - compresa nella giurisdizione della parrocchia di Sant'Elpidio Abate - poteva andare a Messa o nella cappella gentilizia esistente nella \"villa del Palombarone\" dei \"conti Brancadoro\", o nella chiesa intitolata alla beata \"Maria Vergine Addolorata\" di Mostrapiedi o nelle lontane chiese di Sant'Elpidio.\nRealizzata la chiesa, venne costruita una canonica che consent\u00ec la residenza stabile dal 1926 di un sacerdote.\nFinalmente con bolla di approvazione dell'arcivescovo di Fermo, Norberto Perini, in data 15 novembre 1942 venne costituita la parrocchia del \"Santissimo Redentore\", inaugurata il 6 gennaio 1943 con giurisdizione sulla cittadina di Casette d'Ete. Da tale momento la parrocchia ha iniziato a funzionare ed a registrare tutti gli eventi della vita sua e della sua comunit\u00e0 come attestato dai registri di battesimo, cresima, matrimonio e dei defunti.\nOpere d'arte.\nNella navata di sinistra della chiesa \u00e8 presente un pregevole dipinto ad olio su tela di grande formato con una \"Annunciazione\" del pittore Nicola Pollastrelli, nativo di Casette d'Ete, deceduto.\nDi rilievo, vicino all'ingresso, nella navata di sinistra il monumento funebre di Marietta Gioia (Casette d'Ete, 23 settembre 1904 - 7 settembre 1931), proclamata serva di Dio nel 1973 e venerabile dal 6 aprile 1998.\nLista dei rettori e dei parroci.\nGiurisdizione della parrocchia.\nNel decreto di erezione della parrocchia a firma dell'Arcivescovo Norberto Perini si legge:\n\"Assegniamo il territorio della nuova Parrocchia circoscritto da questi limiti e qui descritti in lingua corrente:\"\n\"Nord: fiume Chienti-strada comunale gi\u00e0 Moschini prolungata al fiume Ete.\"\n\"Est: fiume Ete fino ai confini della Parrocchia di S. Elpidio con quella degli Angeli Custodi poi, seguendo tale confine, fino al fosso morelli e da qui una linea retta che va dalla biforcazione della strada delle Gabbie, si segue poi detta strada fino ai monti dei Falchi\".\n\"Ovest: fosso Rio Maggio fino al fosso sapienza -dall'origine di detto fosso una linea retta fino all'incontro della strada vicinale della sapienza con la strada comunale di mostrapiedi e per questa ai confini dei comuni di Montegranaro e di s. Elpidio a mare fino al fiume Chienti\".\n\"Alla nuova parrocchia assegniamo il Sacro Tempio con la casa parrocchiale annessa\".\n\"Il beneficio parrocchiale parimenti costituiamo dell'assegnazione dei frutti di 46.700 lire italiane dai titoli di Stato conservati nella nostra Curia Arcivescovile...\""}
{"id": "4528255", "revid": "458628", "url": "https://it.wikipedia.org/wiki?curid=4528255", "title": "Santuario di Sant'Antonio di Padova (Milano)", "text": "Il santuario di Sant'Antonio di Padova \u00e8 una chiesa di Milano, affidata all'Ordine dei Frati Minori. \u00c8 situato in via Carlo Farini, non lontano dal Cimitero Monumentale e dalla Stazione di Milano Porta Garibaldi.\nStoria.\nNel 1872 venne costruito poco fuori Porta Tenaglia l'\"Ospizio di Terra Santa\" retto dai Frati Minori, con annessi convento e cappella dedicata all'Immacolata Concezione, costruita tra il 1875 e il 1876. Nel 1898, il convento, nel frattempo era stato ampliato ed era diventato sede della curia della neonata provincia dei Frati Minori (ruolo che mantenne fino al 1954), si decise di costruire una nuova e pi\u00f9 grande chiesa.\nIl progetto dell'edificio sacro, che sarebbe stato dedicato a Sant'Antonio di Padova, fu affidato all'architetto milanese Paolo Cesa Bianchi, e la sua costruzione si protrasse per quattro anni, fino al 1902. Il 12 giugno 1902, vigilia della festa di Sant'Antonio di Padova, il cardinale Andrea Ferrari, arcivescovo di Milano, ne compiva la solenne consacrazione . \nTra il 1932 e il 1927 la chiesa venne ampliata con la costruzione delle navate e delle cappelle laterali e del campanile su progetto di Ugo Zanchetta. Il santuario fu elevato alla dignit\u00e0 di basilica minore il 18 luglio 1937 da papa Pio XI e divenne sede parrocchiale il 5 febbraio 1957 per volere dell'arcivescovo di Milano Giovanni Battista Montini. Nel 1971 l'area presbiterale \u00e8 stata pesantemente modificata con l'installazione dei nuovi altare maggiore e ambone su progetto di Giovanni Muzio. Lo stesso architetto, nel 1965, aveva progettato il nuovo oratorio, annesso al convento. La chiesa \u00e8 stata interessata da una serie di restauri conservativi sia all'interno che all'esterno tra il 1995 e il 2001.\nDescrizione.\nEsterno.\nLa chiesa di Sant'Antonio di Padova sorge alla confluenza di Via Pietro Maroncelli in Via Carlo Farini. Essa \u00e8 preceduta da un piccolo slargo triangolare con un'aiuola alberata al centro della quale si trova una fontana decorata da una statua in bronzo raffigurante \"Sant'Antonio di Padova che predica ai pesci\", opera dello scultore Giuseppe Maretto. La statua fu collocata nel 1932 in occasione del VII centenario antoniano su iniziativa del \"Circolo di coltura francescana\" e reca sul piedistallo la firma dello scultore: \"Giuseppe Maretto 1932 X\"\nLa facciata della chiesa \u00e8 in stile neobarocco, ispirata a quelle sette-ottocentesche milanesi. Il prospetto \u00e8 diviso in due fasce sovrapposte da un alto cornicione decorato con metope e triglifi. Nell'ordine inferiore si aprono i tre portali, chiusi da battenti lignei; mentre i due laterali sono sormontati da un timpano semicircolare, quello centrale, invece, \u00e8 sovrastato da una lunetta con una decorazione a bassorilievo raffigurante \"Tiara e chiavi\" e recante la dicitura \"Basilica Minore Romana\". Il portale \u00e8 preceduto da un protiro poco sporgente, sostenuto da due colonne tuscaniche in marmo rosso e coronato da una balaustra. L'ordine superiore presenta tre monofore con arco a tutto sesto, con quella centrale inserita all'interno di una serliana ionica. La facciata termina con un frontone scolpito a bassorilievo raffigurante, al centro, \"Sant'Antonio di Padova col Bambino\".\nLungo il fianco sinistro della chiesa si eleva la torre campanaria, alta 55 metri e sormontata da una statua di Sant'Antonio con in braccio Ges\u00f9 Bambino, alta 5\u00a0m. Essa \u00e8 in stile liberty, con paramento murario in mattoncini rossi alternati ad intonaco chiaro ed \u00e8 decorato con lo stemma dell'ordine dei Frati Minori. La cella campanaria \u00e8 a pianta circolare, a differenza della base della torre che invece \u00e8 a pianta quadrata, ed ospita cinque campane in \"Do maggiore calante\". Sulla sommit\u00e0 si trova una statua in ghisa raffigurante \"Sant'Antonio di Padova col Bambino\".\nInterno.\nL'interno della chiesa \u00e8 in un particolare stile eclettico, ispirata al neoclassico con elementi neorinascimentali e neobarocchi.\nLa struttura \u00e8 a tre navate con un'unica profonda abside semicircolare e senza transetto. La navata centrale \u00e8 coperta con soffitto piano dipinto con \"Scene della vita di Sant'Antonio\" di Attilio Andreoli, \u00e8 divisa in otto campate da travi sorrette da semicolonne, ed \u00e8 separata dalle navate laterali tramite archi a tutto sesto poggianti su pilastri. Al di sopra delle navatelle, si trova un matroneo che d\u00e0 sulla navata mediana con delle bifore con colonne composite. Tra la quinta e la sesta campata della navata centrale, sulla sinistra, si trova il pulpito ligneo scolpito.\nLungo ciascuna delle due navate laterali, si aprono tre cappelle in corrispondenza delle campate quinta, sesta e settima. Le cappelle di destra, dall'ingresso, sono dedicate a San Giuseppe, a San Francesco d'Assisi e al Sacro Cuore di Ges\u00f9; quelle di sinistra, invece, a Ges\u00f9 Crocifisso, a Santa Chiara d'Assisi e alla Madonna. Ai piedi dell'altare della cappella dedicata a Sant'Antonio giacciono i resti venerati dei vescovi di Mogadiscio Bernardino Bigi, Fulgenzio Lazzati e Salvatore Colombo, martire della carit\u00e0 ucciso in Somalia il 9 luglio 1989.\nLa navata centrale termina con l'abside, preceduta da un sottarco con volta sostenuta da due loggette con archi a tutto sesto decorate con statue di otto santi francescani e sostenute da colonne tuscaniche. Al di sotto di esso si trova il presbiterio, rialzato di alcuni gradini, con al centro, alle spalle del moderno altare maggiore (realizzato nel 1971 su disegno di Giovanni Muzio), entro un'edicola marmorea neoclassica, una statua policroma raffigurante \"Sant'Antonio di Padova con Ges\u00f9 Bambino\". L'abside semicircolare ospita gli stalli lignei del coro dei frati al di sopra del quale si trova l'organo a canne; il catino \u00e8 affrescato con la \"Gloria di Sant'Antonio\".\nOrgano a canne.\nAlle spalle dell'altare maggiore, entro una nicchia all'interno della parete fondale dell'abside, si trova l'organo a canne Mascioni \"opus 718\", costruito nel 1955.\nLo strumento \u00e8 a trasmissione elettrica e conta un totale di 36 registri. L'ambiente all'interno del quale \u00e8 alloggiato il materiale fonico d\u00e0 sull'abside con quattro nicchie quadrangolari: le tre di sinistra hanno mostra composta da canne di principale disposte a cuspide unica con ali laterali; quella di destra \u00e8 priva di mostra ed \u00e8 chiusa da una vetrata policroma. La consolle, indipendente, \u00e8 collocata anch'essa nell'abside, al centro del coro dei frati. Essa \u00e8 priva di decorazioni e dispone di tre tastiere di 61 note ciascuna e pedaliera concavo-radiale di 32 note."}
{"id": "4528256", "revid": "461628", "url": "https://it.wikipedia.org/wiki?curid=4528256", "title": "Chiesa di Sant'Antonio di Padova (Milano)", "text": ""}
{"id": "4528263", "revid": "767487", "url": "https://it.wikipedia.org/wiki?curid=4528263", "title": "Something to Do", "text": "Something to Do \u00e8 un film muto del 1919 diretto da Donald Crisp.\nTrama.\nJack Merrill non sa come combattere la noia e il suo medico lo convince a darsi da fare per intraprendere qualche attivit\u00e0. Cos\u00ec, quando scopre che Thompson, il suo valletto, frequenta la residenza della signora Parkin facendosi passare per Lord Sidney, anche Jack vi si presenta spacciandosi per un conte inglese. Quasi tutti gli ospiti sono dei nobili fasulli. La signora Parkin, che ha messo Remwick, il fratello, in manicomio, gestisce lei la casa come se ne fosse la proprietaria.\nRemwick, per\u00f2, riesce a scappare e a mettersi in contatto con sua figlia Jane, che lavora come segretaria della sorella. Jack decide di aiutarli. I tre aprono la cassaforte che contiene le prove del coinvolgimento del professor Blight, primario del manicomio, nella congiura. E, mentre Remwick e la figlia fuggono inseguiti dalle guardie della clinica, Jack avvisa la polizia che salva Remwick. I documenti sottratti dimostrano senza alcun dubbil la sua sanit\u00e0 mentale e la colpevolezza della sorella. Jack, che finalmente si \u00e8 lasciato alle spalle una vita annoiata e indolente, ora \u00e8 completamente preso dal suo amore per Jane.\nProduzione.\nIl film fu prodotto dalla Famous Players-Lasky Corporation\nDistribuzione.\nDistribuito dalla Paramount Pictures e dalla Famous Players-Lasky Corporation, usc\u00ec nelle sale cinematografiche USA 13 aprile 1919."}
{"id": "4528273", "revid": "122063763", "url": "https://it.wikipedia.org/wiki?curid=4528273", "title": "Rocca del Colle", "text": "Rocca del Colle era il nome di un comune italiano della provincia di Bergamo, esistito dal 1927 al 1956.\nStoria.\nIl comune di Rocca del Colle fu creato nel 1927 dalla fusione dei comuni di Bagnatica e Brusaporto.\nVenne soppresso nel 1956, e al suo posto furono ricostituiti i comuni preesistenti."}
{"id": "4528274", "revid": "1568601", "url": "https://it.wikipedia.org/wiki?curid=4528274", "title": "Monte Spigno", "text": "Il Monte Spigno \u00e8 una montagna alta 1008 m s.l.m. ed \u00e8 la terza cima del Gargano (con monte Nero e monte Calvo). Si trova nel comune di Monte Sant'Angelo e la cima \u00e8 ricca di doline e campi carreggiati; nel sottobosco sono presenti agrifogli e pungitopo e le praterie sono caratterizzate da vasti tratti di roccia affiorante. Ci sono due valli: Valle Ragusa che \u00e8 ricca di esemplari secolari di cerro e di carpino bianco e Valle Cerasaldo.\nGli alberi presenti sono: l'acero, il carpino orientale, la roverella, il farnetto, l'orniello e il faggio. Il versante settentrionale presenta un vetusto bosco di faggi di circa 800 ettari.\nTra i mammiferi ricordiamo: il gatto selvatico, la martora, il tasso e il cinghiale."}
{"id": "4528276", "revid": "1305772", "url": "https://it.wikipedia.org/wiki?curid=4528276", "title": "Dospat (disambigua)", "text": ""}
{"id": "4528279", "revid": "287204", "url": "https://it.wikipedia.org/wiki?curid=4528279", "title": "Dospat (fiume)", "text": "Il Dospat (, ) \u00e8 un fiume dei monti Rodopi occidentale, il pi\u00f9 importante affluente del Mesta.\nGeografia.\nNasce in Bulgaria dal Rozov vrah (\u201cpicco della rosa\u201d, alto 1643\u00a0m) e scorre verso sud-est fino al lago di Dospat, dopo il quale fa una curva a sud-ovest, continuando sostanzialmente verso sud; alla fine nel Mesta come tributario di sinistra presso il villaggio greco di Kato Nevrokopi, poco pi\u00f9 a sud del confine greco-bulgaro."}
{"id": "4528286", "revid": "200568", "url": "https://it.wikipedia.org/wiki?curid=4528286", "title": "Valsaviore (comune)", "text": "Valsaviore era il nome di un comune italiano della provincia di Brescia, esistito dal 1927 al 1954.\nStoria.\nIl comune di Valsaviore fu creato nel 1927 dalla fusione dei comuni di Cevo e Saviore.\nVenne soppresso nel 1954, e al suo posto furono ricostituiti i comuni preesistenti."}
{"id": "4528288", "revid": "486946", "url": "https://it.wikipedia.org/wiki?curid=4528288", "title": "Al Robbins", "text": ""}
{"id": "4528304", "revid": "1480390", "url": "https://it.wikipedia.org/wiki?curid=4528304", "title": "Tremezzina (Italia)", "text": "Tremezzina (\"Tremez\u00e9na\" in dialetto comasco, : ) \u00e8 un comune italiano sparso di 5.020 abitanti della provincia di Como in Lombardia.\nStoria.\nIl legame fra Lenno, Mezzegra e Tremezzo affonda nei secoli medievali, quando la pieve di Lenno eleggeva un sindaco generale sopra le tre singole comunit\u00e0. Il primo comune unico fu il risultato del decreto napoleonico del 14 luglio 1807, poi annullato nove anni dopo dagli austriaci.\nIl comune di Tremezzina venne istituito nel 1928, in seguito alla fusione dei comuni di Lenno, Mezzegra e Tremezzo.Il 28 aprile 1945 Benito Mussolini e Claretta Petacci furono fucilati nel paese che allora era conosciuto come Mezzegra. Venne soppresso nel 1947, e al suo posto furono ricostituiti i comuni preesistenti.\nIl comune \u00e8 stato istituito nuovamente nel 2014 dalla fusione dei comuni di Lenno, Mezzegra, Ossuccio e Tremezzo.\nL'iter ha previsto nei quattro enti un referendum consultivo, svoltosi il 1\u00ba dicembre 2013, in cui il 63% dei votanti si \u00e8 espresso favorevolmente al progetto d'istituzione.\nMonumenti e luoghi d'interesse.\nArchitetture religiose.\nIl Sacro Monte di Ossuccio fa parte del gruppo dei nove Sacri Monti prealpini inseriti nel 2003 dall'UNESCO nella lista dei Patrimoni dell'umanit\u00e0. La chiesa, il Santuario della Beata Vergine del Soccorso, \u00e8 stata costruita su terreno impervio, su rocce di aspra e selvaggia bellezza, dove gi\u00e0 sorgeva un precedente edificio di culto: il suo corpo principale fu completato nel 1537. Le quattordici cappelle, tutte costruite tra il 1635 e il 1710, a pianta centrale, sono in stile barocco impreziosite da 230 statue in stucco e terracotta, a grandezza naturale, realizzate da diversi artisti: Agostino Silva, Carlo Gaffuri e Innocenzo Torriani.\nArchitetture civili.\nIl territorio di Tremezzina conta innumerevoli ville di rilevanza storica e architettonica. Tra queste, non si pu\u00f2 non nominare Villa Carlotta, situata in localit\u00e1 Tremezzo, costruzione del XVIII secolo, divenuta propriet\u00e0 di Gian Battista Sommariva che vi raccolse importanti opere di Antonio Canova e di Luigi Acquisti.\nVilla del Balbianello \u00e8 un edificio situato in localit\u00e0 Lenno. La villa \u00e8 collocata sulla punta della penisola di Lavedo, un promontorio che si spinge nel lago di Como e che proprio dall'edificio ha preso il nome di \"Balbianello\". Il complesso \u00e8 di propriet\u00e0 del Fondo Ambiente Italiano (FAI).\nAltre ville degne di nota sono Villa Pessina, Villa Sola Busca, Villa Aureggi, Villa Monastero e la Villa del Balbiano.\nAltro.\nL'isola Comacina \u00e8 l'unica isola del Lago di Como situata di fronte a Ossuccio, in corrispondenza dell'insenatura della costa occidentale del ramo comasco fra Argegno e la penisola di Lavedo, nelle acque antistanti la Zoca de l'oli (conca dell'olio).\nInfrastrutture e trasporti.\nIl comune di Tremezzina \u00e8 interessato dal percorso della Strada statale 340 Regina che lo collega a Como.\n\u00c8 possibile raggiungere e muoversi nel comune di Tremezzina con il bus, linea Como-Colico C10 della societ\u00e0 trasporti ASF.\nLa cittadina \u00e8 collegata da battelli e aliscafi con la linea di navigazione del lago Como-Colico e da traghetti con le altre localit\u00e0 del centro lago.\nFermate: Isola Comacina (Ossuccio), Campo e Lenno (Lenno), Tremezzo e Villa Carlotta (Tremezzo)."}
{"id": "4528315", "revid": "709565", "url": "https://it.wikipedia.org/wiki?curid=4528315", "title": "Episodi di Assistente sociale", "text": "La prima e unica stagione della serie televisiva Assistente sociale (\"East Side/West Side\") \u00e8 andata in onda negli Stati Uniti dal 23 settembre 1963 al 27 aprile 1964 sulla CBS."}
{"id": "4528317", "revid": "858648", "url": "https://it.wikipedia.org/wiki?curid=4528317", "title": "Hellraiser - Hellseeker", "text": ""}
{"id": "4528318", "revid": "118760861", "url": "https://it.wikipedia.org/wiki?curid=4528318", "title": "David Berman (attore)", "text": "Carriera.\nHa raggiunto il successo nel 2000, prendendo parte alla serie televisiva \"CSI - Scena del crimine\", dove interpreta il ruolo di David \"Super Dave\" Phillips, assistente del coroner, Il dr. Albert \"Al\" Robbins. Il ruolo \u00e8 stato ricorrente in un primo momento, ma a partire dalla decima stagione, Berman \u00e8 stato promosso a un personaggio principale e appare nella sigla iniziale.\nDietro le quinte agisce anche come ricercatore capo dello show, dove cura le procedure di ricerca e di tecnologie dello show. Suo fratello Josh Berman \u00e8 un co-produttore del programma.\nNel 2006 \u00e8 apparso in sette episodi della serie TV, \"Vanished\" dove impersonava l'agente Edward Dockery.\nInoltre \u00e8 apparso nell'episodio \"Homecoming\" della serie TV, \"Heroes\" e in alcuni episodi di \"Drop Dead Diva\"."}
{"id": "4528332", "revid": "1573940", "url": "https://it.wikipedia.org/wiki?curid=4528332", "title": "Boophis tephraeomystax", "text": "Boophis tephraeomystax () \u00e8 una rana della famiglia Mantellidae, endemica del Madagascar.\nDistribuzione e habitat.\nL'areale di \"B. tephraeomystax\" comprende il Madagascar orientale e nord-occidentale, estendendosi all'isola di Nosy Be e alle Mayotte."}
{"id": "4528335", "revid": "354698", "url": "https://it.wikipedia.org/wiki?curid=4528335", "title": "Vuokatti (trampolino)", "text": ""}
{"id": "4528337", "revid": "767487", "url": "https://it.wikipedia.org/wiki?curid=4528337", "title": "Kunz Lochner", "text": "\u00c8 stato uno dei pi\u00f9 importanti armorari di Norimberga del XVI secolo ed ebbe una reputazione internazionale.\nLavor\u00f2 per gli imperatori del Sacro Romano Impero tra cui Ferdinando I, i duchi di Sassonia e il re di Polonia Sigismondo II.\nAlcune sue opere sono esposte al Metropolitan Museum of Art di New York."}
{"id": "4528340", "revid": "402993", "url": "https://it.wikipedia.org/wiki?curid=4528340", "title": "Palamazzalovo", "text": ""}
{"id": "4528342", "revid": "112032922", "url": "https://it.wikipedia.org/wiki?curid=4528342", "title": "Sonica Bassa Music Fest", "text": "Il Sonica Bassa Music Fest o pi\u00f9 semplicemente Sonica \u00e8 uno dei pi\u00f9 importanti festival musicali in Emilia-Romagna. Si svolgeva ogni anno nel mese di luglio, a Sant'Agata Bolognese in Provincia di Bologna.\nStoria.\nIl Sonica Bassa Music Fest nasce nel 1996 per volere degli assessorati alle politiche giovanili dell'Unione di Comuni Terred'acqua costituita da Anzola dell'Emilia, Calderara di Reno, Crevalcore, Sala Bolognese, San Giovanni in Persiceto e Sant'Agata Bolognese, in Provincia di Bologna e di alcune associazioni culturali locali, con l'intenzione di dare spazio e opportunit\u00e0 di suonare ai giovani che fanno musica sul territorio. Dalla sua nascita fino all'edizione del 2002 il festival prevedeva un concorso regionale per gruppi emergenti con selezioni che si svolgevano a rotazione sui vari comuni organizzatori e serata finale a Sant'Agata Bolognese, comune che ha sempre mantenuto la direzione artistica. Il premio per il gruppo vincitore del concorso consisteva in una somma in denaro o nella registrazione di una compilation live.\nNel 2005 Sonica assume la denominazione di Sonica Bassa Music Fest, per sottolineare lo stretto legame con il territorio, la Bassa padana. L'organizzazione e la promozione passa interamente in capo al comune di Sant'Agata Bolognese, con il patrocinio della Regione Emilia-Romagna, della Provincia di Bologna e degli altri Comuni di Terred'acqua. Il festival acquista l'attuale struttura composta da tre serate a Sant'Agata Bolognese in un parco di 25000 m\u00b2 con ospiti artisti del panorama musicale nazionale e internazionale.\nNegli anni il festival si \u00e8 consolidato diventando un appuntamento fisso dell'estate in regione testimoniato dall'elevato numero di spettatori presenti ogni anno.\nL'evento pi\u00f9 importante di tutte le edizioni resta l'esibizione del Grupo Compay Segundo accompagnato dall'Orchestra sinfonica di Ferrara, un'esibizione particolare per la location, la tipologia di pubblico e i consensi ottenuti.\nImpegno sociale.\nIl festival \u00e8 completamente indipendente, vista l'assenza di main sponsor. Tutti i concerti sono ad ingresso gratuito. I gruppi emergenti hanno l'opportunit\u00e0 di esibirsi in un importante spazio dedicato. Durante il festival vengono organizzati vari workshop con artisti noti e tecnici con cui i gruppi musicali della zona possono confrontarsi musicalmente e non solo. I workshop, infatti, riguardano sia aspetti artistici che organizzativi del mondo dello spettacolo: dalla redazione e controllo dei budget agli uffici stampa, dalla sicurezza alla logistica. Sonica d\u00e0 spazio a diverse associazioni umanitarie e organizzazione non governative quali Emergency, Amnesty International, Greenpeace e Un ponte per\u2026.\nLa manifestazione fin dalla sua nascita ha inoltre sostenuto, dando voce e visibilit\u00e0, al popolo Sahraui che da anni lotta per l'indipendenza dal Marocco.\nComitato per Sonica.\nNel 2005 \u00e8 nato il Comitato per Sonica, composto da una quarantina di volontari che oltre ad essere il supporto logistico/organizzativo del festival, durante l'anno pianifica iniziative finalizzate alla promozione ed alla realizzazione del festival. Nelle giornate di Sonica il Comitato gestisce uno stand gastronomico i cui proventi vengono interamente destinati alla manifestazione.\nCuriosit\u00e0.\nDal 03/07/2012 \u201cSONICA\u201d \u00e8 un marchio registrato.\nEdizioni.\nDal 1996 Sonica Bassa Music Fest \u00e8 stato organizzato ogni anno senza nessuna interruzione. Dal 1996 al 1998 il festival prevedeva solo il concorso regionale per gruppi emergenti. Dal 1999 al 2002 al concorso sono stati affiancati degli ospiti. Dal 2003 le band emergenti hanno l'opportunit\u00e0 di suonare all'interno del parco prima degli artisti ospiti famosi.\nLa manifestazione cambia modulo passando dalle tre serate che avevano contraddistinto le precedenti edizioni a cinque, con pi\u00f9 artisti sul palco nelle diverse sere. Per la prima volta il festival ha proposto un concorso online per band emergenti. I finalisti del contest arrivati da tutta Italia hanno avuto la possibilit\u00e0 di esibirsi live a Sonica.\nPer decisione della nuova amministrazione comunale, l'edizione 2014 del festival \u00e8 annullata.\nEdizione del 2012.\nIl festival del 2012 \u00e8 stato in dubbio fino all'ultimo momento a causa del Terremoto dell'Emilia del 2012, che ha colpito la zona. Alla fine la manifestazione si \u00e8 svolta regolarmente e ha contribuito a raccogliere fondi per l'Istituzione dei servizi culturali del comune di Crevalcore, per permettere la programmazione della stagione teatrale dopo che il teatro storico ha subito gravi danni a causa dal sisma. Lo slogan dell'edizione 2012 \u00e8 stato quindi Sonica Bassa Music Fest il festival che costruisce."}
{"id": "4528343", "revid": "402993", "url": "https://it.wikipedia.org/wiki?curid=4528343", "title": "Paladisfida", "text": ""}
{"id": "4528345", "revid": "122520979", "url": "https://it.wikipedia.org/wiki?curid=4528345", "title": "Benetton B198", "text": "La Benetton B198 \u00e8 una monoposto di Formula 1, utilizzata dal team Benetton Formula durante la stagione 1998. \nAspetti Tecnici.\nIn seguito al ritiro della Renault alla fine della stagione 1997, la Benetton continu\u00f2 usare comunque i propulsori francesi, ma forniti ora col marchio Mecachrome come semplici motori clienti (si trattava dei V10 Renault usati nel 1996), ribattezzati Playlife per ragioni di sponsor.\nIl team decise inoltre di passare dalle gomme Goodyear alle Bridgestone.\nCome previsto dai regolamenti, gli pneumatici presentavano 3 scanalature longitudinali sui battistrada anteriori e 4 su quelli posteriori.\nLa monoposto adott\u00f2 dei nuovi deflettori laterali molto particolari, costituiti da un unico profilo alare posto davanti alle pance, sul quale erano montati dei piccoli deviatori di flusso. \nLa livrea rimase abbastanza simile a quella dell'anno prima. \nCome piloti vennero ingaggiati l'italiano Giancarlo Fisichella (n\u00b0 5) e l'austriaco Alexander Wurz (n\u00b0 6), gi\u00e0 terzo pilota del team l'anno precedente e promosso ora a titolare.\nStagione.\nFin dall'inizio della stagione, la Benetton dimostr\u00f2 di non essere pi\u00f9 in grado di lottare per le posizioni di vertice come negli anni precedenti, tuttavia nelle prime nove gare i due piloti riuscirono ad arrivare comunque a punti abbastanza regolarmente, in particolare Wurz, mentre Fisichella ottenne ben due piazzamenti sul podio, giungendo 2\u00ba a Monaco e in Canada dove era anche riuscito a issarsi al comando, salvo poi rallentare per problemi al cambio; il team si trovava cos\u00ec 3\u00b0 nel mondiale costruttori; in Austria poi il romano conquist\u00f2 perfino una sorprendente pole position, l'ultima per il team anglo-trevigiano, rimanendo per 21 giri in zona podio, prima di ritirarsi per un incidente con Alesi. Da questo momento tuttavia lo sviluppo della vettura rallent\u00f2 molto portando a un brusco calo delle prestazioni: negli ultimi 7 GP della stagione, il team raccolse soltanto un punto (con Fisichella 6\u00b0 al N\u00fcrburgring), favorendo cos\u00ec la rimonta di Williams e Jordan che riuscirono entrambe a scavalcare la Benetton proprio nel finale.\nIl team chiuse cos\u00ec 5\u00ba nel campionato costruttori con 33 punti all'attivo."}
{"id": "4528350", "revid": "767487", "url": "https://it.wikipedia.org/wiki?curid=4528350", "title": "Dorians", "text": "I Dorians sono un gruppo musicale rock armeno, fondato nel giugno 2008 da Vahagn Gevorgyan. Hanno rappresentato il loro Paese all'Eurovision Song Contest 2013 con \"Lonely Planet\", una canzone scritta per loro da Tony Iommi."}
{"id": "4528351", "revid": "1343317", "url": "https://it.wikipedia.org/wiki?curid=4528351", "title": "Asparago bianco di Zambana", "text": "L'asparago bianco di Zambana \u00e8 una variet\u00e0 di \"Asparagus officinalis\" coltivata nel territorio del comune di Zambana (TN). Dal 2008 \u00e8 riconosciuto con il marchio De.Co. (Denominazione comunale d'origine)."}
{"id": "4528354", "revid": "767487", "url": "https://it.wikipedia.org/wiki?curid=4528354", "title": "Giovanni Paolo Negroli", "text": "\u00c8 stato, con la sua famiglia, uno dei pi\u00f9 importanti armorari di Milano del XVI secolo ed ebbe una reputazione internazionale. Fu attivo dal 1525 al 1565.\nAlcune sue opere sono esposte al Museo del Louvre di Parigi e alla National Gallery of Art di Washington."}
{"id": "4528356", "revid": "729019", "url": "https://it.wikipedia.org/wiki?curid=4528356", "title": "Stilton (Inghilterra)", "text": "Stilton \u00e8 un paese di 3110 abitanti della contea del Cambridgeshire, in Inghilterra."}
{"id": "4528363", "revid": "72257", "url": "https://it.wikipedia.org/wiki?curid=4528363", "title": "Carta regionale dei servizi", "text": ""}
{"id": "4528366", "revid": "767487", "url": "https://it.wikipedia.org/wiki?curid=4528366", "title": "CUS Reggio Calabria", "text": "Il CUS Reggio Calabria \u00e8 il Centro Universitario Sportivo dell'Universit\u00e0 Mediterranea di Reggio Calabria. \u00c8 affiliato al Centro Universitario Sportivo Italiano.\nStoria.\nA seguito dell'istituzione dell'Universit\u00e0 di Reggio nel 1984, il CUS \u00e8 stato istituito, partecipando per la prima volta ai campionati nazionali universitari nell'a.a. 1987-88.\nIl CUS Reggio Calabria, insieme al CUS Messina ha ospitato il campionato mondiale universitario di Baseball del 2002 e nel maggio 2013 si \u00e8 svolto, per la prima volta in Calabria, il 68\u00ba Convegno Nazionale dei Centri Universitari sportivi Italiani.\nCampionati.\nIl CUS conta su una squadra maschile di Pallacanestro che disputa il campionato di promozione."}
{"id": "4528367", "revid": "767487", "url": "https://it.wikipedia.org/wiki?curid=4528367", "title": "Gran Premio San Giuseppe 2009", "text": "La Gran Premio San Giuseppe 2009, quarantanovesima edizione della corsa e valida come evento dell'UCI Europe Tour 2009 categoria 1.2, si svolse il 22 marzo 2009 su un percorso di 160\u00a0km. Fu vinta dall'italiano Alessandro Malaguti che giunse al traguardo con il tempo di 4h08'20\", alla media di 38,658\u00a0km/h.\nAl traguardo 81 ciclisti portarono a termine la gara."}
{"id": "4528370", "revid": "120480068", "url": "https://it.wikipedia.org/wiki?curid=4528370", "title": "PalaCastellotti", "text": "Il palazzetto dello sport \"Eugenio Castellotti\" (detto anche PalaCastellotti) \u00e8 un palazzetto dello sport situato a Lodi.\nDa quando \u00e8 stato inaugurato, ospita gli incontri casalinghi di hockey su pista dell'Amatori Lodi. Dal 1993 al 1996 ha ospitato anche quelli dell'Hockey Club Lodi.\nLa struttura \u00e8 composta da 2.580 posti in gradinate e da 75 posti collocati nel settore distinti/tribuna centrale.\nLa sua edificazione dur\u00f2 dal 1986 al 1988. Nonostante i primi eventi sportivi siano stati disputati nel dicembre 1988, l'inaugurazione vera e propria avvenne nel febbraio 1989 con un'amichevole di hockey su pista tra le Nazionali di Italia e Germania Ovest.\nSuccessivamente l'impianto ha ospitato importanti eventi di hockey su pista, come gli Europei 1990 e i Mondiali 1993, oltre che la Supercoppa Europea 1995 e altri incontri a carattere nazionale. L'Amatori Lodi ha vinto la Coppa Italia 2011-2012, la seconda del suo palmar\u00e8s, proprio sul campo casalingo.\nDal 2008 il PalaCastellotti \u00e8 stato utilizzato anche dall'Assigeco Casalpusterlengo, formazione di basket impegnata in Serie A Dilettanti prima e nel campionato professionistico di Legadue nei due anni successivi. Con il passo indietro in terza serie, la squadra rossoblu scelse di tornare a giocare a Codogno.\nNel 2012 il comune di Lodi ha sottoposto l'impianto ad alcuni adeguamenti.\nNel 2012 il PalaCastellotti ha ospitato le \"Final Eight\" di CERH European League di hockey su pista vinte dal Liceo La Coru\u00f1a."}
{"id": "4528371", "revid": "402993", "url": "https://it.wikipedia.org/wiki?curid=4528371", "title": "Palasport Eugenio Castellotti", "text": ""}
{"id": "4528372", "revid": "729019", "url": "https://it.wikipedia.org/wiki?curid=4528372", "title": "UFC Ultimate Fight Night 3", "text": "Ultimate Fight Night 3 \u00e8 stato un evento di arti marziali miste tenuto dalla Ultimate Fighting Championship il 16 gennaio 2006 all'Hard Rock Hotel and Casino di Paradise, Stati Uniti.\nRetroscena.\nLa sfida tra Tim Sylvia e Assuerio Silva avrebbe garantito al vincitore la possibilit\u00e0 di sfidare il campione in carica Andrei Arlovski.\nLa vittoria per KO di Duane Ludwig su Jonathan Goulet, realizzata in soli 11 secondi, \u00e8 tuttora registrata come uno dei KO pi\u00f9 veloci della storia dell'UFC, ma venne accertato che la commissione fu lenta nel fermare il cronometro e che il tempo effettivo dall'inizio del match allo stop del giudice di gara era di 6 secondi, facendone di conseguenza il KO pi\u00f9 veloce nella storia della promozione; la commissione del Nevada si rifiut\u00f2 di modificare il tempo registrato."}
{"id": "4528375", "revid": "228587", "url": "https://it.wikipedia.org/wiki?curid=4528375", "title": "Gara di WTCC d'Italia 2013", "text": "La Gara di WTCC d'Italia 2013 (formalmente Gara FIA WTCC Bet-At-Home d'Italia 2013) fu il round d'apertura del World Touring Car Championship 2013 e la nona edizione della gara italiana. Si tenne il 24 marzo 2013 a Monza, in Italia.\nEntrambe le gare furono vinte da Yvan Muller del team RML. Tom Chilton e Alex MacDowall conclusero entrambi sul podio gara-1 per la prima volta nella loro carriera e anche il team NIKA Racing ottenne il primo podio in gara-2 con il pilota Michel Nykj\u00e6r.\nVigilia.\nTutte le vetture iniziarono da un peso base di 1,150\u00a0kg, con l'eccezione dei campioni 2012, le Chevrolet Cruze 1.6T che corsero con un'ulteriore zavorra di compensazione di 40\u00a0kg.\nResoconto.\nProve libere.\nIl pilota RML Chevrolet, Muller, impose il proprio ritmo nella prima sessione di prove libere. Tiago Monteiro, 2\u00b0, fu il pilota Honda pi\u00f9 veloce, mentre Pepe Oriola, 3\u00b0, fu il principale alfiere SEAT. James Thompson, 7\u00b0, fu il miglior rappresentante Lada e Tom Coronel fu il miglior piazzato della BMW, 9\u00b0. Il pilota della Liqui Moly Team Engstler, Charles Ng, usc\u00ec di pista e sbatt\u00e9 contro le barriere alla chicane Della Roggia, danneggiando l'anteriore della sua BMW 320 TC ma fu in grado di tornare ai box.\nLe Chevrolet occuparono le prime cinque posizioni alla fine della seconda sessione di libere. Muller guid\u00f2 sulla bamboo-engineering di MacDowall, 2\u00b0, e James Nash 4\u00b0. Chilton fu 3\u00b0 e la NIKA Racing con Nykj\u00e6r fu 5\u00b0.\nQualifiche.\nMuller conquist\u00f2 la pole position in gara-1, primo delle due RML. La prima parte delle qualifiche vide incidenti multipli, con il campione 2012 Robert Huff che sbatt\u00e9 contro Fredy Barth dopo meno di tre minuti dall'inizio della sessione. L'incidente ruppe la sospensione di Huff e la sessione fu fermata mentre la SEAT fu rimossa dal circuito. Quando la sessione ripart\u00ec, le due Lada si scontrarono, con Aleksei Dudukalo che manc\u00f2 il punto di frenata alla prima chicane e andando dritto contro la vettura di Thompson. Thompson era gi\u00e0 entrato in Q2 e torn\u00f2 ai box per le riparazioni. Il pilota Honda Gabriele Tarquini tocc\u00f2 Ren\u00e9 M\u00fcnnich e lo mand\u00f2 in testacoda verso la fine della sessione e all'italiano venne sventolata la bandiera bianconera. Il suo compagno Monteiro non riusc\u00ec a entrare nella seconda sessione, mentre la Zeng\u0151 Motorsport di Norbert Michelisz si classific\u00f2 21\u00b0 a causa di vari problemi ai freni.\nDopo le riparazioni, Thompson pot\u00e9 svolgere la seconda sessione e concluse 9\u00b0, cosa che gli avrebbe consentito di partire in prima fila in gara-2 dietro alla ROAL Motorsport di Darryl O'Young. Alla fine degli shoot-out di dieci minuti, Muller guid\u00f2 la doppietta RML, con Chilton 2\u00b0 e MacDowall 3\u00b0, leader dei piloti indipendenti con la sua bamboo Chevrolet. Oriola fu il pilota meglio piazzato per la SEAT, 4\u00b0, davanti a Tarquini. Il pilota pi\u00f9 avanti per la ALL-INKL.COM M\u00fcnnich Motorsport, Marc Basseng, fu 8\u00b0 al suo debutto in WTCC. Nykj\u00e6r si ferm\u00f2 sul circuito verso la fine della sessione per una foratura.\nDopo la sessione, due piloti furono penalizzati in griglia per gara-1, Tarquini fu sanzionato con cinque posizioni per aver fatto girare M\u00fcnnich, mentre a Dudukalo venne assegnata una penalit\u00e0 di cinque posizioni per la collisione con Thompson.\nWarm-Up.\nStefano D'Aste fu 1\u00b0 nella bagnata sessione di warm-up di domenica mattina, mentre il poleman Muller fu 4\u00b0. Jean-Philippe Dayraut non prese parte alla sessione\nI piloti della Lukoil Lada Sport saltarono la sessione poich\u00e9 le loro vetture non poterono essere riparate in tempo dopo l'incidente in qualifica e decisero di saltare l'intera gara.\nGara-1.\nLa gara inizi\u00f2 dietro la safety car con Muller in pole position. La gara vera inizi\u00f2 con una partenza lenta e pochi cambiamenti di posizione. Nykj\u00e6r torn\u00f2 ai box al giro 3 con un semiasse fuori uso, ma torn\u00f2 in pista dopo le riparazioni. D'Aste and\u00f2 in testacoda ed usc\u00ec alla curva Ascari al giro 4 e colp\u00ec le barriere, scivolando attraverso la pista e colpendo nuovamente il muro dalla parte opposta prima di riuscire a fermarsi. Pi\u00f9 avanti, Basseng e Tarquini ingaggiarono una battaglia per il 6\u00ba posto prima che uscisse la safety car al giro 5 mentre la BMW di D'Aste fu rimossa. La gara riprese al giro 7 e Tarquini pass\u00f2 Nash e ottenne il 5\u00ba posto, intanto anche Monteiro risal\u00ec la classifica. Dal giro 8, Huff inizi\u00f2 la sua rimonta sino a raggiungere il 10\u00ba posto, scalzando Tom Boardman dall'ultima posizione valida per i punti. Oriola usc\u00ec alla seconda di Lesmo, con Tarquini che, quindi, sal\u00ec al 4\u00ba posto; poco dopo, anche Basseng fin\u00ec nella ghiaia. Boardman e Huff arrivarono fianco a fianco sulla linea del traguardo all'inizio del giro 9, ma Huff sbagli\u00f2 la frenata e us\u00f2 la via di fuga per la seconda volta in gara. Basseng fu poi sanzionato con un drive through per non avere abbassato entrambi i cavalletti a tre minuti dal via. Barth tocc\u00f2 O'Young al giro 9 e la ROAL Motorsport usc\u00ec di pista, ma riusc\u00ec a rientrare sul tracciato. Huff guadagn\u00f2 un'altra posizione al giro 10, sorpassando Nash per il 6\u00ba posto. Nash e Boardman, poi, arrivarono insieme al giro 11, rompendo il braccetto dello sterzo sulla SEAT e forzando Boardman a fermarsi lungo la pista. La gara venne completata in regime di bandiera gialla nel secondo settore, Muller ottenne la prima vittoria della stagione, con Chilton 2\u00b0 a ottenere il suo primo podio in WTCC. MacDowall fin\u00ec appena fuori dal podio e ottenne la vittoria tra gli indipendenti. I piloti Honda, Tarquini e Monteiro, finirono 4\u00b0 e 5\u00b0.\nGara-2.\nHuff e Boardman partirono dalla pit lane dopo che le loro vetture furono riparate. Tarquini salt\u00f2 al 2\u00ba posto a inizio gara, dietro al poleman O'Young, poi raggiunse la prima posizione alla Curva Grande, mentre Basseng si trov\u00f2 3\u00b0. Basseng pass\u00f2 poi O'Young, diventando cos\u00ec 2\u00b0. Nykj\u00e6r e Muller, poi, passarono anch'essi O'Young prima della fine del giro 1. M\u00fcnnich entr\u00f2 ai box alla fine dello stesso giro. Dayraut, Mehdi Bennani, Fernando Monje e MacDowall arrivarono tutti lunghi alla prima chicane al giro 3 a causa delle pessime condizioni atmosferiche. Nello stesso giro Muller sal\u00ec al 3\u00ba posto dopo un sorpasso alla Parabolica. Basseng and\u00f2 dritto alla prima chicane nel giro seguente e ci\u00f2 permise a Muller di salire al 2\u00ba posto; il pilota RML riusc\u00ec a superare anche Tarquini nello stesso giro. Bennani fu sanzionato con un drive through al giro 5 per essere andato troppe volte oltre ai limiti del tracciato. Poi, mentre Nash stava difendendo il proprio 5\u00ba posto dagli attacchi di Oriola e Chilton, lo spagnolo salt\u00f2 la chicane e ci\u00f2 permise a Chilton di salire al 6\u00ba posto dietro allo stesso Nash. Pi\u00f9 avanti, Basseng salt\u00f2 anch'egli la prima chicane e scese al 4\u00ba posto dietro Nykj\u00e6r. Il pilota NIKA Racing si trovava ora vicino a Tarquini al giro 7 e al termine della tornata si present\u00f2 davanti al pilota italiano. Tarquini riprese la posizione al giro 8, prima che Nykj\u00e6r passasse davanti un'altra volta. Basseng era vicino al 3\u00ba posto di Tarquini e all'ultimo giro i due si presentarono praticamente attaccati uno dietro l'altro. Tarquini concluse 3\u00ba al traguardo dove Muller era gi\u00e0 passato per primo davanti a Nykj\u00e6r, che ottenne anche la vittoria tra gli indipendenti.\nRisultati.\nGara-2.\nNOTA \u2014 Boardman e Huff prendono il via dalla pit lane."}
{"id": "4528379", "revid": "767487", "url": "https://it.wikipedia.org/wiki?curid=4528379", "title": "La bara", "text": "La bara, noto anche col titolo internazionale The Coffin, \u00e8 un film del 2008 diretto da Ekachai Uekrongtham.\nTrama.\nUn ragazzo e una ragazza decidono di andare incontro al rituale thailandese secondo cui ci si rinchiude dentro le bare per scacciare la sfortuna e prolungare la vita. Chris, un claustrofobico architetto lo fa nella speranza di salvare la sua fidanzata che sta per morire di cancro terminale. Sue, una dietista di Hong Kong in visita in Thailandia lo fa per cercare di salvare la sua vita dopo essersi fatta diagnosticare un tumore letale al cervello, una settimana prima del suo matrimonio. Dopo il rituale, Chris e Sue sembrano credere di aver ricevuto i miracoli nelle loro rispettive vite. Ma presto, si ritrovano a dover fare i conti con una serie di bizzarri e terrificanti incidenti. Con l'aiuto di un professore esperto in casi paranormali associati al rituale, essi si dispongono a esorcizzare i fantasmi che li tormentano e tentano di capovolgere la ruota del karma."}
{"id": "4528387", "revid": "767487", "url": "https://it.wikipedia.org/wiki?curid=4528387", "title": "A Very Good Young Man", "text": "A Very Good Young Man \u00e8 un film muto del 1919 diretto da Donald Crisp. La sceneggiatura di Walter Woods si basa sull'omonimo lavoro teatrale di Martin Brown e Robert Housum andato in scena al Plymouth Theatre di Broadway il 19 agosto 1918.\nTrama.\nRuth viene convinta da sua madre che gli uomini sono tutti uguali: prima del matrimonio si comportano in maniera ineccepibile, ma poi, dopo le nozze, corrono la cavallina e trascurano la moglie. Ruth, allora, rifiuta la proposta di LeRoy, il suo innamorato, assistente presso la biblioteca pubblica. LeRoy, accusato di essere troppo per bene, decide di dimostrare il contrario: comincia a corteggiare una serie di ragazze, cerca di farsi passare per ladro e per giocatore d'azzardo. Ma gli va sempre male. La sua natura di bravo ragazzo vince sempre: quando chiama la polizia che fa irruzione in una sala da gioco clandestina perch\u00e9 vuole farsi arrestare, i poliziotti si congratulano con lui per il suo senso civico. LeRoy ammette con Ruth di essere un fallimento come cattivo ragazzo e lei, nonostante questo, promette di sposarlo.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 10 giugno 1919 con il numero L13840.&lt;br&gt;\nDistribuito dalla Paramount Pictures e dalla Famous Players-Lasky Corporation, il film - presentato da Jesse L. Lasky - usc\u00ec nelle sale cinematografiche degli Stati Uniti nel 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "4528416", "revid": "1573940", "url": "https://it.wikipedia.org/wiki?curid=4528416", "title": "Oxyepoecus", "text": "Oxyepoecus \u00e8 un genere di formiche della sottofamiglia Myrmicinae.\nDistribuzione.\nIl genere \u00e8 distribuito in America Centrale e Meridionale.\nTassonomia.\nIl genere \u00e8 composto da 20 specie:"}
{"id": "4528431", "revid": "2052878", "url": "https://it.wikipedia.org/wiki?curid=4528431", "title": "Evan Lurie", "text": "Biografia.\nInsieme al fratello John Lurie \u00e8 tra i fondatori della band The Lounge Lizards. Ha composto le colonne sonore di film come \"Il segreto di Joe Gould\" diretto da Stanley Tucci (2000) e \"Mosche da bar\" di Steve Buscemi (1996) e, in precedenza, di tre pellicole di Roberto Benigni: \"Il piccolo diavolo\" (1988), \"Johnny Stecchino\" (1991) e \"Il mostro\" (1994). Alcuni brani scritti da Lurie per questi ultimi film sono stati inclusi nell'album dello stesso Benigni \"Quanto t'ho amato\" nel 2002.\nDiscografia.\nAlbum in studio"}
{"id": "4528433", "revid": "729019", "url": "https://it.wikipedia.org/wiki?curid=4528433", "title": "Linea Kururi", "text": "La , \u00e8 una linea ferroviaria giapponese a scartamento ridotto a carattere locale che si origina dalla linea Uchib\u014d presso la stazione di Kisarazu e si addentra per circa 32\u00a0km nella penisola di B\u014ds\u014d fino alla stazione di Kazusa-Kameyama. Le citt\u00e0 percorse sono Kisarazu, Sodegaura e Kimitsu, e la ferrovia \u00e8 interamente a binario singolo, e non elettrificata.\nStoria.\nLa costruzione della linea Kururi venne eseguita come compensazione per la qualit\u00e0 scarsa delle strade dell'epoca. La ferrovia, all'epoca dallo scartamrnto di 762 mm, venne inaugurata il 28 dicembre 1912, ed era gestita dalla prefettura di Chiba, inizialmente fra Kisarazu e Kururi. Nel 1922 venne proposta anche una ferrovia che connettesse Kisarazu con \u014chara via Kururi e \u014ctaki, per attraversare la penisola di B\u014ds\u014d. L'anno successivo la ferrovia venne venduta alle Ferrovie Nazionali Giapponesi, e a partire dal 1930 la linea venne ricostruita con scartamento di 1067 mm, e contestualmente estesa alla stazione di Kazusa-Kameyama.\nSi prevedeva di estendere anche la linea Kihara da \u014chara, sulla linea Sotob\u014d, fino a Kazusa Nakano, e poi portarla a connettersi con la linea Kururi, ma l'estensione oltre Kazusa-Kameyama non venne mai portata a termine, anche a causa dello scoppio della seconda guerra mondiale.\nServizi.\nLa linea vede solamente servizi locali, generalmente con un treno all'ora limitato a Kururi e uno ogni due ore che prosegue fino al capolinea di Kazusa-Kameyama."}
{"id": "4528434", "revid": "6923", "url": "https://it.wikipedia.org/wiki?curid=4528434", "title": "Dinamica delle calotte glaciali", "text": "La dinamica delle calotte glaciali descrive il moto all'interno delle grandi masse di ghiaccio, come quelle che si trovano attualmente in Groenlandia e in Antartide. Il moto dei ghiacci \u00e8 dominato dal movimento dei ghiacciai, la cui attivit\u00e0, guidata dalla gravit\u00e0, \u00e8 controllata da due fattori variabili principali: la temperatura e la forza delle loro basi. Numerosi processi alterano questi due fattori, dando luogo a impennate cicliche di attivit\u00e0 inframmezzate da periodi pi\u00f9 lunghi di inattivit\u00e0, su scale temporali sia orarie che centenarie.\nDinamica dei flussi.\nLa causa principale del flusso all'interno dei ghiacciai pu\u00f2 essere attribuita a un aumento della pendenza superficiale, determinato da uno squilibrio tra le quantit\u00e0 dell'accumulo rispetto all'ablazione. Questo squilibrio aumenta lo sforzo di taglio (\"shear stress\") su un ghiacciaio finch\u00e9 questo comincia a scorrere. La velocit\u00e0 di flusso e la deformazione aumenteranno via via che ci si avvicina alla linea di equilibrio tra questi due processi, ma esse sono influenzate anche dalla pendenza del ghiaccio, dal suo spessore e dalla temperatura.\nQuando la quantit\u00e0 della deformazione \u00e8 proporzionale allo sforzo applicato, il ghiaccio si comporter\u00e0 come un solido elastico. Il ghiaccio non fluir\u00e0 finch\u00e9 non avr\u00e0 raggiunto uno spessore di 30 metri (98\u00a0ft), ma dopo 50 metri (164\u00a0ft), piccole quantit\u00e0 di sforzo possono dare luogo a una grande quantit\u00e0 di deformazione, facendo diventare la deformazione un flusso plastico piuttosto che elastico. A questo punto il ghiacciaio comincer\u00e0 a deformarsi sotto il proprio peso e a fluire lungo il paesaggio. Secondo la legge dei flussi di Glen\u2013Nye, il rapporto tra sforzo e deformazione, e quindi la velocit\u00e0 del flusso interno, pu\u00f2 essere modellato come segue:\ndove:\nLe velocit\u00e0 pi\u00f9 basse sono vicino alla base del ghiacciaio e lungo i fianchi della valle dove la frizione agisce contro il flusso, causando la maggior parte della deformazione. La velocit\u00e0 aumenta verso l'interno in direzione della linea centrale e verso l'alto, a mano a mano che la quantit\u00e0 della deformazione diminuisce. Le maggiori velocit\u00e0 di flusso si trovano sulla superficie, rappresentando la somma delle velocit\u00e0 di tutti gli strati sottostanti.\nI ghiacciai possono anche muoversi per slittamento basale, dove la base del ghiacciaio \u00e8 lubrificata dall'acqua di fusione, permettendo al ghiacciaio di slittare lungo il terreno sul quale poggia. L'acqua di fusione pu\u00f2 essere prodotta dalla fusione indotta dalla pressione, dalla frizione o dal calore geotermico. Pi\u00f9 \u00e8 variabile la quantit\u00e0 di fusione sulla superficie di un ghiacciaio, pi\u00f9 velocemente fluir\u00e0 il ghiaccio.\nI 50 metri superiori del ghiacciaio formano la zona di frattura, dove il ghiaccio si muove come un'unica unit\u00e0. Quando il ghiacciaio si muove su terreno irregolare si formano fenditure, che possono penetrare l'intera profondit\u00e0 della zona di frattura.\nProcessi sul fondo glaciale.\nLa maggior parte degli importanti processi che controllano il moto glaciale avvengono nel contatto ghiaccio-letto, anche se \u00e8 spesso solo pochi metri. I ghiacciai si muoveranno slittando quando lo sforzo di taglio basale diminuir\u00e0 per effetto del peso del ghiacciaio.\nPer un dato ghiacciaio, le due variabili sono \u03c4D, che varia con \"h\", la profondit\u00e0 del ghiacciaio, e \u03c4B, lo sforzo di taglio basale.\nSforzo di taglio basale.\nLo sforzo di taglio basale \u00e8 funzione di tre fattori: la temperatura, la scabrezza e la morbidezza del letto.\nSe un letto \u00e8 duro o morbido dipende dalla porosit\u00e0 e dalla pressione dei pori; la maggiore porosit\u00e0 diminuisce la forza dei sedimenti (e quindi aumenta lo sforzo di taglio \u03c4B). Se la forza dei sedimenti scende molto al di sotto di \u03c4D, il movimento del ghiacciaio sar\u00e0 compensato dal moto dei sedimenti, in opposizione allo slittamento.\nLa porosit\u00e0 pu\u00f2 variare attraverso una gamma di metodi.\nUn letto morbido, con alta porosit\u00e0 e bassa pressione dei fluidi ai pori, permette al ghiacciaio di muoversi per slittamento dei sedimenti: la base del ghiacciaio pu\u00f2 rimanere perfino congelata nel letto, dove il sedimento sottostante scivola sotto di esso come un tubetto di dentifricio. Un letto duro non pu\u00f2 deformarsi in questo modo; perci\u00f2 l'unico modo perch\u00e9 i ghiacciai con la base dura si muovano \u00e8 per slittamento basale, dove si forma acqua di fusione tra il ghiaccio e il letto stesso.\nLa morbidezza del letto pu\u00f2 variare nello spazio o nel tempo, e cambia drammaticamente da ghiacciaio a ghiacciaio. Un fattore importante \u00e8 la geologia sottostante; le velocit\u00e0 glaciali tendono a differire pi\u00f9 quando cambiano il substrato roccioso che quando cambia il gradiente.\nOltre ad influenzare lo sforzo dei sedimenti, la pressione dei fluidi (pw) pu\u00f2 influenzare la frizione tra il ghiacciaio e il letto. L'alta pressione dei fluidi fornisce una forza di galleggiamento verso l'alto sul ghiacciaio, riducendo la frizione alla sua base. La pressione dei fluidi \u00e8 paragonata alla pressione della copertura glaciale, pi, data da \u03c1gh. Con fiumi di ghiaccio che fluiscono velocemente, queste due pressioni saranno approssimativamente uguali, con una pressione effettiva (pi \u2013 pw) di 30\u00a0kPa; cio\u00e8 tutto il peso del ghiaccio \u00e8 sostenuto dall'acqua sottostante, e il ghiacciaio \u00e8 alla deriva.\nNumerosi fattori possono influenzare la temperatura del letto, che \u00e8 intimamente associata all'acqua di fusione basale. Il punto di fusione dell'acqua diminuisce sotto pressione, significando che l'acqua fonde a una temperatura inferiore sotto ghiacciai pi\u00f9 spessi. Questo agisce come un \"doppio colpo\", perch\u00e9 i ghiacciai pi\u00f9 spessi hanno una conduttanza al calore inferiore, il che significa che \u00e8 anche probabile che la temperatura basale sia superiore.\nLa temperatura del letto tende a variare in modo ciclico. Un letto freddo ha una forza elevata, che riduce la velocit\u00e0 del ghiacciaio. Questo aumenta la velocit\u00e0 di accumulo, dal momento che la neve appena caduta non \u00e8 trasportata via. Conseguentemente, il ghiacciaio s'ispessisce, con tre conseguenze: in primo luogo, il letto \u00e8 meglio isolato, permettendo una maggiore conservazione del calore geotermico. In secondo luogo, l'accresciuta pressione pu\u00f2 facilitare la fusione. Pi\u00f9 importante, \u03c4D \u00e8 aumentato. Questi fattori si combineranno per accelerare il ghiacciaio. Poich\u00e9 la frizione aumenta con il quadrato della velocit\u00e0, il moto pi\u00f9 veloce aumenter\u00e0 grandemente il calore frizionale, con la conseguente fusione - che causa una retroazione positiva, aumentando la velocit\u00e0 del ghiaccio a un ritmo di flusso ancora maggiore: si sa che i ghiacciai antartici raggiungono velocit\u00e0 fino a un chilometro all'anno. Alla fine, il ghiaccio si star\u00e0 sollevando abbastanza velocemente da assottigliarsi, poich\u00e9 l'accumulo non riesce a tenersi al passo con il trasporto. Questo assottigliamento aumenter\u00e0 la perdita conduttiva di calore, rallentando il ghiacciaio e causando il congelamento. Questo congelamento rallenter\u00e0 ulteriormente il ghiacciaio, spesso finch\u00e9 non sar\u00e0 stazionario, momento dal quale il ciclo pu\u00f2 incominciare di nuovo.\nI laghi supraglaciali rappresentano un'altra possibile riserva di acqua liquida alla base dei ghiacciai, cos\u00ec possono giocare un ruolo importante nell'accelerare il moto glaciale. I laghi di diametro maggiore di ~300\u00a0m sono in grado di creare un crepaccio riempito di fluidi nell'interfaccia ghiacciaio/letto. Quando questi crepacci si formano, la totalit\u00e0 del contenuto (relativamente caldo) del lago pu\u00f2 raggiungere la base del ghiacciaio in appena 2\u201318 ore \u2013 lubrificando il letto e facendo sollevare il ghiacciaio. L'acqua che raggiunge il letto di un ghiacciaio l\u00e0 pu\u00f2 congelare, aumentando lo spessore del ghiacciaio spingendolo in alto dal basso.\nInfine, la scabrezza del letto pu\u00f2 agire per rallentare il moto glaciale. La scabrezza del letto \u00e8 una misura di quanti massi e ostacoli sporgono nel ghiaccio sovrastante. I flussi di ghiaccio intorno a questi ostacoli fondono sotto l'alta pressione sui loro fianchi sottovento; l'acqua di fusione che risulta \u00e8 poi spinta gi\u00f9 per un ripido gradiente di pressione nella cavit\u00e0 che sorge nel loro \"stoss\", dove essa si ricongela. La cavitazione sul lato dello \"stoss\" aumenta questo gradiente di pressione, che assiste il flusso.\nEffetti erosivi.\nPoich\u00e9 il ghiaccio pu\u00f2 fluire pi\u00f9 velocemente dove \u00e8 pi\u00f9 spesso, la velocit\u00e0 dell'erosione indotta dal ghiacciaio \u00e8 direttamente proporzionale allo spessore del ghiaccio soprastante. Conseguentemente le basse depressioni pre-glaciali saranno rese pi\u00f9 profonde e la topografia preesistente sar\u00e0 amplificata dall'azione glaciale, mentre i \"nunatak\", che sporgono sopra le calotte glaciali, non verranno erosi quasi per nulla \u2013 l'erosione \u00e8 stata stimata in 5\u00a0m per 1,2\u00a0milioni di anni. Questo spiega, ad esempio, il profilo profondo dei fiordi, che possono raggiungere un chilometro di profondit\u00e0 quando il ghiaccio \u00e8 rivolto topograficamente al loro interno. Essendo i principali condotti per il drenaggio delle calotte glaciali, l'estensione dei fiordi nell'entroterra aumenta la velocit\u00e0 di assottigliamento delle calotte glaciali. Rende anche le calotte glaciali pi\u00f9 sensibili ai cambiamenti del clima e dell'oceano.\nFlusso tubolare e laminare.\nIl flusso di acqua sotto la superficie glaciale pu\u00f2 avere un grande effetto sul moto dello stesso ghiacciaio. i laghi subglaciali contengono significative quantit\u00e0 di acqua, che possono muoversi velocemente: chilometri cubici possono essere trasportati tra i laghi nel corso di un paio d'anni.\nSi pensa che questo moto avvenga con due modalit\u00e0 principali: il flusso tubolare implica acqua liquida che si muove attraverso condotti simili a tubi, come un fiume subglaciale; il flusso laminare implica il moto dell'acqua in uno strato sottile. Uno scambio tra le due condizioni di flusso pu\u00f2 essere associato a un comportamento basato su sollevamenti. In effetti, la perdita della riserva di acqua subglaciale \u00e8 stata collegata all'interruzione del movimento del ghiaccio nel Fiume glaciale di Kamb. Il moto subglaciale dell'acqua \u00e8 espresso nella topografia superficiale delle calotte glaciali, che sprofondano in laghi subglaciali vuoti.\nCondizioni al contorno.\nL'interfaccia tra un fiume di ghiaccio e l'oceano \u00e8 un controllo significativo della velocit\u00e0 del flusso.\nLe piattaforme di ghiaccio \u2013 spessi strati di ghiaccio galleggianti sul mare \u2013 possono stabilizzare i ghiacciai che li alimentano. Questi ultimi tendono ad avere l'accumulo sulle loro cime, possono sperimentare la fusione sulle loro basi e lasciano cadere iceberg alla loro periferia. Il catastrofico crollo della piattaforma di ghiaccio Larsen B nello spazio di tre settimane durante il febbraio 2002 produsse alcune osservazioni inaspettate. I ghiacciai che avevano alimentato la calotta glaciale (Crane, Jorum, Green, Hektoria \u2013 vedi immagine) aumentarono sostanzialmente in velocit\u00e0. Questo non poteva essere dovuto alla variabilit\u00e0 stagionale, poich\u00e9 i ghiacciai che fluiscono nei resti della piattaforma di ghiaccio (Flask, Leppard) non accelerarono.\nLe piattaforme di ghiaccio esercitano un ruolo dominante di controllo in Antartide, ma sono meno importanti che in Groenlandia, dove la calotta di ghiaccio incontra il mare nei fiordi. Qui, la fusione \u00e8 il processo dominante di rimozione del ghiaccio, dando luogo alla perdita di massa predominante che avviene verso i bordi della calotta glaciale, dove gli iceberg sono lasciati cadere nei fiordi e l'acqua di fusione superficiale corre nell'oceano.\nAnche gli effetti mareali sono importanti; l'influenza di un'oscillazione mareale di 1\u00a0m pu\u00f2 essere avvertita fino a 100\u00a0km dal mare. Da un'ora all'altra, i sollevamenti del moto glaciale possono essere modulati dall'attivit\u00e0 mareale. Durante le pi\u00f9 grandi maree di primavera, un fiume di ghiaccio rimarr\u00e0 quasi stazionario per ore ogni volta, prima di un sollevamento di circa 30 centimetri in meno di un'ora, subito dopo il picco dell'alta marea; si imporr\u00e0 poi un periodo stazionario fino ad un altro sollevamento verso la met\u00e0 o la fine della marea calante. Ai minimi di marea, questa interazione \u00e8 meno pronunciata, senza le maree i sollevamenti avvengono di solito in maniera pi\u00f9 casuale, approssimativamente ogni 12 ore.\nAnche le piattaforme di ghiacciaio sono sensibili alla fusione basale. Nell'Antartide, questa \u00e8 guidata dal calore trasmesso alla piattaforma dalla corrente delle acque profonde circumpolari, che \u00e8 3\u00a0\u00b0C sopra il punto di fusione del ghiaccio.\nOltre al calore, il mare pu\u00f2 scambiare il sale con gli oceani. Anche l'effetto del calore latente, risultante dalla fusione del ghiaccio o dal congelamento dell'acqua di mare, ha un ruolo da giocare. Gli effetti di questi fattori, e la variabilit\u00e0 delle precipitazioni nevose e del livello basale del mare combinati, sono responsabili di circa 80\u00a0mm\u00a0a\u22121 di variabilit\u00e0 nello spessore delle piattaforme di ghiaccio.\nCambiamenti a lungo termine.\nSu scale temporali lunghe, il bilancio di massa delle calotte glaciali \u00e8 governato dalla quantit\u00e0 di luce solare che raggiunge la terra. Questa variazione della luce solare che raggiunge la terra, o insolazione, su tempi geologici \u00e8 a sua volta determinata dall'angolo tra la terra e il sole e dalla forma dell'orbita terrestre, com'\u00e8 attratta dai pianeti vicini; queste variazioni avvengono secondo modelli prevedibili chiamati cicli di Milankovi\u0107. I cicli di Milankovi\u0107 dominano il clima sulla scala temporale glaciale\u2013interglaciale, ma esistono variazioni nell'estensione delle calotte glaciali, che non sono collegate direttamente all'insolazione.\nPer esempio, almeno durante gli ultimi anni, porzioni della calotta glaciale che copre gran parte del Nord America, il Ghiacciaio Laurentide, si ruppe in pezzi mandando grandi flottiglie di iceberg nel Nord Atlantico. Quando questi iceberg si fusero fecero cadere i massi e altre rocce continentali che portavano, lasciando strati noti come detriti a zattere di ghiaccio. Questi cosiddetti eventi di Heinrich, che prendono il nome dal loro scopritore Hartmut Heinrich, sembrano avere una periodicit\u00e0 di \u2013 anni, e avvengono durante i periodi freddi all'interno dell'ultima interglaciale.\nPossono essere responsabili degli effetti osservati anche i cicli interni di \"abbuffata-purga\" (\"binge-purge\") delle calotte glaciali, in cui il ghiaccio si accumula a livelli instabili, poi una porzione della calotta di ghiaccio crolla. Anche fattori esterni potrebbero giocare un ruolo nel forzare le calotte glaciali. Gli eventi di Dansgaard\u2013Oeschger sono bruschi riscaldamenti dell'emisfero settentrionale che accadono nello spazio forse di 40 anni. Sebbene questi eventi di D\u2013O accadano direttamente dopo ogni evento di Heinrich, essi accadono anche pi\u00f9 frequentemente \u2013 circa ogni anni; da queste prove, i paleoclimatologi suppongono che le stesse forzature possano guidare sia gli eventi di Heinrich che quelli di D\u2013O.\nLasincronia emisferica nel comportamento delle calotte glaciali \u00e8 stata osservata collegando i picchi di breve termine del metano nei nuclei di ghiaccio della Groenlandia e dell'Antartide. Durante gli eventi di Dansgaard\u2013Oeschger, l'emisfero settentrionale si riscald\u00f2 considerevolmente, aumentando drammaticamente il rilascio di metano dalle terre umide, che durante i tempi glaciali erano invece tundre. Questo metano si distribuisce uniformemente nel globo, incorporandosi nel ghiaccio antartico e groenlandese. Con questo legame, i paleoclimatologi sono stati in grado di dire che le calotte glaciali sulla Groenlandia cominciarono a riscaldarsi soltanto dopo che la calotta glaciale antartica si era riscaldata per parecchie migliaia di anni. Perch\u00e9 questo modello avvenga \u00e8 ancora oggetto di dibattito.\nEffetti del cambiamento climatico sulla dinamica delle calotte glaciali.\nLe implicazioni dell'attuale cambiamento climatico sulle calotte glaciali sono difficili da determinare: da un lato, le temperature in crescita stanno dando luogo a volumi ridotti di ghiaccio in tutto il globo, mentre, a causa delle accresciute precipitazioni, la massa della calotta glaciale antartica pu\u00f2 essere attualmente in aumento. Il bilancio di massa totale \u00e8 incerto.\nPoich\u00e9 la natura basata su sollevamenti del moto delle calotte glaciali \u00e8 una scoperta relativamente recente ed \u00e8 ancora molto lontana dall'essere completamente compresa, nessun modello ha ancora una valutazione complessiva degli effetti del cambiamento climatico. Tuttavia, \u00e8 chiaro che il cambiamento climatico agir\u00e0 per destabilizzare le calotte glaciali mediante numerosi meccanismi.\nI livelli crescenti del mare ridurranno la stabilit\u00e0 delle piattaforme glaciali, che hanno un ruolo chiave nel ridurre il moto glaciale. Dati del 2008 indicano che alcune piattaforme glaciali antartiche si stanno assottigliando di decine di metri all'anno, e il crollo della piattaforma Larsen B fu preceduto da un assottigliamento di appena 1\u00a0metro all'anno. Inoltre, le temperature dell'oceano cresciute di 1\u00a0\u00b0C possono condurre fino a 10\u00a0metri all'anno di fusione basale. Le piattaforme basali sono sempre stabili con temperature annuali medie di \u22129\u00a0\u00b0C, ma mai stabili sopra \u22125\u00a0\u00b0C; questo inserisce nel contesto il riscaldamento regionale di 1,5\u00a0\u00b0C, che precedette il crollo della Larsen B.. Le crescenti temperature globali impiegano circa anni per propagarsi direttamente attraverso il ghiaccio prima di influenzare le temperature del letto, ma possono avere un effetto indiretto attraverso l'aumentata fusione superficiale, producendo pi\u00f9 laghi supraglaciali, che possono trasmettere acqua calda alle basi glaciali e facilitare il moto glaciale. In aree di accresciute precipitazioni, come l'Antartide, l'aggiunta di massa aumenter\u00e0 la velocit\u00e0 del moto glaciale, quindi il ricambio nella calotta glaciale. Le osservazioni, bench\u00e9 attualmente limitate come ambito, concordano con queste previsioni su una velocit\u00e0 crescente della perdita di ghiaccio sia dalla Groenlandia che dall'Antartide. Una possibile retroazione positiva pu\u00f2 derivare dalla contrazione delle calotte glaciali, almeno in Islanda, vulcanicamente attiva. Il sollevamento isostatico pu\u00f2 condurre ad un aumento dell'attivit\u00e0 vulcanica, causando il riscaldamento basale \u2013 e, attraverso il rilascio di CO2, un ulteriore cambiamento climatico."}
{"id": "4528439", "revid": "300067", "url": "https://it.wikipedia.org/wiki?curid=4528439", "title": "Episodi di The Greatest Show on Earth", "text": "\u00bf\nLa prima e unica stagione della serie televisiva The Greatest Show on Earth \u00e8 andata in onda negli Stati Uniti dal 17 settembre 1963 al 28 aprile 1964 sulla ABC."}
{"id": "4528440", "revid": "767487", "url": "https://it.wikipedia.org/wiki?curid=4528440", "title": "Pluto e la primavera", "text": "Pluto e la primavera (\"Springtime for Pluto\") \u00e8 un film del 1944 diretto da Charles A. Nichols. \u00c8 un cortometraggio animato della serie \"Pluto\", prodotto dalla Walt Disney Productions e uscito negli Stati Uniti il 23 giugno 1944, distribuito dalla RKO Radio Pictures.\nTrama.\n\u00c8 primavera e Pluto annusa gli alberi, ascolta il canto degli uccellini e assiste alla trasformazione di un bruco in farfalla. Quando per\u00f2 inizia a giocare con un alveare come se fosse una palla, viene inseguito dalle api. Nella fuga finisce poi in un cespuglio di edera velenosa, che gli provoca un forte prurito. Poi i pollini lo fanno starnutire e, come se non bastasse, scoppia un temporale e Pluto viene colpito da un fulmine e dalla grandine. Una volta tornato il sereno, l'ammaccato Pluto non \u00e8 pi\u00f9 cos\u00ec contento che sia primavera.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Pluto, la collezione completa - Vol. 1\"."}
{"id": "4528441", "revid": "6923", "url": "https://it.wikipedia.org/wiki?curid=4528441", "title": "Lee Joon", "text": " \u00c8 stato sotto contratto con la J.Tune Entertainment.\nCarriera.\nPrima di entrare a far parte degli MBLAQ, ha avuto un piccolo ruolo nel primo episodio della sitcom coreana \"That Person is Coming\" (\uadf8\ubd84 \uc774 \uc624\uc2e0\ub2e4), che and\u00f2 in onda nel 2008, e ha iniziato e completato le riprese nel 2009 per il film \"Ninja Assassin\" in cui interpretava il Raizo adolescente.\nMBLAQ.\nDopo l'allenamento sotto Rain e la J.Tune Entertainment, Lee Joon \u00e8 diventato un membro del gruppo kpop MBLAQ, dove serve sia come cantante che ballerino principale. Il gruppo ha debuttato il 9 ottobre 2009 al \"Legend of Rainism\" concerto di Rain dove si sono esibiti con diversi brani presi dal loro album allora inedito \"Just BLAQ\". La loro performance \u00e8 stata accolta con lode, con molti spettatori che li considerarono i prossimi TVXQ. Il primo singolo di MBLAQ, \"Oh Yeah\", \u00e8 stato pubblicato attraverso un video musicale il 14 ottobre 2009. Gli MBLAQ hanno fatto il loro debutto su Mnet's M! Countdown.\nIl gruppo ha partecipato a varie spettacoli di variet\u00e0 coreana come ospiti cos\u00ec come hanno realizzato vari programmi di variet\u00e0 come \"MBLAQ - The Art of Seduction, MBC's MBLAQ's Idol Army, Mnet's Sesame Player and KBS's Hello Baby Season 5\".\nGli MBLAQ hanno fatto il loro debutto in Giappone il 3 maggio 2011 con un evento tenutosi presso il \"Kanagawa Lazona Kawasaki Plaza\", che ha raccolto di 10, 000 fans. Il giorno dopo, il 4 maggio, hanno pubblicato il loro primo album giapponese Your Luv che ha immediatamente raggiunto la prima posizione nella \"Oricon Daily Charts\", vendendo pi\u00f9 che 11.000 copie. Dal loro debutto, gli MBLAQ ha pubblicato tre album, tre mini album e un album in studio.\nAltre attivit\u00e0.\nAlla fine del 2009, dopo il debutto degli MBLAQ, Lee Joon \u00e8 stato lanciato come un membro del cast permanente nello show televisivo \"Stella Golden Bell Season 2\" e \"Oh! My School\". Il 26 febbraio 2010 \u00e8 stato annunciato che Lee Joon e altri sette artisti provenienti dai 2PM, dai 2AM e dai CN Blue sarebbero stati MC per Mnet's M! Countdown.\nNel 2010, \u00e8 stato lanciato in due drama, uno intitolato \"Jungle Fish 2\" e \"Housewife Kim Kwang Ja's Third Activity\" che and\u00f2 in onda il 22 settembre 2010. Ha partecipato a l'OST per \"Jungle Fish 2\" cantando due canzoni: \"\uc2ac\ud508 \uc608\uac10 (Feeling Sad)\" con Hong Jong Hyun e \"\uc2ac\ud508 \uc608\uac10 (Feeling Sad) (Farewell Version)\" con Hong Jong Hyun, Han Jiwoo, Kim Bora e Shin Soyool. Nel 2011 Lee Joon ha dato la sua voce per il doppiaggio coreano del film Gnomeo e Giulietta.\nVita privata.\nLee Joon \u00e8 nato e cresciuto a Seul ed ha una sorella maggiore. Si \u00e8 laureato presso la \"Seoul Arts High School\" dove si \u00e8 specializzato nella danza. Si \u00e8 diplomato in danza moderna presso la Korea National University of Arts e ora frequenta Kyung Hee Cyber University.\nPrima del debutto con gli MBLAQ ha fatto da modello per varie pubblicit\u00e0. Il 6 novembre 2010, nel corso di un'intervista, Lee Joon ha rivelato che soffre sia da insonnia che di un grave disturbo bipolare. Inoltre, Lee Joon ha rivelato che lo stress mentale e fisico indotto da suo lavoro e l'incapacit\u00e0 di dormire gli ha causato il suo disturbo bipolare.\nIl 13 febbraio 2011, Lee Joon \u00e8 stato escluso dalle riprese di prova per lo speciale sugli MBLAQ per la loro canzone \"Stay\" a Inkigayo avendo improvvisamente iniziato a vomitare. \u00c8 stato ricoverato in un ospedale dove gli \u00e8 stato diagnosticato un disturbo, non grave, alla coclea. Le sue attivit\u00e0 sono state annullate per un breve periodo di tempo in modo da farlo recuperare.\nFilmografia.\nSi tratta di una raccolta di apparizioni di Lee Joon in video musicali di altri artisti."}
{"id": "4528442", "revid": "767487", "url": "https://it.wikipedia.org/wiki?curid=4528442", "title": "Here Comes the Bride (film 1919)", "text": "Here Comes the Bride \u00e8 un film muto del 1919 diretto da John S. Robertson.\nLa sceneggiatura di Charles E. Whittaker si basa sul lavoro teatrale di Max Marcin e Roy Atwell (1917), tratto dal romanzo omonimo dello stesso Marcin.\nTrama.\nFrederick Tile e Ethel Sinclair vorrebbero sposarsi ma Frederick \u00e8 un avvocato senza un soldo mentre Ethel \u00e8 la figlia di un ricco magnate che si oppone al loro matrimonio finch\u00e9 il giovane non dimostrer\u00e0 di valere qualcosa.\nIn Sud America, esiste un altro Frederick Tile che non ha nessun legame di parentela con l'avvocato. Sua moglie Maria divorzia ma, poich\u00e9 esiste una clausola nel testamento del padre di lei che dice che il marito perder\u00e0 tutta l'eredit\u00e0 se si risposa, Maria e il suo avvocato si mettono alla ricerca di qualcuno con lo stesso nome che finga di essere l'ex-marito della donna e lo trovano a New York. Frederick accetta, per centomila dollari, di sposarsi con una donna, rimasta pi\u00f9 volte vedova: il loro matrimonio permetter\u00e0 a Maria di entrare in possesso dell'intera eredit\u00e0 di suo padre.\nEthel e Frederick fuggono insieme, senza che lui le confessi di aver sposato un'altra. Sinclair, il padre della ragazza, per nascondere quella fuga d'amore, annuncia il loro matrimonio e la notizia, che viene pubblicata dai giornali, viene letta dalla vedova. La donna si presenta da Frederick e gli chiede del denaro. Ethel, a scoprire che il fidanzato \u00e8 gi\u00e0 sposato, si dispera, ma la situazione si risolve quando salta fuori il vero marito della vedova, appena rilasciato da Sing Sing. Finalmente Ethel e Frederick sono liberi di sposarsi.\nProduzione.\nIl film fu prodotto dalla Famous Players-Lasky Corporation\nDistribuzione.\nDistribuito dalla Paramount Pictures e dalla Famous Players-Lasky Corporation, il film - presentato da Alfred Zukor - usc\u00ec nelle sale cinematografiche statunitensi 2 febbraio 1919.\nIl film \u00e8 considerato presumibilmente perduto."}
{"id": "4528443", "revid": "1346043", "url": "https://it.wikipedia.org/wiki?curid=4528443", "title": "Russell Wong", "text": "Biografia e vita privata.\nNato a Troy nello stato di New York, sesto di sette figli, figlio del ristoratore cinese americano William Wong e dell'artista statunitense di origini olandesi Connie Van Yserloo, al divorzio dei genitori si trasferisce in California, stabilendosi nei pressi di Yosemite; nel 1981, Wong si laurea al Mariposa County High School e poco dopo si iscrive al Santa Monica City College; nel frattempo frequenta corsi di danza e arti marziali in particolare Karate e Taekwondo; Wong \u00e8 stato sposato con la ballerina Flora Cheong-Leen fino al 2012 anno in cui la coppia ha divorziato; nel tempo libero oltre a praticare le arti marziali l'attore \u00e8 appassionato di fotografia; l'attore ha una figlia Eja Robinson-Wong avuta con la ballerina statunitense Eartha Robinson; Russell Wong ha due fratelli, Michael Wong attore e modello che vive ad Hong Kong e Declan Wong.\nCarriera.\nWong prima di diventare un attore, ha lavorato dapprima come ballerino apparendo in molti video musicali con David Bowie, Donna Summer, e Janet Jackson tra gli altri; al cinema ha debuttato nel film cinese \"Tai Pai\", poi recita in un ruolo di supporto nel film statunitense \"China Girl\" ma ottiene successo da protagonista nel 1989 nel film \"Eat a Bowl of Tea\" (1989); negli anni seguenti poi recita in svariati film statunitensi come \"New Jack City\" (1991) con Wesley Snipes, \"L'angelo del male\" (1998) con Christopher Walken, \"Romeo deve morire\" (2000) con Jet Li, \"Takedown\" (2000) con Tom Berenger, \"La tela dell'assassino\" (2004) con Andy Garc\u00eda ed infine \"La mummia - La tomba dell'Imperatore Dragone\" sempre accanto a Jet Li.\nPer quanto riguarda la televisione \u00e8 apparso in diverse serie televisive come \"Numb3rs\", \"CSI - Scena del crimine\", \"Nikita\", \"Hawaii Five-0\" e soprattutto \"Vanishing Son\" serie televisiva d'azione dove recita da protagonista che gli garantisce un buon successo."}
{"id": "4528447", "revid": "119264860", "url": "https://it.wikipedia.org/wiki?curid=4528447", "title": "Episodi di The Lieutenant", "text": "La prima e unica stagione della serie televisiva The Lieutenant \u00e8 andata in onda negli Stati Uniti dal 14 settembre 1963 al 18 aprile 1964 sulla NBC."}
{"id": "4528451", "revid": "827882", "url": "https://it.wikipedia.org/wiki?curid=4528451", "title": "Episodi di Petticoat Junction (prima stagione)", "text": "La prima stagione della serie televisiva Petticoat Junction \u00e8 andata in onda negli Stati Uniti dal 24 settembre 1963 al 9 giugno 1964 sulla CBS."}
{"id": "4528453", "revid": "293377", "url": "https://it.wikipedia.org/wiki?curid=4528453", "title": "Episodi di Petticoat Junction (seconda stagione)", "text": "La seconda stagione della serie televisiva Petticoat Junction \u00e8 andata in onda negli Stati Uniti dal 22 settembre 1964 al 15 giugno 1965 sulla CBS."}
{"id": "4528454", "revid": "124124203", "url": "https://it.wikipedia.org/wiki?curid=4528454", "title": "Episodi di Petticoat Junction (terza stagione)", "text": "La terza stagione della serie televisiva Petticoat Junction \u00e8 andata in onda negli Stati Uniti dal 14 settembre 1965 al 10 maggio 1966 sulla CBS."}
{"id": "4528458", "revid": "767487", "url": "https://it.wikipedia.org/wiki?curid=4528458", "title": "Pronto soccorso (film)", "text": "Pronto soccorso (\"First Aiders\") \u00e8 un film del 1944 diretto da Charles A. Nichols. \u00c8 un cortometraggio animato della serie \"Pluto\", prodotto dalla Walt Disney Productions e uscito negli Stati Uniti il 22 settembre 1944, distribuito dalla RKO Radio Pictures.\nTrama.\nMinni sta imparando il pronto soccorso, e chiede a Pluto e Figaro di aiutarla. Pluto la aiuta e nel frattempo mette nei guai Figaro, che viene ingiustamente rimproverato da Minni. Poi Minni mette a Pluto bende e stecche e se ne va, lasciandolo bloccato. Figaro ha cos\u00ec la possibilit\u00e0 di vendicarsi, e lo disturba in vari modi. Pluto riesce per\u00f2 a liberarsi, e insegue Figaro per tutta la casa, finch\u00e9 entrambi non cadono dalle scale. Nel frattempo per\u00f2 \u00e8 ritornata Minni, che riesce a riappacificare i due.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Pluto, la collezione completa - Vol. 1\"."}
{"id": "4528462", "revid": "767487", "url": "https://it.wikipedia.org/wiki?curid=4528462", "title": "Pluto e l'armadillo", "text": "Pluto e l'armadillo (\"Pluto and the Armadillo\") \u00e8 un film del 1943 diretto da Clyde Geronimi. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 19 febbraio 1943, distribuito dalla RKO Radio Pictures. Nonostante la serie di cui fa parte il corto, Topolino occupa un ruolo marginale, mentre il vero protagonista \u00e8 il suo cane Pluto.\nTrama.\nL'aereo di Topolino e Pluto fa 15 minuti di sosta a Bel\u00e9m. Topolino lancia la palla di Pluto nella foresta, e il cane la insegue. Presto Pluto incontra un armadillo che \u00e8 uguale alla sua palla. All'inizio Pluto \u00e8 ostile verso l'animale, ma poi i due fanno amicizia e giocano insieme. Al momento di andare, Topolino porta sull'aereo anche l'armadillo, credendo che sia la palla di Pluto.\nDistribuzione.\nEdizione italiana.\nIl corto fu doppiato in italiano negli anni ottanta per la sua inclusione all'interno della VHS del 1986 del cortometraggio \"Winny-Puh a tu per tu\". In seguito fu ridoppiato negli anni novanta per la televisione, e tale doppiaggio \u00e8 presente anche in DVD.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Pluto, la collezione completa - Vol. 1\"."}
{"id": "4528468", "revid": "121792881", "url": "https://it.wikipedia.org/wiki?curid=4528468", "title": "Marcello Tofani", "text": "Biografia.\nNasce a Prato, in localit\u00e0 Tobbiana, in una famiglia povera e numerosa, erano 4 fratelli e tre sorelle: lui, Ruggero, Omero, Bruno, Iole, Miranda e Manola che mor\u00ec da piccola. Il fratello Ruggero, nato il 7 gennaio 1910, port\u00f2 il soprannome Tantana prima di Marcello. I genitori Amos (di professione becchino) e Bindi Florinda (o Clorinda) seconda moglie, non manderanno nessun figlio a scuola, tanto che Tofani Marcello impar\u00f2 a scrivere da detenuto, nel secondo dopoguerra. Almeno Ruggero e Marcello erano accomunati da una bassa statura che era inversamente proporzionale alla loro intraprendenza, al loro attivismo, alla loro indisciplina. La scarsa attitudine al rispetto delle regole, crea ai due molti problemi. Ad esempio pescano spesso senza alcuna autorizzazione. Il comune di Prato all'epoca contava circa 70.000 abitanti e comprendeva l'attuale comune di Vaiano. Si conoscono un po' tutti e almeno i fratelli Ruggero e Marcello, attirano su di s\u00e9 le attenzioni delle autorit\u00e0, della legge, e non solo per multarli. Marcello fin\u00ec in riformatorio nell'agosto del 1941. Un vigile urbano del Comune di Prato, Guido Cecchini (nato a Pistoia nel 1908), si distinguer\u00e0 nell'azioni contro Marcello, alzando pi\u00f9 volte le mani su di lui, lo prender\u00e0 a sassate, arrivando anche a minacciarlo di morte se trovato a pescare sul fiume Bisenzio. Secondo M.D.Sabato Cecchini veniva ricordato come \"...Un fascista persecutore, il Cecchini, un po' vanitoso e un po' vendicativo...trasferiva i riflessi della sua militanza politica nel suo operare quotidiano... facendo pesare l'autorit\u00e0 della divisa che portava su chi non si era piegato al potere o comunque ne dissentiva...\".Dopo il 25 luglio 1943, caduta di Mussolini e del fascismo, i due fratelli Tofani pensarono bene di restituire al Cecchini alcuni degli schiaffi che aveva tirato.\nDopo l'8 settembre 1943.\nRuggero fu tra coloro che aiutarono i soldati che scappavano dalla caserma Settesoldi di Prato, in via Marco Roncioni. Nell'occasione si procur\u00f2 armi e bombe a mano che nascose in casa. Cecchini ormai nemico giurato di Ruggero, ader\u00ec poi alla RSI ed and\u00f2 a cercare Ruggero a casa. Constatato che si nascondeva altrove, disse alla moglie che lo avrebbe ammazzato nel momento stesso in cui lo avesse trovato, fosse stato anche con la figlia. Evidentemente Cecchini trovava perfettamente lecito e naturale abusare della divisa e picchiare, non altrettanto doveva valere per le sue vittime. I due fratelli preferirono scomparire di circolazione, trasferendosi in provincia di Siena. Omero Tofani fu anche portato al Castello di Prato, sede della Guardia Nazionale Repubblicana e picchiato duramente per fargli raccontare dove si trovavano i fratelli, ormai ben lontani.\nIl ritorno a Prato.\nAlla fine dell'inverno, Ruggero torner\u00e0 a Prato e si unir\u00e0 alle formazioni partigiane di pianura. Di Marcello non ci sono tracce fino ai giorni del passaggio del fronte. Agli inizi di giugno 1944, Ruggero Tantana riceve una richiesta particolare, viene invitato ad una sorta di cena di riappacificazione con i fascisti pratesi, per superare le divergenze di carattere puramente personali. Gli viene detto che ormai arriva il fronte, la guerra stava per finire, meglio mettere una pietra sopra gli aspetti personali. Incredibilmente accett\u00f2, si fid\u00f2 e la cena si svolse senza apparenti problemi. Questa cena dovr\u00e0 essere riletta alla luce degli avvenimenti successivi. Ruggero venne sorpreso la notte del 15 giugno 1944 mentre dormiva con un altro compagno in localit\u00e0 Catena, nel Comune di Tizzana, oggi denominato Quarrata. Un gruppo di tedeschi e alcuni italiani lo cattura, cominciando un pestaggio in attesa dell'arrivo di chi era in grado di riconoscere chi dei due era Tantana. Con questo arrivo, parte il peggio. Una volta identificato venne ulteriormente picchiato, gli infilzarono i piedi con dei pugnali, gli tagliarono i testicoli e glieli misero in bocca, gli spararono con un mitra, l'impiccarono ad una finestra e gli diedero fuoco e ingiunsero di lasciare il cadavere appeso per alcuni giorni. Sul certificato di morte saranno taciute le condizioni reali del cadavere. Venne descritto il ritrovamento sul pavimento di un morto a cui avevano sparato. Fu impossibile ricomporre il cadavere che venne soltanto avvolto in un lenzuolo. Non si \u00e8 a conoscenza di inchieste sull'accaduto. Cecchini scomparve da Prato dopo il fatto. Dinamica, tempi, indizi vari, convincono i pi\u00f9, certamente Marcello Tofani, che si sia trattata di una vendetta personale guidata da Cecchini quando il fratello era meno guardingo. Al momento del passaggio del fronte, riappare Marcello con il nome di battaglia di Tantana. Dir\u00e0 di essere un partigiano della brigata Stella Rossa e di aver ottenuto un permesso per rientrare a Prato. Non ci sono riscontri a questa sue affermazioni. Mentre Ruggero Tofani e Omero Tofani sono inseriti nell'elenco dei partigiani italiani, n\u00e9 il comandante dei partigiani pratesi (il maggiore del Regio Esercito Mario Martini) n\u00e9 altri, hanno inserito Marcello Tofani detto Tantana negli elenchi dei partigiani Pratesi. Nei giorni della liberazione di Prato, Marcello sar\u00e0 presente ed attivo con un gruppo di partigiani che operava al Castello di Prato. Qui furono raccolte una parte delle persone (fascisti o presunti tali, compromessi o presunti compromessi con la RSI e l'occupazione nazista) che vennero imprigionati in quei giorni in citt\u00e0. Tra le persone portate al Castello, alcune vennero giustiziate in quello che \u00e8 conosciuto come Eccidio del Castello dell'Imperatore. Tantana venne sempre additato come tra i protagonisti dell'eccidio stesso.\nDopo la guerra e i processi.\nDopo la morte di Ruggero Tofani, Cecchini era scomparso da Prato e Tantana ne cerc\u00f2 le tracce. A guerra gi\u00e0 finita, si rec\u00f2 con alcuni partigiani lombardi all'albergo Locarno di Milano, dove il 4 maggio 1945 trov\u00f2 solo l'amante, Argia Zamparutti. La Zamparutti venne arrestata e minacciata. Ced\u00e9 alle pressioni e favori l'arresto di Cecchini che venne poi portato nella caserma ex Cantore di Milano. Il CLN di Milano voleva mandare il Cecchini a Prato per gli accertamenti. Tantana riusc\u00ec a farselo consegnare il 5 maggio, prelevandolo con l'aiuto di due partigiani di Porta Ticinese. Nel giorno stesso, dopo averlo spogliato lo uccise, gettando il corpo in un canale. Il cadavere non fu mai ritrovato. Grazie alla denuncia dell'amante, Tantana venne arrestato dai carabinieri a Prato, in piazza Duomo, il 7 giugno 1949. Confess\u00f2 l'omicidio, ma in generale non comprendeva bene il senso di quello che succedeva. Era convinto di non dover avere noie con la legge. Diede segni di squilibrio e venne ricoverato in manicomio criminale di Reggio Emilia dal 1 novembre 1949 al 2 ottobre del 1951. Ci furono due gradi di giudizio per vari reati: omicidio, occultamento di cadavere, sequestro di persona, furto, minacce, percosse ed altro. La sentenza di primo grado della Corte d'Assise di Milano del 1 dicembre 1951 fu di 15 anni. La sentenza d'appello del 20 marzo 1953 port\u00f2 la condanna a 25 anni e 7 mesi. Alcuni di coloro che avevano operato al Castello di Prato il 7 settembre 1943, verranno accusati di essere coinvolti nell'eccidio del Castello. Tantana fu il solo a risultare condannato per uno di questi 9 omicidi. Era l'omicidio del maresciallo dei carabinieri Giuseppe Vivo e la condanna nel processo di appello del 1953, fu a 18 anni. Nel 1954, gli sconti di pena gli permisero di essere gi\u00e0 in libert\u00e0. Si diede al commercio di pelli e termin\u00f2 la sua vita in provincia di Bologna, dove viveva con la seconda moglie."}
{"id": "4528471", "revid": "1543377", "url": "https://it.wikipedia.org/wiki?curid=4528471", "title": "Bahamas/We'll Be Out", "text": "Bahamas/We'll Be Out \u00e8 un singolo discografico dei Kangaroo, pubblicato nel 1979.\n\"Bahamas\" era la sigla dell'anime \"Le favole della foresta\", scritta da Lucy Neale e Hurry Thumann su musica e arrangiamento di Hermann Weindorf. Sul lato B \u00e8 incisa \"We'll Be Out\", brano senza alcuna attinenza con la serie, scritto dagli stessi autori.\nEdizioni.\nNessuno dei due brani \u00e8 mai stato ristampato su CD."}
{"id": "4528477", "revid": "767487", "url": "https://it.wikipedia.org/wiki?curid=4528477", "title": "The Deep Purple Singles A's &amp; B's", "text": "The Deep Purple Singles A's &amp; B's (1978) \u00e8 una raccolta del gruppo hard rock britannico Deep Purple.\nIl disco.\nDue anni dopo il momentaneo scioglimento (risalente al luglio 1976) della celebre band inglese la EMI decise di realizzare una compilation che comprendesse i brani originariamente pubblicati nel Regno Unito in formato 45 giri, alcuni dei quali (\"Emmaretta\", \"Hallelujah\", \"Strange Kind of Woman\" e \"I'm Alone\") mai inclusi fino ad allora su album. Si tratta di una raccolta che mette in luce, secondo il critico musicale inglese Geoff Barton, autore delle note sul retro di copertina, l'enorme evoluzione creativa del complesso nell'arco di soli tre anni di carriera.\nL'album prende avvio cronologicamente dal loro primo singolo \"Hush\" (luglio 1968) e si conclude con \"Fireball\" (ottobre 1971) passando per l'enorme successo di \"Black Night\" (Autunno 1970) (2\u00ba posto nelle classifica britannica) rafforzato dall'immediatamente successivo album \"In Rock\". Tra le curiosit\u00e0 spiccano \"Hallelujah\", il primo brano realizzato dalla nuova formazione (\"Mark II\"), \"April Part One\" ovvero un estratto di \"April\" (tratta dall'lp Deep Purple) e la versione singolo di \"Speed King\". Quest'ultima traccia si differenzia dalla versione inclusa su \"In Rock\" per l'assenza dell'introduzione e per il pianoforte che sostituisce l'organo; essa, ribattezzata \"piano version\", verr\u00e0 inclusa tra i bonus dell'edizione rimasterizzata di \"In Rock\" pubblicata in occasione del venticinquennale della sua originaria uscita (1995). Merita menzionare la copertina di questa raccolta, che raffigura una slanciata modella in succinto costume da bagno ed occhiali da sole, immortalata dal fotografo Pete Vernon in piedi su alti tacchi ai bordi di una piscina.\nNel 1993 questa compilation ha avuto una riedizione espansa su CD."}
{"id": "4528479", "revid": "110157", "url": "https://it.wikipedia.org/wiki?curid=4528479", "title": "Favole/Cavalieri", "text": "Favole/Cavalieri \u00e8 un singolo discografico di Umberto Balsamo, pubblicato nel 1985.\nFavole era la sigla del programma televisivo contenitore di cartoni animati \"Pegaso Kid\", scritta da Umberto Balsamo. Sul lato b \u00e8 incisa \"Cavalieri\", sigla finale della serie, scritta dallo stesso autore.\nEdizioni.\nNessuno dei due brani \u00e8 mai stato ristampato su CD."}
{"id": "4528480", "revid": "118231638", "url": "https://it.wikipedia.org/wiki?curid=4528480", "title": "Alstom Ferroviaria", "text": ""}
{"id": "4528481", "revid": "1373059", "url": "https://it.wikipedia.org/wiki?curid=4528481", "title": "Panathina\u00efkos Athlitikos Omilos 1987-1988", "text": "Questa voce raccoglie le informazioni riguardanti il Panath\u012bna\u00efkos Athl\u012btikos Omilos nelle competizioni ufficiali della stagione 1987-1988.\nStagione.\nDopo aver iniziato il campionato con due sconfitte consecutive, il Panathinaikos riprese quota senza riuscire a inserirsi nella lotta per il titolo. Dopo quattordici gare, con la squadra al sesto posto in classifica, la dirigenza decise pertanto di esonerare l'allenatore Daniil, malgrado avesse condotto la squadra sino ai quarti di finale di Coppa UEFA estromettendo Auxerre e Honv\u00e9d grazie a delle rimonte, nonch\u00e9 la Juventus usufruendo della regola dei gol fuori casa.\nCome nuova guida tecnica della squadra fu scelto lo svedese Gunder Bengtsson, il quale rimedi\u00f2 subito un'estromissione dalla Coppa UEFA per mano del Club Bruges. In campionato il Panathinaikos rimase ai margini delle posizioni di classifica medio-alta, inserendosi nel folto gruppo di squadre accreditatesi come candidate per la qualificazione alla Coppa UEFA; un finale balbettante tagli\u00f2 fuori dai giochi la squadra, che tuttavia aveva guadagnato il visto per il palcoscenico europeo grazie alla vittoria della sua decima coppa nazionale, avvenuta prevalendo ai rigori nella finale contro i rivali dell'.\nMaglie e sponsor.\nVengono confermate le divise decorate da una striscia bianca sulle spalle, prodotte dalla Asics e con lo sponsor Interamerican sul petto."}
{"id": "4528482", "revid": "104265", "url": "https://it.wikipedia.org/wiki?curid=4528482", "title": "Io, soltanto io/Io di pi\u00f9", "text": "Io, soltanto io/Io di pi\u00f9 \u00e8 un singolo discografico di Lino Toffolo, pubblicato nel 1980.\n\"Io, soltanto io\" era la sigla del programma televisivo \"Domenica in\" dell'edizione 1980, scritta da Bruno Broccoli, Giorgio Calabrese e Pippo Baudo su musica di Pippo Caruso. Sul lato b \u00e8 incisa \"Io di pi\u00f9\", prima sigla della serie televisiva a disegni animati \"C'era una volta l'uomo\", scritta da Giorgio Calabrese su musica di Pippo Baudo e Pippo Caruso.\nEdizioni.\nEntrambi i brani sono stati inclusi nella compilation \"Il fantastico mondo dei cartoni animati\"."}
{"id": "4528483", "revid": "767487", "url": "https://it.wikipedia.org/wiki?curid=4528483", "title": "Fire It Up (Joe Cocker)", "text": "Fire It Up \u00e8 il ventiduesimo ed ultimo album di Joe Cocker, pubblicato il 6 novembre 2012. \u00c8 stato registrato presso gli Emblem Studios Calabasas in California, come era accaduto per il precedente \"Hard Knocks\". L'album \u00e8 stato prodotto da Matt Serletic ed \u00e8 stato pubblicato il due versioni: la classica e la \"premium edition\" con in pi\u00f9 un DVD.\nTracce.\nPremium edition DVD (diretto da Cole Walliser e girato a Los Angeles nel settembre 2012)\nLine-up: Joe Cocker \u2013 voce; Nick Milo, Steve Grove \u2013 tastiere; Jack Bruno \u2013 batteria; Gene Black \u2013 chitarra, Oneida James-Rebeccu \u2013 basso; Nikki Tillman, Kara Britz \u2013 cori"}
{"id": "4528484", "revid": "767487", "url": "https://it.wikipedia.org/wiki?curid=4528484", "title": "Jamal Lasri", "text": "Ha ottenuto la laurea in scienze chimiche presso l'Universit\u00e0 Hassan II di Casablanca (Marocco) (1997). In seguito si \u00e8 trasferito in Spagna per realizzare i suoi studi di dottorato presso la Facolt\u00e0 di Farmacia dell'Universit\u00e0 di Valencia, sotto la supervisione del Prof. Jos\u00e9 Sep\u00falveda-Arques. La sua tesi dottorale si \u00e8 basata sulla sintesi di derivati del pirido[3,2-d]pirimidina-2,4-dione, sullo studio di nuove vie sintetiche di diverse N-tosilguanidina per apertura dell'anello dell'1,2-diidro-2-tosiliminopirimidina, e della reazione di transamidazione intermolecolare del N-carbamoilmetil-N'-tosilguanidina in presenza di ammine., Ha ottenuto il titolo di dottore in chimica organica per l'Universit\u00e0 di Valencia (Spagna) nel 2004 con il massimo dei voti.\nCarriera accademica.\nIn settembre 2004, inizi\u00f2 un post-dottorato finanziato con una borsa di studio della Fondazione Bancaja \u2013 Caja Castell\u00f3n nel gruppo del Prof. Santiago Vicente Luis Lafuente presso l'Universit\u00e0 Jaime I di Castell\u00f3n (Spagna). Il suo lavoro nel gruppo si bas\u00f2 principalmente nel disegno e sintesi di nuovi sistemi polimerici di rame contenenti un legante bis(ossazolina) e la sua applicazione come catalizzatore eterogeneo in reazioni di ciclopropanazione di alcheni.\nIn maggio del 2005, si trasfer\u00ec in Portogallo per lavorare come ricercatore post-dottorale presso l'Instituto Superior T\u00e9cnico \u2013 Universit\u00e0 Tecnica di Lisbona (Portogallo), grazie a una borsa di studio finanziata per la Funda\u00e7\u00e3o para a Ci\u00eancia e a Tecnologia (durata totale: 3 anni).\nIn gennaio del 2008, fu nominato ricercatore indipendente (programma Ci\u00eancia 2007) nell'Instituto Superior T\u00e9cnico di Lisbona.\nIn settembre 2013, si trasfer\u00ec in Arabia Saudita per lavorare come professore associato presso l'King Abdulaziz University \u2013 Gedda (Arabia Saudita).\nDa giugno 2015, \u00e8 professore di chimica organica e responsabile del laboratorio di risonanza magnetica nucleare. La sua ricerca attuale \u00e8 basata nella sintesi di complessi metallici eterociclici (attraverso cicloaddizione [2+3]),, reazioni assistite per microonde, reazioni di accoppiamento C-C in acqua o in CO2 supercritico, ossidazione di alcoli, e alcani.,\nIl Prof. Lasri ha pubblicato un numero considerevole di articoli in riviste scientifiche con un elevato fattore di impatto e patenti, e ha partecipato anche in vari progetti nazionali e europei. \u00c8 anche Referee di varie riviste scientifiche come Organometallics, Molecules, Inorganica Chimica Acta, Journal of Heterocyclic Chemistry, Central European Journal of Chemistry, Letters in Organic Chemistry, Journal of Organometallic Chemistry e Inorganic Chemistry."}
{"id": "4528486", "revid": "91078", "url": "https://it.wikipedia.org/wiki?curid=4528486", "title": "ETR 575", "text": ""}
{"id": "4528488", "revid": "1870058", "url": "https://it.wikipedia.org/wiki?curid=4528488", "title": "Cocktail d'amore/Disco tic", "text": "Cocktail d'amore/Disco tic \u00e8 un singolo della cantante italiana Stefania Rotolo, pubblicato nel 1979.\nDescrizione.\n\"Cocktail d'amore\" era la sigla di chiusura di \"Tilt\", variet\u00e0 televisivo del 1979 tutto incentrato sul mondo della discoteca, scritta da Cristiano Malgioglio, Corrado Castellari e Marcello Mancini, allora compagno e scopritore della soubrette. Sul lato b \u00e8 incisa \"Disco tic\", sigla iniziale del programma.\nIl 45 giri della canzone staziona per diverse settimane nei dischi pi\u00f9 venduti in hit parade, toccando la seconda posizione e dovrebbe preludere ad un intero album composto per la showgirl da Malgioglio e Castellari che non verr\u00e0 mai realizzato per la prematura scomparsa della cantante. \nIl brano fu eseguito dal maestro Paolo Ormi al piano, Achille Oliva al basso, Giancarlo De Matteis alla chitarra e Marco Pirisi alla batteria.\nCon il passare del tempo, \"Cocktail d'amore\" \u00e8 diventata anche una \"cult song\" per la comunit\u00e0 LGBT italiana. La canzone si avvale infatti di un testo ironico e gay-friendly, con espressioni che lasciano qualche dubbio sull'identit\u00e0 sessuale della persona oggetto delle attenzioni della protagonista (si pensi, per esempio, all'incipit \"io vengo sempre qui in discoteca per cercare qualche cosa da amare\"). Sapendo benissimo che la pista da ballo \u00e8 un luogo in cui si possono fare incontri interessanti e facilmente \"finalizzabili\", la ragazza dichiara apertamente di frequentarla per avere l'occasione di rimorchiare. Salvo poi domandarsi se quel \"boom d'amante\" (altra espressione, per cos\u00ec dire, \"neutra\") in cui si \u00e8 imbattuta si trasformer\u00e0 in una relazione importante o se il tutto durer\u00e0 solo per il breve ma intenso spazio di un cocktail.\nNel 2002, il brano ha ispirato il titolo del programma omonimo di revival degli anni 80 condotto da Amanda Lear, che ha inciso una cover del brano utilizzandolo come sigla iniziale.\nIl brano ha ispirato il nome di una nota festa LGBT friendly a Berlino, chiamata appunto \u201c\"Cocktail d\u2019amore\"\u201d."}
{"id": "4528490", "revid": "256896", "url": "https://it.wikipedia.org/wiki?curid=4528490", "title": "Direzione Territoriale del Lavoro", "text": ""}
{"id": "4528494", "revid": "256896", "url": "https://it.wikipedia.org/wiki?curid=4528494", "title": "Commissione di Garanzia dell'Attuazione della Legge sullo Sciopero nei Servizi Pubblici Essenziali", "text": ""}
{"id": "4528497", "revid": "256896", "url": "https://it.wikipedia.org/wiki?curid=4528497", "title": "Istituto per la Vigilanza sulle Assicurazioni", "text": ""}
{"id": "4528498", "revid": "256896", "url": "https://it.wikipedia.org/wiki?curid=4528498", "title": "Istituto per la Vigilanza sulle Assicurazioni Private", "text": ""}
{"id": "4528500", "revid": "709565", "url": "https://it.wikipedia.org/wiki?curid=4528500", "title": "Ohr (ebraismo)", "text": "Ohr (, \"Luce\"; plurale: Ohros/Ohrot, ) \u00e8 un termine centrale nella Cabala della tradizione mistica ebraica; in italiano \u00e8 definito come \"luce celeste\" e/o \"luce superna\".\nL'analogia della luce fisica viene usata come modo per descrivere le emanazioni metafisiche divine. Shefa (\"Flusso\" ed il suo derivato, Hashpoah \"Influenza\" ), vengono a volte utilizzati alternativamente nella Cabala ebraica, termini presenti anche nella filosofia ebraica medievale per significare influenza divina, mentre i cabalisti preferiscono Ohr perch\u00e9 il suo valore numerico (\"ghematrico\") risulta in \"Raz\" (\"mistero\"). \u00c8 una delle due metafore principali nella Cabala, per comprendere la Divinit\u00e0, insieme con l'altra metafora della relazione tra anima e corpo nelle Sephirot. La descrizione metaforica del flusso creativo spirituale divino, usando il termine come \"luce\" fisica percepita dall'occhio, proviene da similarit\u00e0 analoghe. Queste includono la fisicit\u00e0 immateriale della luce, la gioia che ispira e l'illuminazione che d\u00e0, la sua trasmissione apparentemente immediata e il costante collegamento con la sua fonte. La luce pu\u00f2 essere velata (\"Tzimtzum\" - 'contrazioni' nella Cabala) e riflessa (\"una luce ascendente dalle Creazioni\" nella Cabala). La luce bianca si divide in 7 colori, eppure questa pluralit\u00e0 si unisce da una sola fonte. La luce divina si divide in 7 \"Sephirot\" emotive, ma non vi \u00e8 alcuna pluralit\u00e0 nell'Essenza divina. Il termine Ohr nella Cabala viene opposto a Ma'ohr, il \"luminare\", e Kli, il \"vaso\" spirituale della luce.\nCome metafora ha anche i suoi limiti. La Divinit\u00e0 pu\u00f2 essere compresa solo da confronti analoghi ai fenomeni spaziali e temporali che capiamo. Una volta che queste immagini vengono afferrate, la Cabala sottolinea allora la necessit\u00e0 di tentare di trascenderle capendo le loro carenze. Tra i limiti della metafora centrale della \"luce\" sono l'incapacit\u00e0 fisica del \"luminare\" di trattenere il suo splendore, la realizzazione dello scopo che la luce d\u00e0 al \"luminare\", e la differenziazione categorica tra la fonte e la sua luce. Per Dio, la Creazione \u00e8 sorta metaforicamente \"nella Divina Volont\u00e0\", e non \u00e8 stata provocata. L'emanazione della Creazione non permette di considerare lacune nella perfezione di Dio, questo sebbene nel Creato (cfr Nequdim) ve ne possano essere. La distinzione tra la Luce divina (a cominciare dall'Ohr Ein Sof - la \"Luce Infinita\" primordiale, e successivamente le 10 emanazioni delle Sephirot) e la Fonte Divina (l'Ein Sof \"Infinito\") appare solo rispetto alla Creazione. Dalla prospettiva di Dio, la Scrittura afferma: \"Io sono il Signore, non cambio\". Dalla prospettiva dell'autoconoscenza divina, le emanazioni rimangono completamente unite e nullificate alla fonte. Ci\u00f2 risponde alla critica rabbinica di dualismo nella Cabala. Il termine nella Cabala e nella filosofia chassidica di questo annullamento \u00e8 Bittul. Nella vita spirituale quotidiana (\"Deveikuth\") ispira l'umilt\u00e0 mistica di annullamento dell'ego.\n\"Ohr Ein Sof\" - La Luce Infinita.\nL\"Ein Sof\" (letteralmente: \"Senza Fine\"/Illimitato/Infinito) \u00e8 il termine cabalstico dell'Essenza Divina. La Cabala ebraica descrive 10 Sephirot (le 10 Emanazioni Divine o Attributi Divini), che rivelano la Divinit\u00e0 inconoscibile alla creazione e incanalano la vitalit\u00e0 creativa verso tutti i livelli dell'esistenza. Tuttavia, questi 10 attributi di Dio non rappresentano l'Essenza divina. I cabalisti differenziano tra le manifestazioni di Dio (forme di \"luce\") e la loro origine nell'Essenza divina (il \"Luminare\" e/o \"Colui che illumina\" con Misericordia: cfr Shachrit e Siddur). Questa differenza ha risolto le critiche che indicavano un'introduzione di pluralit\u00e0 nel Monoteismo puro dell'Ebraismo. I testi cabalistici fanno molta attenzione a sottolineare questa differenza e mettono in guardia contro l'antropomorfismo, evitando di formulare le sottili descrizioni della Cabala in termini umani. Per evitare tali eresie, la trasmissione storica della Cabala \u00e8 stata tradizionalmente limitata all'insegnamento diretto in ambienti ristretti ed elitari.\nInsieme alle 10 \"luci\" di Dio incorporate nelle Sephirot, la Cabala descrive anche una luce pi\u00f9 primordiale che irradia dall\u2018\"Ein Sof\" (Infinito) stesso. Tale luce, origine di tutta la Creazione, e ogni luce inferiore, \u00e8 chiamata \"Ohr Ein Sof\" (\"La luce dell'Infinito\", o alternativamente \"La Luce Infinita\"). I maestri cabalisti e chassidici si chiedono come possa esserci una rivelazione di Dio nell\u2018\"Ohr Ein Sof\" prima della Creazione. Certamente \"non c'\u00e8 re senza sudditi\": prima della Creazione non esistevano esseri che potessero apprezzare una rivelazione di Luce divina. L\u2018\"Ohr Ein Sof\" \u00e8 una forma di autoconoscenza divina e in Dio che conosce Se Stesso, Egli crea il tutto con il conseguente svolgimento storico e il relativo fine ultimo insito nella Divina Volont\u00e0 pi\u00f9 intima.\n\"Tzimtzum\" \u2013 Contrazione della Luce Divina.\nPoich\u00e9 l\u2018\"Ohr Ein Sof\" \u00e8 di per se stesso infinito, non pu\u00f2 essere direttamente la fonte della creazione dei Mondi (i \"Quattro Mondi\" e \"Seder hishtalshelus\"). Eventuali creazioni dirette della Luce Infinita sarebbero di numero infinito e non sarebbero quindi creazioni effettive, poich\u00e9 sarebbero rimaste totalmente annullate (\"bittul\") dalla Luce Infinita, senza autoconsapevolezza indipendente. Invece \u00e8 solo attraverso le restrizioni delle Sephirot e la \"Catena di Progressione\" discendente (\"Seder hishtalshelus\"), che i Mondi possono svilupparsi. Nella catena discendente dei Mondi dall'Infinito al nostro reame finito, il flusso creativo della Luce Divina incapsulata nelle Sephirot subisce innumerevoli costrizioni, diminuzioni e velature per nascondere progressivamente la Divinit\u00e0. Nella Cabala questi sono chiamati \"Tzimtzum\" (\"Contrazioni\" - plurale: \"tzimtzumim\").\nTuttavia, dopo i nuovi insegnamenti e le dottrine del Isaac Luria (detto l'\"Arizal\"), nella Cabala lurianica, questi innumerevoli \"Tzimtzumim\" della catena discendente di Mondi sono chiamati il \"Secondo Tzimtzum\". Isaac Luria insegn\u00f2 il nuovo concetto di \"Primo Tzimtzum\", basato su precedenti allusioni nello \"Zohar\". Poich\u00e9 la Cabala lurianica venne quasi universalmente accettata nello sviluppo ebraico della Cabala, al giorno d'oggi se il termine \"Tzimtzum\" viene utilizzato senza qualifiche, invariabilmente si riferisce alla prima Contrazione cosmica affermata da Luria (cfr. Tzimtzum).\nIn questo concetto radicale dell'\"Ari\", all'inizio della Creazione la Divinit\u00e0 si \"ritir\u00f2\" (uno Tzimtzum completo) da un \"Chalal\" (\"spazio svuotato\"), per consentire alla creazione di avvenire. Questa interpretazione forma un punto centrale della Cabala successiva (cfr. Tzimtzum), e il \"ritiro\" di Dio viene interpretato solo come un nascondimento dal punto di vista della Creazione, da applicarsi solo alla Sua luce e non alla sua Essenza, poich\u00e9 ci\u00f2 implicherebbe limitazioni eretiche del Divino. Nella Cabala lurianica il Tzimtzum occulta l\u2018\"Ohr Ein Sof\", il che risolve la dicotomia tra la Luce Infinita e la possibilit\u00e0 di creare Mondi finiti. Senza questo salto radicale di un occultamento dell\u2018\"Ohr Ein Sof\", anche con i progressivi e graduali occultamenti della Catena di Mondi, il problema non sarebbe propriamente superato. Solo una seconda nuova luce, incommensurabilmente diminuita e di una qualit\u00e0 diversa rispetto all\u2018\"Ohr Ein Sof\", pu\u00f2 diventare la fonte creativa di tutta la realt\u00e0. Questa nuova luce, una illuminazione \"sottile\" dall\u2018\"Ohr Ein Sof\" chiamata \"Kav\" (\"Raggio\"), splendette nello \"spazio svuotato\", e fu una luce adattata alla prospettiva delle successive creazioni secondo i loro termini. Poteva relazionarsi ala creazione finita (Immanenza divina), piuttosto che alla luce primordiale infinita (la Trascendenza divina ultima).\nInterpretazioni di quanto sopra nella Cabala ebraica e nella filosofia chassidica stanno attente ad evitare interpretazioni letterali, spaziali, o geometriche dello spazio liberato e del \"Kav\" (Raggio), siccome tali intese dimensionali si riferiscono solo al nostro mondo fisico. Ci\u00f2 nonostante, le rappresentazioni diagrammatiche circolari di ci\u00f2, rigorosamente metaforiche, vengono utilizzate nella Cabala per illustrare il relativo processo. Nel primo, un cerchio nero \u00e8 spezzato solo da una sottile linea verticale retta che scende dal bianco circostante verso il centro del cerchio nero dall'alto. Qui il bianco circostante rappresenta l\u2018\"Ein Sof\", il cerchio nero rappresenta lo \"spazio\" svuoato \"Chalal\", e la sottile linea bianca rappresenta l'illuminazione \"sottile\" del \"Kav\", derivata dall\u2018\"Ohr Ein Sof\", ma in grado di illuminare dentro al \"Chalal\" secondo i propri termini.\nQuesta rappresentazione viene quindi aumentata da un secondo diagramma simile, dove i Cinque Mondi successivi, ciascuno con 10 Sephirot successive, vengono visualizzati all'interno del cerchio originale come una serie di cerchi concentrici. La catena discendente dei Mondi procede nel diagramma verso il centro del cerchio, che rappresenta il nostro reame fisico pi\u00f9 basso. Ogni susseguente Mondo e Sephirah \u00e8 un cerchio concentrico successivamente pi\u00f9 piccolo, che rappresenta la Divinit\u00e0 pi\u00f9 diminuita e contratta. La stessa linea \"Kav\" \u00e8 ancora mostrata come collegamento dell\u2018\"Ein Sof\" esterno col centro del cerchio, poich\u00e9 la luce del \"Kav\" \u00e8 l'origine di tutta la Creazione dopo il Tzimtzum, sebbene la sua luce subisca innumerevoli secondi tzimtzumim verso il centro del cerchio. L'utilizzo qui di cerchi concentrici o sfere \u00e8 anche significativo, poich\u00e9 per ogni successivo passo inferiore, la luce copre (\"sovev\" - \"circonda\") quel livello di creazione \"immanente\"(\"mimalei\"\" - \"riempita\"). Ognuna delle Sephirot comprende una luce avvolgente investita nel suo vaso immanente. In modo simile ogni Mondo incorpora il proprio relativo livello di trascendenza divina, illuminando il proprio livello di immanenza divina.\nNelle 10 Sefirot: \"Ohrot\" e \"Keilim\" - Luci e Vasi.\nLe 10 Sephirot descrivono le emanazioni, o attributi di Dio, nella Cabala. L\u2018Ein Sof (\"Illimitato\") \u00e8 l'inconoscibile, indifferenziata, infinita Essenza Divina. Le 10 emanazioni delle Sephirot consentono alla Creazione di conoscere Dio e diventano gli attributi di Dio che rivelano la Divinit\u00e0. Sono inoltre i canali attraverso cui tutta la Creazione \u00e8 continuamente sorretta dal nulla, poich\u00e9 nello schema cabalistico la Creazione \u00e8 continua e Dio \u00e8 l'unica vera esistenza. Una \"Catena di Progressione\" (Seder hishtalshelus) di \"Mondi\" discendenti, tra cui i Quattro Mondi, collegano l\u2018Ein Sof con il nostro reame fisico.\nSi afferma che ognuna delle Sephirot consista di una \"luce\" (un \"ohr\"), che \u00e8 detenuta in un \"vaso\" (un \"kli\" ; plurale: \"keilim\" ). In generale, la luce \u00e8 semplice e indifferenziata, in quanto deriva originariamente dall\u2018\"Ohr Ein Sof\" (\"La Luce dell'Ein Sof\"), la luce infinita di Dio. Rappresenta la rivelazione divina nel mondo ed \u00e8 associata con il Nome Divino cabalistico di \"Ban\". La differenziazione tra le 10 Sephirot, ciascuna con la propria caratteristica particolare, deriva da ciascuno dei loro differenti vasi spirituali. La luce si adatta ad ogni vaso, per esprimere la natura particolare di ogni vaso.\nI cabalisti interpretano i loro insegnamenti mistici nell'esegesi del Tanakh (Bibbia ebraica) e della letteratura rabbinica. Ci\u00f2 nasce dalla loro convinzione che la Cabala sia parte della Torah orale inerente alla rivelazione del Monte Sinai. Di conseguenza, nella tradizione ebraica, ogni versetto e concetto pu\u00f2 essere interpretato nel quadruplice metodo ebraico detto \"Pardes\", con le interpretazioni metafisiche della Cabala ebraica e filosofia chassidica che formano il livello \"Sod\" (segreto) del significato. In questo modo, la Cabala interpreta un secondo significato della legislazione talmudica e dell'uso del termine \"vaso\" (\"Kli\"). Nel senso halakhico un vaso \u00e8 un oggetto che pu\u00f2 servire ad uno scopo utile, anche se non dovesse assomigliare ad un ricettacolo materiale. Questo termine \u00e8 usato spesso nelle discussioni delle leggi del Shabbat. Nel misticismo ebraico di solito queste narrazioni acquisiscono interpretazioni metafisiche, che riferiscono \"Kli\" al suo significato cabalistico. Nella filosofia chassidica, i quadruplici livelli plurali di significato sono visti come uniti in una maggiore fonte essenziale di spiegazione che descrive la Divinit\u00e0. La mistica ebraica vede tali interpretazioni spirituali alternative della Torah come derivanti da ulteriori reami divini rivelati nella Catena dei Mondi.\n\"Ratzo\" e \"Shuv\": flusso e riflusso.\nPi\u00f9 in generale, \"Ohr\" si riferisce anche alla rivelazione ed espressione di un particolare livello spirituale che discende da quel livello e si riveste in un vaso (\"Kli\"). Questo \"Ohr\" \u00e8 tipicamente in uno stato di \"Bittul\" (\"annullamento\") in base al livello da cui deriva. Pertanto, anche quando discende nei reami inferiori, possiede una caratteristica di \"Ratzo\" (\"flusso\"), il desiderio di ascendere e ritornare alla sua sorgente. Corrispondentemente, il \"Kli\" \"persuade\" l\u2018\"Ohr\" imprimendogli la necessit\u00e0 di \"Shuv\" (\"riflusso\"), il riconoscimento dell'esigenza di discendere al fine di soddisfare la superna volont\u00e0 ultima.\nLo scopo della creazione non \u00e8 il bene dei Mondi spirituali superiori. Nel rapporto con l'Ein Sof infinito, le loro grandi rivelazioni della Divinit\u00e0 sono un occultamento e non hanno paragoni. Invece, il fine ultimo della Creazione nella Cabala ebraica \u00e8 il bene del Mondo pi\u00f9 basso, il nostro reame fisico. La Divina Volont\u00e0 era quella di avere una dimora in questo Mondo, fatto dall'uomo, che sar\u00e0 realizzato nell'Era Messianica. Nei Mondi spirituali superiori (Seder hishtalshelus), le anime e gli angeli percepiscono ci\u00f2 e cercano di incanalare il flusso divino verso la Catena dei Mondi. Pertanto \"Shuv\", sebbene sia un esilio per la luce di scendere nel vaso, \u00e8 il fine ultimo della Creazione. I termini \"Ratzo\" e \"Shuv\" provengono dalla descrizione biblica degli angeli nella visione di Ezechiele (), quando questi guardava il carro divino (\"Merkabah\"). Questi angeli \"salivano e scendevano\". In questa spiegazione, desideravano salire a Dio, ma tornavano verso il basso alle loro stazioni, per realizzare il loro scopo. Anche nella vita spirituale quotidiana, l'uomo cerca il \"deveikuth\" (congiunzione) con Dio e poi ritorna con questa ispirazione ad adempiere i suoi compiti nel Mondo. Qui l'anima umana \u00e8 l'\"ohr\", il corpo \u00e8 il \"kli\", e questo reame \u00e8 attualmente un esilio dell'anima.\nLa dinamica del \"Ratzo\" e del \"Shuv\" \u00e8 percepita dagli angeli e dall'uomo, ma si applica anche a qualsiasi emanazione spirituale. Il \"Seder hishtalshelus\" descrive la continua catena discendente dall'Infinito al nostro Mondo finito. In ogni Mondo le 10 Sephirot irradiano. Ogni Mondo si sviluppa dal precedente, con la Sephirah pi\u00f9 bassa (Malkuth - il \"Regno\" - realizzazione del piano nella realt\u00e0) di un Mondo che diventa la Sephirah pi\u00f9 alta (Keter - la \"Corona\", superna Volont\u00e0 del piano in quel Mondo) del successivo Mondo inferiore. Anche all'interno di ogni Mondo la catena spirituale discende lungo le 10 Sephirot, con l'illuminazione di una che d\u00e0 vita alla successiva Sephirah inferiore.\n\"Ohr\" e \"Ma'ohr\".\n\"Ohr\" (\"Luce\") proviene da \"Ma'ohr\" (\"Luminare\"), la sorgente della luce. Tradizionalmente, la \"mashal\" (parabola), dato per spiegare questo rapporto, \u00e8 la relazione tra il sole e la luce che emana. Tuttavia, tecnicamente parlando, la luce che proviene dal sole non \u00e8 l'esempio perfetto per l\u2018\"Ohr\", dal momento che \u00e8 gi\u00e0 passata attraverso un \"nartik\" (\"involucro/schermo\"), un livello che riduce l'intensit\u00e0 della rivelazione del sole. In verit\u00e0, l\u2018\"Ohr\" che esiste nella parabola del sole \u00e8 la luce del sole che esiste nel sole stesso. La luce del sole che noi vediamo \u00e8 gi\u00e0 stata limitata nella sua qualit\u00e0 e manca quindi del \"bittul\" (\"annullamento\") del vero \"Ohr\" nella sua origine. Viceversa, questo \"Ohr\", essendo stato limitato dal \"nartik\", \u00e8 chiamato \"Ohr HaNartik\" (la luce dell'involucro), perch\u00e9 sebbene in realt\u00e0 non provenga dal \"nartik\", dato che il \"nartik\" l'ha limitato in modo tale che esso non possiede pi\u00f9 una connessione con la sua sorgente ultima, noi l'associamo con il \"nartik\".\nNella Cabala, il livello del \"Ma'ohr\" \u00e8 rappresentato dal principale Nome ebraico di Dio, il Tetragramma, e l\u2018\"Ohr\" \u00e8 la rivelazione di quel livello. Similmente, il nome minore di Dio, Elohim rappresenta il \"nartik\" e la luce che ne nasce \u00e8 l\u2018\"Ohr HaNartik\", e come tale manca di un pi\u00f9 alto livello di nullificazione, abilitandolo a creare i Mondi. Se la luce del Tetragramma dovesse creare dei Mondi, non esisterebbero come creazioni con un'autoconsapevolezza indipendente. L'immensa rivelazione del Divino li vanificherebbe alla fonte, come la luce del sole dentro il sole stesso.\nNella seconda sezione del \"Tanya\" di Schneur Zalman di Liadi, il Panenteismo chassidico del Baal Shem Tov, fondatore dello Chassidismo, viene sistematicamente spiegato in termini filosofici. Vengono spiegati due livelli di Unit\u00e0 Divina, che paradossalmente sono entrambi vere prospettive. Dalla prospettiva di Dio, in confronto all'immutabile Infinit\u00e0 Divina, tutta la Creazione \u00e8 letteralmente come se non esistesse (acosmismo). Questo \u00e8 rappresentato da un \"Bittul Superiore-\"Bittul Hametsiyas\"\" (\"Annullamento dell'Essenza\") nella metafora della luce del sole dentro la sfera del sole stesso e chiamata l'\"Unit\u00e0 Divina Superiore\". L'\"Unit\u00e0 Divina Inferiore\" descrive l'Unit\u00e0 di Dio dal punto di vista illusorio indipendente delle Creazioni.\nDa questa prospettiva, la Creazione esiste, ma dipende sempre dal ricevere la sua divina forza vitale che la mette costantemente in essere dal nulla. Nel nostro Mondo, questa costante dipendenza totale dell'esistenza di tutto dalla Luce creatrice divina, \u00e8 nascosta. \u00c8 rivelata invece nei Mondi spirituali della Creazione, ma questi mancano ancora del vero \"Bittul\" (annullamento), poich\u00e9 le anime e gli angeli in quei reami hanno una qualche consapevolezza di s\u00e9, sebbene totalmente annullata in Dio. Questo \"Bittul Inferiore-\"Bittul Hayesh\"\" (\"Annullamento dell'Io\") \u00e8 rappresentato metaforicamente dalla luce di una candela in una giornata assolata. Nella Catena dei Quattro Mondi, il primo reame, il mondo dell'Atziluth, non \u00e8 ancora considerato una Creazione ma piuttosto un'emanazione della Divinit\u00e0 superna. Si caratterizza nella Nullificazione superiore dell'Essenza. I tre reami inferiori della Beri'ah, Yetzirah e Assiah sono considerati reami creati in quanto possiedono solo diversi livelli della Nullificazione inferiore dell'Io.\nQuesta spiegazione dei significati spirituali dei diversi nomi ebraici di Dio del Tetragramma e di Elohim, fornisce la ragione cabalistica del perch\u00e9 il nome inferiore di \"Elohim\" (immanenza divina) sia universalmente utilizzato nel racconto della Creazione all'inizio del Libro della Genesi, con le frasi multiple per ogni giorno:\n\"E Dio (Elohim) disse, 'Sia...'\"\nNella Cabala, facendo riferimento al commentario scritturale di Nachmanide, i 7 giorni della Creazione si intendono riferirsi simbolicamente alle 7 rivelazioni emotive delle Sephirot, ognuna chiamata \"giorno\". Questi stessi pronunciamenti in ebraico sono spiegati nella Cabala come canali creativi delle Sephirot nell'attivazione della Creazione. Solo dopo che Genesi ha esposto il primo racconto della Creazione, usa all'inizio del secondo racconto il pi\u00f9 alto, essenziale Nome divino del Tetragramma (trascendenza divina). Qui combina entrambi i nomi, in quanto entrambi sono coinvolti nella Creazione. Pi\u00f9 tardi, quando Dio parla a Mos\u00e8, il Nome di Dio utilizzato \u00e8 solo il Tetragramma trascendente. nel secondo racconto della Creazione:\n\"Queste le origini del cielo e della terra quando vennero creati, quando il Signore (Tetragramma) Dio (Elohim) fece la Terra e il Cielo.\"\nSecondo la spiegazione cabalistica e chassidica, la capacit\u00e0 di creare \"ex nihilo\" (qualcosa dal nulla) pu\u00f2 venire solo dall'Essenza divina (Ein Sof), che \u00e8 indicata dal Tetragramma. Ciononostante, la luce per creare l'esistenza deve essere contratta attraverso il nome Elohim. Questo processo viene citato nel secondo racconto della creazione.\n\"Sovev/Makif\" e \"Mimalei/Pnimi\" - Luce trascendente e Luce interiore.\n\"Sovev\" significa \"circostante\" e \"Mimalei\" significa \"riempimento\". Le associazioni geometriche di questi aggettivi sono metaforiche. La Cababala descrive due tipi di luce che emanano nella Creazione. Uno, chiamato \"Sovev Kol Olmin\" (\"Circostante a tutti i Mondi\"), \u00e8 la Luce divina di trascendenza, radicata nell\u2018\"Ohr Ein Sof\" (\"Luce Infinita\" primordiale) prima del \"Tzimtzum\" della Cabala lurianica. Discende attraverso il Seder hishtalshelut (Catena dei Mondi), che rappresenta la trascendenza divina ad ogni livello. Potrebbe essere rivelata da una benedizione o miracolo sopra i vasi e le limitazioni di quel reame. Le anime nella loro essenza trascendono il corpo e tutti i Mondi. Allo stesso modo, come lo \"Zohar\" afferma che Dio \u00e8 totalmente unito alla sua Torah, la Torah \u00e8 intrinsecamente trascendente in tutti i Mondi e ogni Mondo la studia in base al rispettivo livello mistico di percezione.\nL'altra luce, chiamata \"Mimalei Kol Olmin\" (\"Riempie tutti i Mondi\") \u00e8 la Luce divina di immanenza, radicata nel \"Kav\" (primo \"Raggio\" di luce), dopo lo Tzimtzum della Cabala lurianica. Questa \u00e8 la luce che discende immanente ad ogni livello della Catena dei Mondi, essa stessa creando infine ogni vaso fisico e spirituale di ogni Mondo. Subisce gli innumerevoli occultamenti e contrazioni dei secondi Tzimtzumim. Il pensiero chassidico considera il vantaggio ultimo di questa luce inferiore, perch\u00e9 il fine ultimo della Creazione risiede in questo reame pi\u00f9 basso. Lo Chassidismo ha quindi respinto l'ascetismo ebraico, cercando di utilizzare e trasformare misticamente il fisico in spirituale, attraverso il deveikuth nel congiungimento a Dio. Allo stesso modo il pensiero chassidico descrive un altro pi\u00f9 alto tipo di miracolo che \u00e8 investito immanentemente nelle leggi fisiche di questo Mondo, senza infrangerle. Solo una fonte pi\u00f9 alta radicata nell'Essenza divina (\"Atzmut\"), al di l\u00e0 della dualit\u00e0 \"infinito-finito\", pu\u00f2 unire l'infinita luce avvolgente di \"Sovev\" all'interno della limitata luce investita di \"Mimalei\".\nQuesti termini sono equivalenti alle nozioni parallele di \"Makif\" (\"Esteriore\") e \"Pnimi\" (\"Interiore\"), insegnate dalla filosofia chassidica. Secondo le parole dell'Alter Rebbe:\nLo Chassidismo relaziona le strutture spirituali esoteriche della Cabala alle loro dimensioni interiori nella coscienza e nella percezione umana. Ci\u00f2 si trova nell'idea chassidica di deveikuth (fervore mistico): cerca una risposta interiore alla tradizione mistica ebraica. Nelle Sephirot, per esempio, il pensiero chassidico si concentra sull'anima motivazionale intima all'interno di ogni Sephirah ed il suo parallelo nella psicologia spirituale dell'uomo.\nLuce diretta discendente e Luce riflessa ascendente.\nUna luce discendente \u00e8 una emanazione divina \"dall'alto\". Viene metaforicamente chiamata \"acque mascoline\" e \"un risveglio dall'Alto\" nella Cabala, sulla base dei versetti di sulle Acque Superiori ed Inferiori:\n[6] Dio disse: \"Sia il firmamento in mezzo alle acque per separare le acque dalle acque\". [7] Dio fece il firmamento e separ\u00f2 le acque, che sono sotto il firmamento, dalle acque, che son sopra il firmamento. E cos\u00ec avvenne. [8] Dio chiam\u00f2 il firmamento cielo. E fu sera e fu mattina: secondo giorno.\nLa discesa delle \"acque mascoline\" pu\u00f2 essere una libera espressione della Sephirah di Chessed (Benevolenza), che ha la natura essenziale di dare la benedizione divina in modo illimitato, senza considerare se i vasi della Creazione ne siano degni. Chessed \u00e8 controbilanciata da Ghevurah (Giudizio), che misura e trattiene la benedizione secondo il valore e la capacit\u00e0 del vaso.\nPi\u00f9 comunemente, la discesa della luce diretta \u00e8 in risposta all'ascesa dal basso di luce riflessa. Questo \"risveglio dal basso\", la salita delle \"acque femminine\", \u00e8 l'illuminazione spirituale creata da ciascuna persona attraverso \"mitzvot\" (osservanze ebraiche) etiche o rituali meritorie. Sebbene la Cabala offrisse radicali spiegazioni cosmiche teosofiche dell'Ebraismo, rimaneva intrinsecamente conservatrice. Le dottrine metafisiche della Cabala supportano e approfondiscono l'osservanza normativa ebraica. La Cabala \u2013 soprattutto i nuovi insegnamenti di Isaac Luria nel XVI secolo \u2013 afferma il potere cosmico di ogni persona di influenzare e correggere lo schema divino della Creazione.\nNella Cabala lurianica, il Tikkun finale dipende da ogni singolo individuo che adempie i propri compiti unici nella Creazione, attraverso le mitzvot. Questo effetto pu\u00f2 verificarsi senza che la persona sia a conoscenza dei significati pi\u00f9 profondi o meno. La grande gioia che l'illuminazione delle acque femminine ascendenti provoca nei reami celesti (Quattro Mondi), porta alla reciproca risposta divina di benedizione discendente e di luce nelle acque mascoline. Questo d\u00e0 la struttura cabalistica metafisica intrinseca nella tradizionale credenza ebraica di \"ricompensa e punizione\", incorporata nei Principi di fede ebraica di Maimonide. La spiegazione cabalistica pone queste categorie esterne in un sistema interiore di benevolenza divina.\nUn esempio dato dalla Cabala delle dinamiche delle acquei \"mascoline\" e \"femminine\", si trova nelle \"yartzheit\" (date di morte) e compleanni di tre figure centrali della tradizione mistica ebraica. Judah Loew (detto il Maharal) mor\u00ec il giorno 18 (18 significa \"Hai\" - \"vita\" nella Ghematria) del mese ebraico di Elul dell'anno 1609 (17 settembre). Il 18 Elul, 12 giorni prima di Rosh haShana, \u00e8 una data mistica centrale per i preparativi personali di \"Teshuvah\" (ritorno a Dio) nei susseguenti \"Giorni di timore reverenziale\". Un componente centrale degli insegnamenti del Maharal fu il concetto del paradosso divino, al di l\u00e0 dell'intelletto. Questo prepar\u00f2 la strada al movimento chassidico, che cerc\u00f2 espressione interiore nella filosofia chassidica della tradizione cabalistica. Il fondatore dello Chassidismo, Israel Baal Shem Tov nacque il 18 Elul del 1698 (27 agosto), e il fondatore dell'espressione intellettuale dello Chassidismo Chabad, Schneur Zalman di Liadi, nacque il giorno 18 Elul del 1745 (4 settembre). La Cabala insegna che lo yarthzeit di uno Tzaddik (persona giusta) causa la rivelazione spirituale e l'ascesa del servizio spirituale della loro vita, l'ascesa delle \"acque femminine\" che lo Tzaddik ha illuminato. Chiunque aderisca agli insegnamenti e all'influenza dello Tzaddik, riceve la sua illuminazione e benedizione nel rispettivo yartzheit. Nello schema cabalistico, questo \"risveglio dal basso\" suscita la \"pulsione di Dio dall'alto\" che scende nelle \"acque mascoline\" a causa della discesa delle anime del Baal Shem Tov e di Schneur Zalman di Liadi in questa data, successivamente. La Cabala trova un'allusione agli aspetti pi\u00f9 profondi di questa struttura, tra cui l'essenza dei diversi insegnamenti spirituali di queste tre figure, in un versetto biblico che si riferisce al significato mistico del 18 Elul."}
{"id": "4528502", "revid": "486946", "url": "https://it.wikipedia.org/wiki?curid=4528502", "title": "Scuola Superiore della Pubblica Amministrazione", "text": ""}
{"id": "4528504", "revid": "256896", "url": "https://it.wikipedia.org/wiki?curid=4528504", "title": "Mercato elettronico della Pubblica Amministrazione", "text": ""}
{"id": "4528509", "revid": "256896", "url": "https://it.wikipedia.org/wiki?curid=4528509", "title": "Camera di Conciliazione ed Arbitrato per lo Sport", "text": ""}
{"id": "4528513", "revid": "830939", "url": "https://it.wikipedia.org/wiki?curid=4528513", "title": "Litubaruba", "text": ""}
{"id": "4528514", "revid": "830939", "url": "https://it.wikipedia.org/wiki?curid=4528514", "title": "Lepelol\u00e9", "text": ""}
{"id": "4528515", "revid": "88740", "url": "https://it.wikipedia.org/wiki?curid=4528515", "title": "Inferno (Dan Brown)", "text": "Inferno \u00e8 il sesto romanzo thriller dello scrittore Dan Brown, pubblicato il 14 maggio 2013 in contemporanea in quasi tutto il mondo.\n\u00c8 il quarto romanzo della serie con protagonista il professore Robert Langdon.\nTrama.\nAntefatto.\nIl romanzo si apre con una misteriosa figura chiamata \"l'Ombra\" che, per fuggire a dei misteriosi inseguitori, si getta dal campanile della Badia Fiorentina, a Firenze.\nA Firenze.\nSei giorni dopo il professor Robert Langdon si sveglia in un ospedale di Firenze con una ferita alla testa e una seria amnesia che gli impedisce di ricordare i giorni precedenti; a complicare il tutto ci sono delle visioni indecifrabili.\nAll'ospedale viene accudito dal dottor Marconi e dalla dottoressa Sienna Brooks, che gli spiega come la sera precedente sia arrivato all'ospedale in stato di semi-incoscienza; l'amnesia sarebbe dovuta ad uno sparo destinato a lui, ma che l'avrebbe colpito solo di striscio sulla testa. Improvvisamente irrompe Vayentha, una killer che uccide il dottor Marconi e sembra intenzionata a uccidere anche Langdon, che si salva solo fuggendo precipitosamente grazie all'aiuto di Sienna.\nNell'appartamento di quest'ultima Langdon si rende conto che nella sua giacca \u00e8 stata nascosta una capsula al titanio per materiale biologico contenente qualcosa di molto prezioso e programmata per essere aperta da lui solo; il professore decide allora di rivolgersi al Consolato USA, dando per\u00f2 un indirizzo falso per rispetto della privacy di Sienna. Quando invece dell'aiuto richiesto vede arrivare Vayentha Langdon comprende di essere nel mirino del suo stesso governo, e che l'unica opportunit\u00e0 di salvezza sta nel riottenere le memorie dei due giorni precedenti, partendo forse dal contenuto della capsula di cui \u00e8 in possesso. Al suo interno si trova un cilindro medievale di osso, usato per comporre delle stampe, all'interno del quale \u00e8 stato inserito un proiettore ad alta tecnologia. L'immagine che esso proietta \u00e8 la \"Mappa dell'Inferno dantesco\" di Sandro Botticelli. Improvvisamente un gruppo di soldati irrompe a casa di Sienna e i due riescono a scappare per un soffio.\nLangdon comprende che la sua ricerca iniziata giorni prima e della quale non si ricorda nulla ha a che fare con Dante Alighieri, cos\u00ec si dirigono verso il centro storico di Firenze. Arrivato in trike nel piazzale di Porta Romana scoprono che la polizia locale ha istituito un enorme posto di blocco, interrogando chiunque e mostrando alle persone le foto di loro due fuggitivi. Grazie alla padronanza di Sienna della lingua italiana i due riescono a camuffarsi tra gli studenti del vicino Istituto statale d'arte, dove ottengono anche una dritta su come entrare nel giardino di Boboli scavalcando il muro di recinzione che lo separa dal parco dell'istituto. Nel frattempo il professore si rende conto che la mappa \u00e8 stata modificata con un anagramma delle parole \"CERCA TROVA\", in riferimento al dipinto di Giorgio Vasari la \"Battaglia di Marciano\", che si trova nel Salone dei Cinquecento a Palazzo Vecchio. Sempre pi\u00f9 braccati dai militari, che li scovano grazie a un drone telecomandato, e da Vayentha (ormai disconosciuta dalla missione per i suoi errori, ma desiderosa di riscattarsi acciuffandoli per prima), Sienna e Langdon riescono a nascondersi nella Grotta del Buontalenti e ad arrivare a palazzo Vecchio percorrendo il corridoio vasariano.\nA Palazzo Vecchio i due incontrano Marta Alvarez, la direttrice del museo, che sembra conoscere molto bene Langdon, mentre lui la ignora completamente. Lei gli racconta che la sera prima lui stesso si sarebbe recato nel museo con Ignazio Busoni detto \"il Duomino\", direttore del Museo dell'Opera del Duomo, per esaminare la maschera mortuaria di Dante Alighieri. In un tentativo di ripercorrere i suoi passi per ricordare tutto Langdon chiede di rivederla, ma essa \u00e8 misteriosamente scomparsa.\nPer trovare il responsabile del furto i tre esaminano allora i nastri di videosorveglianza, nei quali si vede chiaramente che a rubare la maschera sono stati proprio Langdon e il Duomino. Mentre il servizio di sicurezza di Palazzo Vecchio inizia a rivoltarsi contro Langdon e Sienna la segretaria del Duomino chiama quest'ultimo e gli riferisce che l'uomo \u00e8 morto la sera prima e tra le sue ultime parole avrebbe lasciato, espressamente per Langdon, una frase contenente, tra l'altro, l'espressione \"Paradiso venticinque\".\nInseguiti ora da Vayentha, dal Governo USA e dalla security di Palazzo Vecchio Langdon e Sienna riescono a fuggire tramite un passaggio segreto nella sala del Mappamondo, che Langdon aveva visitato in una visita guidata anni prima al palazzo, per arrivare, attraversando alcuni ambienti, alla zona delle capriate che reggono il famoso soffitto sospeso del Salone dei Cinquecento, dove hanno un confronto con Vayentha che, spinta da Sienna, cade nel vuoto e muore. Riescono poi ad uscire dal palazzo tramite la scalinata e la porta del Duca di Atene.\nIl riferimento al \"Paradiso venticinque\" \u00e8 probabilmente legato al venticinquesimo canto del Paradiso di Dante e i due, camuffati, si aggirano per Firenze in cerca di una copia della Divina Commedia. Seguiti da un misterioso uomo in giacca e cravatta, affetto da pustole urticanti che sembrano aggravarsi via via che il tempo passa, i due approdano prima al museo della Casa di Dante, dove speravano di trovare il celebre poema nella libreria, ma scoprono che \u00e8 chiusa; nella chiesa di Beatrice poi, dove riescono a consultare internet da un iPhone di una turista inglese. Nelle prime terzine del canto si trova un preciso riferimento al battistero di San Giovanni, dove i due si recano per adempiere all'ultimo messaggio del \"Duomino\".\nEntrati con uno stratagemma attraverso la Porta del Paradiso, lasciata appositamente aperta per loro da Busoni, prima dell'apertura ai visitatori, trovano la maschera di Dante.\nSul retro di essa \u00e8 stato scritto un singolare indovinello; Sienna ipotizza che a farlo sia stato Bertrand Zobrist, un celebre genetista che \u00e8 il possessore putativo della maschera. Nel frattempo un uomo di nome Jonathan Ferris, l'uomo delle pustole, li raggiunge e li aiuta a eludere i loro inseguitori; egli rivela poi a Langdon di lavorare per l'Organizzazione mondiale della sanit\u00e0, che sarebbe poi il mandante della sua missione a Firenze.\nA Venezia.\nL'indovinello sembra portare a Venezia, sulla tomba del doge Enrico Dandolo; il terzetto si reca l\u00ec, ma mentre stanno esplorando la Basilica di San Marco Ferris sviene e sembra manifestare i sintomi di una pestilenza. Nella confusione che segue Langdon viene catturato dai soldati e Sienna riesce a scappare.\nA questo punto Langdon viene condotto da Elizabeth Sinskey, donna che in precedenza aveva visto nelle sue visioni, che finalmente fa luce su ci\u00f2 che era successo nei giorni precedenti: Zobrist era uno scienziato pazzo e un fanatico dantista che aveva creato un virus letale simile alla peste nera che avrebbe potuto risolvere il problema della sovrappopolazione mondiale; era per\u00f2 morto (lui era l'Ombra all'inizio della vicenda) lasciando degli indizi correlati alla Divina Commedia che avrebbero potuto condurre al posto dove il virus \u00e8 nascosto, prima che l'involucro biosolubile in cui \u00e8 contenuto si potesse aprire. Il professore era effettivamente stato incaricato dalla OMS di risolvere gli enigmi lasciati da Zobrist, ma dopo l'esame della Maschera era scomparso nel nulla.\nL'OMS temeva che Langdon avesse tradito il suo Governo; in realt\u00e0 era entrato in gioco il Consortium, un'organizzazione esperta nel manipolare la realt\u00e0 a cui Zobrist si era rivolto per proteggere il virus. Langdon era stato catturato da loro e la sua memoria era stata cancellata grazie a un particolare farmaco, poi gli avevano fatto credere di essersi messo contro il suo stesso Governo: Sienna, Ferris (che interpretava anche Marconi) e Vayentha erano agenti del Consortium, e Langdon non era mai stato davvero in pericolo, poich\u00e9 i soldati erano agenti dell'OMS che lo cercavano non per ucciderlo, ma per fargli riprendere la missione.\nIl Consortium per\u00f2 si era reso conto che proteggere i piani di Zobrist avrebbe significato provocare un immane disastro, cos\u00ec si era alleato con la OMS; inoltre era divenuto chiaro che Sienna era in realt\u00e0 l'ex amante e seguace di Zobrist, e aveva smesso di seguire gli ordini del Consortium per arrivare prima al virus e, probabilmente, accelerare la sua diffusione.\nA Istanbul.\nLangdon a questo punto accetta di portare a termine la missione. L'indovinello di Zobrist non portava in realt\u00e0 a Venezia ma a Istanbul, a Santa Sofia, poich\u00e9 Dandolo era stato sepolto l\u00e0. Il luogo dove Zobrist aveva nascosto la sacca del virus era un'antica cisterna nei pressi del museo (Yerebatan Sarayi), ma quando arrivano trovano la sacca gi\u00e0 disciolta e il virus gi\u00e0 in circolo.\nRobert insegue una rediviva Sienna, che per\u00f2 rivela l'amara verit\u00e0: Zobrist non aveva creato un virus pestilenziale, ma un vettore virale in grado di cambiare il DNA della popolazione mondiale e renderne sterile un terzo. Sienna in realt\u00e0 stava cercando di distruggere il virus perch\u00e9 non si fidava dei piani della OMS, temendo loro potessero usare il virus per scopi di bioterrorismo; ma non aveva messo in conto che tutto il piano del suo ex amante fosse un bluff, e che il virus fosse gi\u00e0 in circolazione da giorni.\nIl capo del Consortium viene arrestato mentre tenta di fuggire, e viene sottinteso che l'organizzazione verr\u00e0 soppressa. Sienna invece riceve l'amnistia da Elizabeth Sinskey, che la invita a lavorare con l'OMS per arginare gli effetti del virus.\nIl virus non ha per\u00f2 cure, e anche la modifica del genoma umano sar\u00e0 sempre rischiosa.\nCon l'umanit\u00e0 inconsapevolmente entrata in una nuova era Langdon torna a Firenze per riposizionare la Maschera di Dante al suo posto, quindi torna a casa con la speranza di un futuro migliore.\nAdattamento cinematografico.\nDopo il grande successo del romanzo ne \u00e8 stato realizzato un film diretto da Ron Howard e distribuito dalla Columbia Pictures. Tom Hanks riprende il ruolo di Robert Langdon ed \u00e8 affiancato da Felicity Jones nel ruolo di Sienna Brooks. Il film \u00e8 uscito nelle sale cinematografiche statunitensi il 13 ottobre 2016.\nNella versione cinematografica il finale risulta cambiato: l'effettivo rilascio del virus e conseguente contagio dell'intera popolazione mondiale viene impedito in pieno contrasto con il finale dell'opera letteraria."}
{"id": "4528533", "revid": "22475", "url": "https://it.wikipedia.org/wiki?curid=4528533", "title": "Gyakuten Saiban 5", "text": ""}
{"id": "4528536", "revid": "1452073", "url": "https://it.wikipedia.org/wiki?curid=4528536", "title": "Allison", "text": ""}
{"id": "4528539", "revid": "1573940", "url": "https://it.wikipedia.org/wiki?curid=4528539", "title": "Mantidactylus curtus", "text": "Mantidactylus curtus () \u00e8 una rana della famiglia Mantellidae, endemica del Madagascar."}
{"id": "4528541", "revid": "767487", "url": "https://it.wikipedia.org/wiki?curid=4528541", "title": "Like a Rose", "text": "Like a Rose (2013) \u00e8 il secondo album di Ashley Monroe, dopo il primo lavoro \"Satisfied\" pubblicato per\u00f2 solo in forma di download digitale. Pubblicato sull'onda del successo del trio delle Pistol Annies formato da Monroe con Miranda Lambert e Angaleena Presley, l'album raccoglie nove brani scritti da Monroe stessa in diverse fasi della sua carriera. L'album \u00e8 stato ricevuto molto positivamente dalla critica, ricevendo il punteggio di 89/100 su Metacritic."}
{"id": "4528550", "revid": "1266208", "url": "https://it.wikipedia.org/wiki?curid=4528550", "title": "Unione Sportiva Pro Vercelli 1924-1925", "text": "Questa pagina raccoglie i dati riguardanti l'Unione Sportiva Pro Vercelli nelle competizioni ufficiali della stagione 1924-1925."}
{"id": "4528551", "revid": "261173", "url": "https://it.wikipedia.org/wiki?curid=4528551", "title": "Villa Fogazzaro Roi", "text": "Villa Fogazzaro Roi, l'antica dimora estiva dello scrittore Antonio Fogazzaro, sorge a Oria, localit\u00e0 di Valsolda, in provincia di Como, affacciata sulla sponda italiana del Lago di Lugano. Nel 2009 \u00e8 stata donata al FAI \u2013 Fondo Ambiente Italiano dal suo ultimo proprietario, il marchese Giuseppe Roi.\nStoria.\nOriginariamente di propriet\u00e0 della parrocchia di San Sebastiano, la Villa pass\u00f2, intorno alla seconda met\u00e0 dell\u2019Ottocento, alla famiglia Barrera, a cui apparteneva Teresa Barrera, madre di Antonio Fogazzaro. Lo scrittore vi si rifugi\u00f2 in tenera et\u00e0, tra il 1848 e il 1849, accolto dallo zio materno Pietro, per allontanarsi dal natio Veneto a quel tempo ancora oppresso dal dominio austriaco.\nNel 1900 la propriet\u00e0 pass\u00f2 alla famiglia Fogazzaro, imparentatasi nel 1888 con i marchesi Roi, stimati imprenditori vicentini. La Villa si presenta oggi come l\u2019accorpamento di pi\u00f9 fabbricati, costruiti attorno a una prima originaria struttura risalente addirittura al XVI secolo, di cui rimane ancora il giardino pensile sul retro. Il considerevole numero di stanze destinate all\u2019accoglienza e alla convivialit\u00e0 testimoniano la grande vitalit\u00e0 della casa al tempo di Fogazzaro, soprattutto durante il periodo estivo, con un via vai continuo di ospiti e amici della famiglia e dello scrittore.\nCuore della casa \u00e8 il Salone Siberia, cos\u00ec chiamato per la difficolt\u00e0 che si riscontrava nel riscaldarlo efficacemente, data la sua vicinanza con la loggia aperta sul lago, e di cui oggi rimane solo il ricordo nel nome della stanza attigua, detta appunto la Loggia. Nella piccola biblioteca, originariamente sala da pranzo, sono conservati i numerosi volumi appartenuti a Fogazzaro e al marchese Roi. Suggestiva la visita alla stanza dell\u2019Alcova in cui \u00e8 stato ricostruito lo studio dello scrittore.\nNel 1960 il marchese Giuseppe Roi, detto Boso, pronipote di Fogazzaro, ricevette in eredit\u00e0 dallo zio paterno Antonio la Villa di Oria Valsolda, divenendo unico custode delle memorie ivi conservate. Egli stesso si defin\u00ec: \u00abdiscendente ed attento, affettuoso depositario e custode delle poche memorie materiali, risparmiate da ben due guerre!\u00bb.\nI lavori di restauro e ammodernamento della dimora da lui compiuti negli anni \u201950 e \u201960 del Novecento, hanno permesso a molti arredi originali e cimeli di far ritorno nella dimora di Oria, permettendole di recuperare la sua dimensione pi\u00f9 autentica. Il marchese Roi fece costruire una nuova area della casa, in cui trovarono posto la sala da pranzo e il suo studio, annesso alla camera da letto. Anche i due piani superiori della Villa furono interessati dai lavori portati avanti da Roi, con l\u2019intento di rendere pi\u00f9 confortevoli le numerose camere da letto e i salottini per l\u2019accoglienza degli ospiti. Tra queste spicca per importanza la camera di Antonio Fogazzaro che conserva ancora il letto originale in legno, riccamente intagliato.\nQuanti ebbero modo di conoscere il marchese Roi lo ricordano come un uomo gentile e affabile, con una predisposizione e un amore per l\u2019arte in tutte le sue manifestazioni. Fortemente affezionato alle sue origini egli si dedic\u00f2 allo sviluppo delle potenzialit\u00e0 culturali della sua Vicenza, ma anche alla valorizzazione dell\u2019opera del suo trisavolo Antonio Fogazzaro, oggi poco nota ai pi\u00f9. Non sorprende dunque che, nel 2009, il marchese affid\u00f2 la Villa di Oria alle cure del FAI, perch\u00e9 potesse aprirla al pubblico.\nDescrizione.\nSituata sulla riva italiana del Lago di Lugano, nel comune di Oria Valsolda, Villa Fogazzaro Roi \u00e8 oggi lo scrigno pi\u00f9 prezioso delle memorie fogazzariane. Lo scrittore Antonio Fogazzaro elesse infatti la Villa a proprio \u201cluogo dell\u2019anima\u201d, ambientandovi gran parte dei suoi maggiori successi letterari.\nVilla Fogazzaro Roi conserva al suo interno le memorie dello scrittore che qui scelse di ambientare gran parte dei suoi romanzi, tra cui il pi\u00f9 noto \"Piccolo mondo antico\", che riproduce fedelmente il paesaggio e lo spirito di questo luogo ai tempi di Fogazzaro.\nDimora privilegiata per le villeggiature estive del letterato, la casa divenne luogo del suo divertimento e del suo riposo.\nLe stanze della Villa, intime e raccolte, sono colme di fotografie di famiglia e di cimeli, testimonianze dello stile di vita di una famiglia borghese sul finire dell\u2019Ottocento: il vero e proprio \"Piccolo mondo antico\" di Fogazzaro, immerso nei paesaggi mozzafiato del Ceresio, tra lago e montagna.\nLa villa \u00e8 di stampo ottocentesco, sia per lo stile, che per i suoi spazi raccolti, ed \u00e8 costituita da un insieme di fabbricati costruiti sul primo nucleo originale del XVI secolo e da numerose stanza, di cui molte dedicate all'accoglienza degli ospiti.\nL'aspetto attuale degli interni si deve al meticoloso lavoro di Roi, che agli oggetti originali appartenenti alla famiglia Fogazzaro ha affiancato mobili e manufatti provenienti da altre dimore fogazzariane e di famiglia per valorizzare l'opera e la storia del suo antenato.\nLa camera da letto e lo studio dello scrittore, ad esempio, sono state ricostruite fedelmente grazie ai lavori di restauro portati avanti da Roi negli anni cinquanta e sessanta del Novecento.\nCuriosit\u00e0.\nNella Stanza dell\u2019Alcova si conserva un oggetto del tutto particolare: lo scrittoio di Antonio Fogazzaro. Ci\u00f2 che lo rende unico e di grande valore, se cos\u00ec si pu\u00f2 dire, \u201cletterario\u201d sono le numerosissime annotazioni manoscritte che punteggiano l\u2019interno del cassetto: ve ne sono addirittura sui bordi, in parte cancellate dallo sfregamento del legno causato dalla continua apertura e chiusura. Una toccante nota, forse la pi\u00f9 significativa, si rivolge implorante al figlio Mariano, morto di tifo nel 1895: \u00abMariano, Mariano, Mariano mio! Fuori da ogni vanit\u00e0, da ogni passione raccolgo il mio cuore in Dio e in te, 11-8-95\u00bb. Un\u2019altra, con una tragica coincidenza di date, ci informa del termine del suo romanzo pi\u00f9 celebre: \u00abFinito nel pianto il \"Piccolo mondo antico\", 11-8-95\u00bb.\nOspiti graditi\nData la proverbiale ospitalit\u00e0 di Fogazzaro e della sua famiglia non c\u2019\u00e8 da stupirsi che egli cedesse di buon cuore la sua camera da letto ai visitatori pi\u00f9 cari, facendoli sentire come a casa propria. Ne \u00e8 testimonianza la poesia autografa che Giacomo Zanella, grande amico dello scrittore, lasci\u00f2 sul retro della porta, il 10 ottobre 1865, durante uno dei suoi numerosi soggiorni in Villa: \u00abfra tanto variar d\u2019ombre e di luce che sui monti e sul lago il sole induce, una cosa non varia: il lieto volto onde sempre qui vien l\u2019ospite accolto\u00bb. Ben quattordici anni pi\u00f9 tardi il compositore Gaetano Coronaro, anch\u2019egli in visita a Oria, decise di musicare sulla stessa porta la composizione poetica di Zanella.\nCulture lontane\nIl marchese Giuseppe Roi fu un appassionato viaggiatore e collezionista nonch\u00e9 conoscitore di forme d\u2019arte e di culture anche lontane dall\u2019Europa. All\u2019interno della Villa sono conservate alcune curiose collezioni, frutto di ricerche presso antiquari o ricordi di viaggio come, ad esempio, quella di noci di cocco intagliate visibile nella Galleria.\nIl piccolo mondo di Oria \nFogazzaro ambient\u00f2 buona parte della sua trilogia, composta da \"Piccolo mondo antico\", \"Piccolo mondo moderno\" e \"Il santo\", proprio a Oria Valsolda e nei suoi dintorni. Ai lettori pi\u00f9 affezionati non sfuggir\u00e0 quindi la perfetta corrispondenza tra realt\u00e0 e finzione letteraria apprezzabile nei dettagli pi\u00f9 minuti: come le \"olea fragrans\" del giardino pensile, il terrazzino di Franco con la sua aerea \u00abcupolina\u00bb e il \u00abtavoluccio rotondo\u00bb in ferro battuto, i \u00abcavalieri turchi gialli e rossi\u00bb ricamati a mezzo punto da Luisa nella Loggia e molti altri.\nUna tavola non comune\nA testimonianza del suo forte attaccamento alla casa, il marchese Boso Roi ha stabilito nel proprio testamento accurate \u00abistruzioni per l\u2019apparecchio per dieci commensali\u00bb della tavola in Sala da pranzo, imbandita, a rotazione, con due eleganti servizi di piatti, segno di accoglienza per i graditi visitatori. Il marchese si \u00e8 preoccupato di indicare persino la posizione e il numero delle posate, dei bicchieri e di tutti gli altri complementi della tavola.\nUn piccolo mondo nel cinema\nNel 1941 il giardino della Villa e il Salone Siberia divennero alcuni dei \"set\" del film \"Piccolo mondo antico\", di Mario Soldati, tratto, con qualche modifica, dall\u2019omonimo successo fogazzariano. Il personaggio di Franco fu interpretato dall\u2019attore Massimo Serato mentre quello di Luisa dalla bellissima Alida Valli. Quest\u2019ultima regal\u00f2 a Giuseppe Roi, padre di Boso, una fotografia autografata tuttora visibile in Biblioteca."}
{"id": "4528558", "revid": "1573940", "url": "https://it.wikipedia.org/wiki?curid=4528558", "title": "Blommersia wittei", "text": "Blommersia wittei () \u00e8 una rana della famiglia Mantellidae, endemica del Madagascar.\nDistribuzione e habitat.\nLa specie \u00e8 abbastanza comune nel Madagascar nord-occidentale e nord-orientale, da Soalala a Sambava, dal livello del mare sino a 800\u00a0m di altitudine."}
{"id": "4528567", "revid": "124265135", "url": "https://it.wikipedia.org/wiki?curid=4528567", "title": "Inezita Barroso", "text": "Biografia.\nNata a San Paolo il 4 marzo 1925 in una famiglia aristocratica, venne educata sin da bambina alla cultura e alla musica: cominci\u00f2 a suonare viola e chitarra all'et\u00e0 di sette anni. Si iscrisse al Conservatorio di San Paolo per studiare piano, il che non le imped\u00ec di laurearsi in biblioteconomia alla USP (molti anni dopo le fu anche conferita una laurea \"honoris causa\" in folclore e arte digitale dall'Universit\u00e0 di Lisbona). Per diverso tempo insegn\u00f2 nelle Universit\u00e0 Paulistane Unifai e Unicapital.\nAssunse il cognome Barroso per matrimonio, nel 1947 a 22 anni, sposandosi con l'avvocato cearense Adolfo Cabral Barroso.\nNel 1951 fece il suo debutto come attrice cinematografica: prender\u00e0 parte a una decina di film in tutto. Fu nel cast di \"Destino em Apuros\", prima pellicola brasiliana a colori.\nDivenne cantante professionista nel 1953. Incise fra vinile e CD circa ottanta dischi, a partire dall'inizio degli anni cinquanta.\nDal 1980 condusse il programma di musica popolare \"Viola, Minha Viola\", sull'emittente TV Cultura. Su SBT present\u00f2 la domenica mattina un programma musicale che portava il suo nome.\nNella cittadina di Americana le \u00e8 stata dedicata una via."}
{"id": "4528578", "revid": "110157", "url": "https://it.wikipedia.org/wiki?curid=4528578", "title": "Nawaphon", "text": "Il movimento Nawaphon (in lingua thai: \u0e02\u0e1a\u0e27\u0e19\u0e01\u0e32\u0e23\u0e19\u0e27\u0e1e\u0e25, trascrizione RTGS: \"Khabuan Kan Nawaphon\", trascritto anche Nawapol; letteralmente 'Forza Nuova' o 'Forza Nove', con riferimento al sovrano Rama IX) era un gruppo di estrema destra di ispirazione nazionalista, buddhista e monarchica attivo negli anni settanta in Thailandia. Fu un'emanazione del Comando Operazioni per la Sicurezza Interna, un'unit\u00e0 antiguerriglia dell'esercito creata per combattere i comunisti.\nIl compito di Nawaphon era di far aderire al proprio progetto soprattutto la parte pi\u00f9 abbiente della popolazione civile, illustrando i pericoli per la societ\u00e0 causati dal movimento popolare che aveva posto fine alla dittatura militare con le sollevazioni del 1973 e dai governi civili che si erano insediati dopo tale dittatura. La principale attivit\u00e0 fu quella di divulgazione delle idee nazionaliste e monarchiche con dimostrazioni, articoli sui giornali, conferenze ecc., cooperando e dando supporto ai Gaur Rossi, un gruppo paramilitare formatosi nello stesso periodo.\nStoria.\nPremesse.\nDal 1960 il sudest asiatico era devastato dalla guerra del Vietnam; gli accordi di pace di Parigi del gennaio 1973 comportarono il ritiro delle forze armate statunitensi dalla regione ed il progressivo rafforzamento dei ribelli comunisti di Vietnam, Laos e Cambogia, che avrebbero trionfato dopo la caduta di Saigon dell'aprile del 1975. Le forze armate thailandesi, che avevano appoggiato gli Stati Uniti, seguivano con preoccupazione l'evoluzione del conflitto ed i risvolti che aveva nel Paese. Molti temettero che la caduta dei regimi conservatori dei Paesi vicini avrebbe portato i comunisti a cercare di conquistare il potere in Thailandia e che gli attivisti di sinistra si stessero preparando a tale scopo.\nTali timori si erano accentuati nell'ottobre del 1973, quando tre giorni di imponenti manifestazioni studentesche avevano costretto il dittatore Thanom Kittikachorn a rassegnare le dimissioni da primo ministro e a rifugiarsi in esilio a Singapore. Il suo posto era stato preso dal giurista Sanya Dharmasakti, posto a capo di un governo civile da re Rama IX, che aveva appoggiato la sollevazione. Per la prima volta dal colpo di Stato del 1947, gli alti gradi dell'esercito rimasero ai margini della formazione governativa del Paese. I militari risposero cominciando a pianificare un colpo di Stato e addestrando nuovi gruppi paramilitari di controguerriglia anticomunista, i pi\u00f9 importanti dei quali facevano riferimento ai movimenti Nawaphon, Krating Daeng (Gaur Rossi) e Luk Suea Chaoban (Scout del Villaggio).\nLe milizie furono armate e addestrate in funzione anti-comunista a partire dal 1974 dalla Polizia di Pattugliamento di Frontiera, un'organizzazione paramilitare antiguerriglia affiliata alla Reale Polizia Thailandese e creata negli anni cinquanta con l'assistenza della CIA statunitense. Lo scrittore marxista anglo-thailandese Giles Ji Ungpakorn ha paragonato queste milizie allo squadrismo che si diffuse in Europa negli anni trenta.\nFondazione.\nNawaphon fu fondato nel 1974 dallo studente thai Wattana Kiewvimol, reduce dalla Seton Hall University del New Jersey, dove era stato a capo dell'\"Associazione degli Studenti Thai negli Stati Uniti\". Fin dall'inizio, il movimento pot\u00e9 contare sulla copertura politico-militare del Ministero dell'Interno e del Comando Operazioni per la Sicurezza Interna, che aveva contattato Wattana quando era tornato in Thailandia. Lo slogan con il quale raccolse aderenti fu \"Nazione, Religione e Monarchia\", che dovevano essere difese dalla minaccia degli studenti comunisti.\nAttivit\u00e0.\nNel giro di breve tempo, il movimento arriv\u00f2 ad avere circa 50.000 effettivi, la maggior parte dei quali erano ufficiali delle forze armate e conservatori nazionalisti civili. Tra i suoi esponenti pi\u00f9 in vista vi era il presidente della corte suprema Thanin Kraivichien, che sarebbe stato nominato primo ministro nel 1976, dopo la sconfitta inferta al movimento. Le milizie del Nawaphon furono addestrate al \"College\" Jittiphawan, un seminario buddhista nella Provincia di Chonburi fondato dal monaco di destra Kittivudho, il quale aderiva al movimento e sosteneva che uccidere un comunista non \u00e8 peccato. A membri di Nawaphon furono attribuiti in quegli anni diversi omicidi di attivisti di sinistra.\nLe elezioni del 1975 videro un sostanziale equilibrio tra le varie fazioni dei civili, e con il risicato margine di vantaggio ottenuto dalla maggioranza si accentu\u00f2 l'instabilit\u00e0 politica. Nei mesi successivi si alternarono due governi. La crisi economica internazionale innesc\u00f2 poi un'ondata di scioperi e il malumore degli abitanti delle zone rurali. Lo sciopero generale del 1976 indetto contro l'aumento del prezzo del riso, costrinse il governo ad accettare le richieste dei sindacati, scatenando le proteste delle destre. La dimostrazione con 15.000 membri del Nawaphon chiese invano al governo di dare le dimissioni in favore dei militari. La tensione crebbe e fu sciolto il parlamento, alle nuove elezioni le sinistre furono duramente battute dai conservatori. Nawaphon partecip\u00f2 ai pattugliamenti intimidatori che caratterizzarono la campagna elettorale, durante la quale furono assassinate 30 persone.\nLa crisi tocc\u00f2 il suo apice nell'autunno del 1976, quando i militari fecero tornare dall'esilio l'ex dittatore Thanom Kittikachorn. Gli studenti protestarono in massa per alcuni giorni fino al 6 ottobre, quando la polizia di Bangkok, la Polizia di Pattugliamento di Frontiera e gruppi paramilitari penetrarono nell'ateneo done erano riuniti i dimostranti. La brutale strage a cui furono sottoposti quel giorno gli studenti \u00e8 ricordata come il massacro dell'Universit\u00e0 Thammasat, in cui trovarono la morte tra le 40 e le oltre 100 persone. Nawaphon non partecip\u00f2 direttamente al massacro, ma ebbe un ruolo cruciale nell'alimentare la tensione nei giorni precedenti, organizzando contromanifestazioni e presidi anticomunisti.\nL'episodio signific\u00f2 la definitiva sconfitta del movimento studentesco e il ritorno della dittatura militare nel Paese. Lo stesso giorno del massacro si insedi\u00f2 una giunta che sciolse il parlamento, revoc\u00f2 la costituzione e, due giorni, il re nomin\u00f2 primo ministro il membro del Nawaphon Thanin Kraivichien. Malgrado fosse un civile, il suo governo era controllato dai militari della giunta ed instaur\u00f2 una delle pi\u00f9 feroci repressioni mai viste nel Paese. Dur\u00f2 fino all'ottobre del 1977, quando la stessa giunta comp\u00ec un nuovo colpo di Stato e affid\u00f2 il governo a un militare pi\u00f9 moderato di Thanin. Con la sconfitta del movimento studentesco il Nawaphon scompar\u00ec presto dalla scena politica, sospettato di essere un veicolo promozionale per le amibizioni di carriera dei militari che vi aderivano."}
{"id": "4528581", "revid": "1226", "url": "https://it.wikipedia.org/wiki?curid=4528581", "title": "Ronald Biggs", "text": ""}
{"id": "4528582", "revid": "1543377", "url": "https://it.wikipedia.org/wiki?curid=4528582", "title": "Alireza Faghani", "text": "Carriera.\nInternazionale a partire dal 1\u00ba gennaio 2008, Faghani inizia stabilmente ad arbitrare nelle pi\u00f9 importanti manifestazioni della confederazione asiatica, tra cui l'AFC Champions League e l'AFC Cup. Di quest'ultima competizione arriva a dirigere una semifinale nel 2010, mentre nel settembre 2011 ottiene per la prima volta la designazione per un quarto di finale di AFC Champions League.\nNel gennaio 2011 \u00e8 convocato come riserva dall'AFC per la Coppa delle nazioni asiatiche in Qatar.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014.\nNel dicembre 2012 \u00e8 selezionato dalla FIFA come arbitro di riserva in vista della Coppa del mondo per club FIFA 2012.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Nell'occasione, dirige una partita della fase a gironi e un ottavo di finale.\nNel dicembre del 2013 \u00e8 selezionato dalla FIFA per prendere parte alla Coppa del mondo per club 2013 in Marocco, subentrando al posto dell'infortunato Ali Al Badwawi. Nella circostanza, viene designato dapprima per un quarto di finale e poi per la finale per il terzo posto.\nIl 15 gennaio 2014 viene selezionato ufficialmente per i Mondiali 2014 in Brasile ma esclusivamente con funzioni di quarto ufficiale. Il 7 luglio 2014 termina la sua esperienza in Brasile, essendo tra gli arbitri mandati a casa a seguito del taglio effettuato dopo i quarti di finale e prima delle ultime quattro gare.\nNel gennaio 2015 \u00e8 selezionato per la Coppa d'Asia 2015, manifestazione in cui si distingue per aver diretto ben cinque gare, culminate nella finalissima tra Corea del Sud e Australia. Precedentemente, aveva diretto tre gare della fase a gironi e un quarto di finale.\nNel novembre del 2015 viene selezionato per il Mondiale per club 2015. In questa manifestazione, dove fa la sua comparsa per la seconda volta dopo l'edizione del 2013, dirige la dapprima il match per il quinto posto e successivamente \u00e8 designato per la finalissima tra gli argentini del River Plate e gli spagnoli del Barcellona.\nIl 2 maggio 2016 viene ufficializzata la sua designazione per il Torneo Olimpico maschile di Rio de Janeiro 2016. Qui dirige due partite della fase a gironi (Messico - Germania 2:2 il 4 agosto e Brasile-Danimarca 4:0 il 10 agosto, entrambe a Salvador) ed \u00e8 poi successivamente designato per la finalissima tra i padroni di casa del Brasile e la Germania, in programma a Rio de Janeiro il 20 agosto 2016.\nNel maggio 2017 viene resa nota dalla FIFA la sua convocazione alla Confederations Cup 2017, in programma a giugno 2017 in Russia. Qui dirige una gara della fase a gironi e una semifinale.\nIl 29 marzo 2018 viene selezionato ufficialmente dalla FIFA per i mondiali di Russia 2018. Dopo aver diretto due gare della fase a gironi ed un ottavo di finale, viene scelto per dirigere la finale per il 3\u00ba posto tra Inghilterra e Belgio a San Pietroburgo."}
{"id": "4528583", "revid": "1442080", "url": "https://it.wikipedia.org/wiki?curid=4528583", "title": "Marco Giunio Silano", "text": "Biografia.\nFu eletto console nel 109 a.C. con Quinto Cecilio Metello Numidico, secondo Cicerone grazie soprattutto alle sue eccellenti qualit\u00e0 oratorie . In quello stesso anno combatt\u00e9 in Gallia Transalpina con quattro legioni contro i Cimbri, ma fu sconfitto.\nNel 104 a.C. fu accusato dal tribuno Gneo Domizio Enobarbo di \"iniussu populi\", cio\u00e8 di aver condotto la guerra senza alcuna autorizzazione da parte del popolo e, quindi, fosse lui il principale responsabile di tutte le calamit\u00e0 che si erano succedute durante le guerre cimbriche. La voce popolare sosteneva che il motivo vero per l'accusa di Enobarbo fosse la vendetta, perch\u00e9 Silano aveva ferito un suo amico stretto.\nAlla fine, per\u00f2, Silano fu prosciolto praticamente in maniera unanime, perch\u00e9 solo 2 trib\u00f9 su trentacinque votarono a favore dell'incriminazione."}
{"id": "4528584", "revid": "110157", "url": "https://it.wikipedia.org/wiki?curid=4528584", "title": "Retrospective EP", "text": "I Retrospective EP sono una serie di EP pubblicati digitalmente dal gruppo musicale britannico Keane, con la prima serie pubblicata il 5 dicembre 2008.\n\"Everybody's Changing\".\nLa prima serie dei Retrospective EP ruota attorno a \"Everybody's Changing\", il primo singolo pubblicato commercialmente dal gruppo nel mese di maggio 2003 e successivamente ripubblicato nel 2004 come il secondo singolo estratto dal primo album in studio \"Hopes and Fears\".\nL'EP contiene anche il brano \"Fly to Me\" (originariamente inserito come b-side di \"Everybody's Changing\") e l'inedito \"Into the Light\", che presenta il pianista Tim Rice-Oxley alla voce principale.\n\"Sunshine\".\nLa seconda serie dei Retrospective EP, pubblicata il 28 giugno 2010 nello store digitale del gruppo, ruota attorno ad alcuni brani realizzati dal trio con il produttore James Sanger nel 2001, ovvero \"Sunshine\" e \"This Is the Last Time\".\nL'EP include anche \"Walnut Tree\" (originariamente inserita come b-side di \"Somewhere Only We Know\") e gli inediti \"Maps\" e \"Happy Soldier\"."}
{"id": "4528603", "revid": "1924342", "url": "https://it.wikipedia.org/wiki?curid=4528603", "title": "Louis Tomlinson", "text": "Biografia.\nLouis nasce il 24 dicembre 1991 a Doncaster, South Yorkshire, da Johannah Poulston (morta di leucemia il 7 dicembre 2016 all'et\u00e0 di 43 anni) e Troy Austin, ha poi preso il cognome del patrigno Mark Tomlinson, che lo ha cresciuto. Ha vissuto dai 4 ai 6 anni nella citt\u00e0 costiera di Poole, nel Dorset, per poi tornare nella sua citt\u00e0 natale.\nHa una sorella minore dal lato paterno, Georgia Austin, mentre dal lato materno cinque sorelle ed un fratello minori: Charlotte, F\u00e9licit\u00e9 (deceduta a causa di un arresto cardiaco il 13 marzo 2019 all'et\u00e0 di 18 anni), le gemelle Daisy e Phoebe Tomlinson ed i gemelli Doris ed Ernest Deakin, nati dall'ultima relazione della madre. Nel 2011 la madre ha divorziato dal patrigno e dal 2012 al 2016 ha avuto un nuovo compagno, Daniel Deakin, sposato nel 2014.\nTomlinson \u00e8 stato studente alla \"Hayfield School\" ed alla \"Hall Cross School\" dove per\u00f2 non super\u00f2 gli A Levels. Durante l'adolescenza ha lavorato in un cinema e come cameriere nelle suite dello stadio di Doncaster. Alla Hall Cross School, Tomlinson \u00e8 apparso in diversi produzioni teatrali musicali, dopo aver preso il ruolo principale di Danny Zuko nella produzione musicale di \"Grease\", che l'ha poi motivato ad andare a \"The X Factor\".\nAttore e \"The X Factor\".\nTomlinson ha recitato un cameo nel film \"Fat Friends\" per poi frequentare una scuola di recitazione a Barnsley. Egli ha avuto inoltre piccole parti nel film \"If I Had You\" e nella serie televisiva della BBC \"Waterloo Road\". Durante i suoi anni da studente alla Hall Cross School \u00e8 apparso in diverse produzioni musicali. Tomlinson and\u00f2 ai provini di X Factor nel 2009 ma non super\u00f2 le audizioni e vi ritorn\u00f2 l'anno successivo.\nNel 2010 \u00e8 arrivato fino ai bootcamp della categoria \"ragazzi\" dove per\u00f2 non ha superato il provino, e sotto suggerimento di Nicole Scherzinger, giudice ospite, \u00e8 stato unito in un gruppo vocale insieme a Niall Horan, Zayn Malik, Liam Payne e Harry Styles. Si sono poi classificanti terzi nella categoria \"gruppi\", sotto il nome di One Direction, grazie alla guida del loro mentore Simon Cowell. Subito dopo hanno avuto una rapida popolarit\u00e0 nel Regno Unito.\nPoco dopo la finale di X Factor \u00e8 stato confermato che la band ha firmato un contratto musicale, dal valore di 2 milioni di sterline, con la casa discografica Syco.\nOne Direction.\nI primi due album, \"Up All Night\" e \"Take Me Home\", rilasciati rispettivamente nel 2011 e 2012, hanno ottenuto numerosi record, superati i grafici dei pi\u00f9 importanti mercati e hanno generato singoli di successo, tra cui \"What Makes You Beautiful\" e \"Live While We're Young\".\nSpesso descritta come una \"British invasion\" negli Stati Uniti, il gruppo ha venduto 35 milioni di dischi in tutto il mondo. Per i loro successi hanno ottenuto sette BRIT Awards, sette American Music Awards e tre MTV Video Music Awards. Alla fine del luglio 2012 la band ha guadagnato oltre i 50 milioni di dollari. Nel 2012 vengono proclamati \"Top New Artist\" da Billboard. Insieme alla band Tomlinson \u00e8 apparso nel 2012 in due episodi della serie televisiva \"iCarly\".\nTomlinson cita Robbie Williams come la sua pi\u00f9 grande influenza musicale.\nPausa dalla band, carriera solista e televisiva.\nNel 2013, Tomlinson ha firmato un contratto da calciatore per il Doncaster Rovers F.C. della Football League Championship su base non contrattuale.\nTomlinson \u00e8 apparso a \"The X Factor\" 2015, come giudice ospite insieme a Simon Cowell, dove ha dichiarato la disponibilit\u00e0 ad essere giudice permanente durante la pausa degli One Direction.\nNel 2015 Tomlinson ha fondato l'etichetta discografica indipendente Triple Strings Ltd, sussidiaria della Syco.\nIl periodo di pausa della band inizia il 13 dicembre 2015 per effettuare progetti solisti agli attuali cantanti. Durante la pausa Tomlinson e Steve Aoki hanno pubblicato il loro singolo \"Just Hold On\" il 10 dicembre 2016. Il brano \u00e8 stato presentato alla finale di \"X Factor\" 2016, dove Tomlinson ha dedicato la canzone alla madre, scomparsa pochi giorni prima. Nel luglio 2017 Tomlinson ha pubblicato il suo secondo singolo \"Back to You\", in collaborazione con Bebe Rexha. Successivamente viene confermato che il cantante ha firmato un contratto con la Epic Records.\nil 12 novembre 2017 vince il premio \"Best UK &amp; Ireland Act\" agli MTV Europe Music Awards.\nNel 2017, Tomlison collabora con Bebe Rexha nel brano \"Back To You\" e pubblica successivamente i singoli da solista \"Just like You\" e \"Miss You\".\nIl 17 luglio 2018 viene annunciata la partecipazione di Louis nel ruolo di giudice nella quindicesima edizione di \"The X Factor\" UK. Gli viene affidata la categoria \"Boys\" ed il 2 dicembre 2018 il suo concorrente, Dalton Harris, si aggiudica la vittoria, facendo di Louis il primo ex concorrente del programma a vincere come giudice.\nIl 7 marzo 2019 viene pubblicato il nuovo singolo di Louis, intitolato \"Two Of Us\", che anticipa il suo primo album da solista; il brano parla del rapporto con la madre, scomparsa due anni prima.\nIl 31 gennaio 2020 \u00e8 stato pubblicato il suo primo album intitolato \"Walls\"; in nemmeno ventiquattro ore dall\u2019uscita, Walls raggiunger\u00e0 il primo posto nella classifica mondiale in 47 paesi.\nL'11 luglio 2020 Louis annuncia con un tweet, l'uscita \"amichevole\" dall'etichetta discografica Syco segnando cos\u00ec la fine della collaborazione decennale.\nCalcio.\nAppassionato di calcio, Tomlinson ha accettato di giocare per beneficenza al Keepmoat Stadium nella sua citt\u00e0 natale. In quell'occasione gli fu offerto un affare dalla squadra dei Doncaster Rovers per unirsi al club in termini non contrattuali dopo averli impressionati nella partita. L'accordo fu negoziato affinch\u00e9 Tomlinson fosse un giocatore di riserva, per via dei suoi impegni musicali con gli One Direction. \u00c8 stato il numero 28 per la stagione 2013-14. \nLouis ha fatto il suo debutto per la squadra di riserva del Doncaster contro la squadra di riserva dello il 18 settembre. L'8 settembre Tomlinson ha giocato per il in un'altra partita di beneficenza per Stilijan Petrov. Durante la partita Tomlinson sub\u00ec un infortunio a causa dell'attaccante dell' Agbonlahor e venne sostituito subito.\nIl suo ritorno \u00e8 avvenuto il 26 febbraio 2014, dopo che un giocatore della squadra dovette essere sostituito col , in una partita di beneficenza per lo \"Hospice Children's Bluebell Wood\". Tomlinson ha successivamente partecipato alla \"Charity Football Challenge\" di Niall Horan, compagno di band, il 26 maggio 2014 allo stadio King Power.\nTomlinson \u00e8 tornato a Celtic Park il 7 settembre 2014 per partecipare al MAESTRIO Charity Match, dopo essere stato reclutato per giocare a Allen Stars di Rio Ferdinand contro i Maestros di Paul McStay. Circa 25.000 persone hanno assistito alla partita e i guadagni sono andati a diverse organizzazioni benefiche come l'UNICEF.\nFilantropia.\nTomlinson stesso \u00e8 stato anche coinvolto in iniziative di beneficenza al di fuori della band One Direction. Lui, insieme al membro della band Liam Payne, fece beneficenza in onore di Believe in Magic, un'organizzazione che sostiene i bambini che sono malati terminali. I due hanno ottenuto una offerta di 10.000 sterline per far dipingere il volto di Payne. Tomlinson ha donato personalmente 2 milioni di sterline, mentre insieme a Payne hanno donato oltre 5 milioni di sterline.\nTomlinson \u00e8 stato coinvolto in lavori di beneficenza per diversi anni. Si \u00e8 rivolto anche ai social media insieme ad alcuni membri della sua famiglia per l'organizzazione benefica Niamh's Next Step. Questo ha portato all'organizzazione le donazioni di diverse centinaia di seguaci sui loro account Twitter e ha richiamato pi\u00f9 consapevolezza alla causa. Durante la pausa dalla band, Tomlinson dichiara di voler aumentare il suo lavoro di beneficenza con il suo tempo libero. Egli afferma: \"Avere la mia et\u00e0 ed essere in grado di avere una posizione in cui posso aiutare le gente e dare opportunit\u00e0 ad altre persone \u00e8 la cosa pi\u00f9 emozionante per me\".\nNell'aprile del 2016 Tomlinson ha annunciato di essere entrato a far parte del gruppo Soccer Aid, per bambini dell'UNICEF. Ha giocato per la squadra inglese al fianco di Robbie Williams, Olly Murs, Paddy McGuinness, Jack Whitehall, Marvin Humes, John Bishop e Niall Horan.\nVita privata.\nDal 2011 al 2015 e nuovamente dal 2017 Tomlinson ha una relazione con la modella e stylist inglese Eleanor Calder.\nIl 4 agosto 2015 Tomlinson ha dichiarato di aspettare un figlio dalla stilista statunitense Briana Jungwirth, con la quale aveva avuto una breve relazione. Il bambino, Freddie Tomlinson, \u00e8 nato a Thousand Oaks, California, il 21 gennaio 2016. Tomlinson ha dichiarato in numerose interviste che gode della paternit\u00e0 e non vede l'ora di avere pi\u00f9 figli in futuro.\nIl 7 dicembre 2016, la madre di Tomlinson \u00e8 deceduta all'et\u00e0 di 43 anni, dopo aver combattuto contro la leucemia per otto mesi. \nIl 4 marzo 2017, Tomlinson ha tentato di intervenire in un alterco tra i fan all'aeroporto internazionale di Los Angeles, provocando la caduta di un vicino paparazzo. Le persone coinvolte sono state arrestate dalla sicurezza aeroportuale e Tomlinson \u00e8 stato inizialmente accusato di reato e ha pagato una cauzione subito dopo. L'avvocato di Tomlinson Marty Singer ha dichiarato alla rivista Rolling Stone: \"I paparazzi hanno provocato l'alterco con Louis all'aeroporto questa mattina. Questa non \u00e8 la prima o l'ultima volta che un paparazzo ha creato un alterco con una celebrit\u00e0.\" Secondo quanto riferito, la questione \u00e8 stata risolta ad aprile 2017 e le accuse contro Tomlinson sono state ritirate.\nIl 13 marzo 2019 la sorella di Tomlinson, F\u00e9licit\u00e9, \u00e8 deceduta all'et\u00e0 di 18 anni per un arresto cardiaco causato da una overdose. Di conseguenza, Tomlinson cancell\u00f2 la sua apparizione al Comic Relief del 15 marzo successivo."}
{"id": "4528604", "revid": "126257", "url": "https://it.wikipedia.org/wiki?curid=4528604", "title": "Liam Payne", "text": "Nel 2016 Payne ha firmato un contratto da solista con la Capitol Records, e con Republic Records negli Stati Uniti.\nBiografia.\n2010-2016: One Direction.\nPayne ha debuttato come cantante con un provino come artista solista per il talent show britannico \"The X Factor\" nel 2008 con \"Fly Me to the Moon\" di Frank Sinatra. Sebbene scartato da Simon Cowell, Payne, che all'epoca aveva 14 anni, fu incoraggiato a ripresentarsi qualche anno pi\u00f9 tardi. Ha ripetuto l'audizione nel 2010, presentandosi alle audizioni con il brano \"Cry Me a River\". Nonostante superi il provino, non riesce a qualificarsi ai \"Bootcamp\": i giudici decidono di unire lui e altri quattro ragazzi eliminati, Niall Horan, Louis Tomlinson, Harry Styles e Zayn Malik, in modo che possano partecipare sotto la categoria \"Gruppi\". Nascono cos\u00ec gli One Direction che dopo essersi classificati terzi cominciano una carriera di enorme successo: pubblicano cinque album promossi in quattro tour mondiali e vincono, tra gli altri premi, sette BRIT Award e quattro MTV Video Music Awards e sette American Music Awards.\nNel 2013 \u00e8 diventato ambasciatore insieme ad Harry Styles dell'associazione benefica Trekstock, che si occupa di raccogliere fondi a favore della ricerca contro il cancro. Insieme ad Harry, si \u00e8 offerto per la campagna #HangwithLiam&amp;Harry, grazie alla quale, in cambio di una donazione all'associazione, un fan e un suo amico avrebbero potuto vincere una cena con Liam e Harry. Nonostante l'obiettivo della campagna fosse 500.000$, il ricavato ha superato di oltre 200.000$ le aspettative.\nPayne ha lavorato indipendentemente sotto gli pseudonimi Big Payno e Payno creando remix per canzoni per s\u00e9 e per la cantante Cheryl.\n2016-2019: Carriera da solista e \"LP1\".\nIl 21 giugno 2016 ha annunciato su Twitter di aver firmato un contratto da solista con l'etichetta discografica Capitol Records, con la quale ha pubblicato il singolo di debutto \"Strip That Down\" il 19 maggio 2017. Nel mese di luglio \u00e8 uscito invece il singolo \"Get Low\" insieme al produttore tedesco Zedd. Successivamente \u00e8 arrivato il singolo \"Bedroom Floor\", al cui video ha preso parte l'attrice Bella Thorne. Al termine dell'anno \u00e8 uscito \"For You\", brano inciso con Rita Ora e incluso nella colonna sonora del film \"Cinquanta sfumature di rosso\".\nIl 15 maggio 2018 Payne ha confermato che il suo album di debutto da solista prossimamente in uscita sarebbe stato pubblicato il 14 settembre. Tuttavia il progetto \u00e8 stato in seguito posticipato e il 24 agosto \u00e8 uscito il primo EP dell'artista, \"First Time\". Nello stesso anno e nei primi mesi del 2019, Payne ha pubblicato ulteriori singoli stand-alone: \"Familiar\" con J Balvin, \"Polaroid\" con Jonas Blue e Lennon Stella e \"Stack It Up\" con A Boogie wit da Hoodie. Il 18 ottobre il cantante ha rivelato titolo e tracklist del suo album di debutto in uscita il 6 dicembre: \"LP1\"\n2020-presente: singoli inediti e \"The LP Show\".\nL'8 aprile 2020 \u00e8 stato pubblicato il singolo \"Midnight\" di Alesso, a cui Payne ha collaborato vocalmente. Due mesi pi\u00f9 tardi ha annunciato \"The LP Show\", una serie di concerti virtuali la cui prima tappa \u00e8 avvenuta il 17 luglio 2020, mentre la seconda il 29 agosto dello stesso anno. Il 31 ottobre si \u00e8 svolta la terza data. In seguito, il 9 gennaio 2021, si svolge la data finale, \"The LP Show Final Act\".\nIl 27 ottobre l'artista ha rivelato l'uscita del singolo natalizio \"Naughty List\", realizzato in collaborazione con Dixie D'Amelio. Il 27 agosto 2021 \u00e8 uscito il singolo \"Sunshine\", parte della colonna sonora del film Disney \"Ron - Un amico fuori programma\".\nVita privata.\nA causa di una complicazione dovuta al parto prematuro, per gran parte dell'infanzia Payne ha sofferto di disfunzioni renali che lo hanno costretto a uno stile di vita molto controllato fino al 2012, anno in cui gli \u00e8 stata confermata la completa guarigione del rene.\nDa dicembre 2015 a luglio 2018 ha avuto una relazione con la cantante Cheryl, dalla quale ha avuto un figlio il 22 marzo 2017. Nel mese di settembre del 2019 ha confermato di avere una relazione con la modella Maya Henry, dalla quale si separer\u00e0 brevemente nel maggio del 2021, per poi ritornare a frequentarsi da luglio dello stesso anno."}
{"id": "4528607", "revid": "287204", "url": "https://it.wikipedia.org/wiki?curid=4528607", "title": "Hightower (personaggio)", "text": ""}
{"id": "4528608", "revid": "729019", "url": "https://it.wikipedia.org/wiki?curid=4528608", "title": "Palais-de-Justice (metropolitana di Tolosa)", "text": "Palais-de-Justice \u00e8 una stazione della metropolitana di Tolosa inaugurata il 30 giugno 2007. \u00c8 dotata di una banchina a 11 porte e pu\u00f2 accogliere treni composti da due vetture.\nArchitettura.\nL'opera d'arte all'interno della stazione \u00e8 stata realizzata dal gruppo IRWIN, un collettivo di artisti sloveni. L'opera rappresenta quattro tappeti di quattro culture a rappresentanza di Turchia, Paesi arabi, Paesi africani e Sud America.\nServizi.\nLa stazione dispone di:"}
{"id": "4528612", "revid": "1226", "url": "https://it.wikipedia.org/wiki?curid=4528612", "title": "Shadow", "text": ""}
{"id": "4528620", "revid": "300067", "url": "https://it.wikipedia.org/wiki?curid=4528620", "title": "Bakersfield Jam 2012-2013", "text": "La stagione 2012-13 dei Bakersfield Jam fu la 7\u00aa nella NBA D-League per la franchigia.\nI Bakersfield Jam vinsero la \"West Division\" con un record di 36-14. Nei play-off persero i quarti di finale con gli Austin Toros (2-0)."}
{"id": "4528622", "revid": "287204", "url": "https://it.wikipedia.org/wiki?curid=4528622", "title": "D\u00fcsseldorfer Turn- und Sportverein Fortuna 1895 2012-2013", "text": "Questa voce raccoglie le informazioni riguardanti il D\u00fcsseldorfer Turn- und Sportverein Fortuna 1895 nelle competizioni ufficiali della stagione 2012-2013.\nStagione.\nIl Fortuna D\u00fcsseldorf chiuse la stagione al 17\u00ba posto in classifica, retrocedendo cos\u00ec nella 2. Fu\u00dfball-Bundesliga. L'avventura nella Coppa di Germania 2012-2013 si chiuse invece agli ottavi di finale, con l'eliminazione per mano del Kickers Offenbach. Fabian Giefer fu il calciatore pi\u00f9 utilizzato in stagione, con le sue 37 presenze (34 in campionato, 3 nella coppa nazionale). Il miglior marcatore fu invece Dani Schahin, con le sue 8 reti, tutte realizzate in campionato.\nMaglie e sponsor.\nLo sponsor tecnico per la stagione 2012-2013 fu Puma, mentre lo sponsor ufficiale fu Otelo. La divisa casalinga era composta da un completo totalmente rosso, con inserti bianchi. Quella da trasferta era invece bianca con inserti color oro, mentre la terza era verde con inserti rossi.\nOrganigramma societario.\nArea tecnica"}
{"id": "4528627", "revid": "339392", "url": "https://it.wikipedia.org/wiki?curid=4528627", "title": "Jacqueline Bouvier (personaggio)", "text": ""}
{"id": "4528640", "revid": "1762097", "url": "https://it.wikipedia.org/wiki?curid=4528640", "title": "Marco Di Bello", "text": "Carriera.\nDiventato arbitro nel 2000, ha esordito nella gara di giovanissimi provinciali tra Cisternino e Fasano terminata per 4-2. Dopo la trafila nelle serie minori, approda in serie D nel 2006 nella gara Tivoli-Montenero (0-0). Dopo tre anni, nell'estate del 2009 viene promosso nell'organico arbitrale di Lega Pro. Fa immediatamente il suo esordio in Seconda Divisione, nella gara tra Vibonese-Scafatese. Successivamente riesce ad esordire in Prima Divisione nella gara tra e Lanciano. Nel giro di due anni, arbitrando 34 gare, riesce ad ottenere un'ulteriore promozione, in CAN B dopo aver diretto le finali di play-off di Prima Divisione tra - ed Hellas Verona-. Inoltre a fine stagione viene premiato come miglior arbitro d'Italia dal Comitato Nazionale della Associazione Italiana Arbitri.\nDopo il suo esordio in -, al suo primo anno nella serie cadetta dirige in totale un consuntivo di 19 partite, e riesce nel corso dell'anno a ritagliarsi anche lo spazio per fare subito il suo esordio in serie A. Tale esordio \u00e8 datato 12 aprile 2012 nella gara - disputata allo stadio Renato Dall'Ara. Per la sezione AIA di Brindisi \u00e8 la prima volta in assoluto.\nAl secondo anno di permanenza nell'organico della CAN B, l'arbitro pugliese conferma il suo rendimento, venendo impiegato per un totale di 16 gare. Nel maggio 2013 \u00e8 designato per la semifinale di ritorno dei play-off per l'accesso in serie A, -.\nAlla sua terza stagione di appartenenza alla CAN B, 2013-2014, viene designato per la prima volta anche in ambito internazionale. Tale esordio \u00e8 datato il 15 agosto 2013, nella Finale International Challenge Trophy tra Norvegia e Turchia Under 21 finita per 0-1. Continua ad essere periodicamente designato oltre nella sua categoria di appartenenza, anche nella massima categoria, in particolare dirigendo -; -; - come arbitro.\nIl 24 maggio 2014 riceve l'ambito premio Giorgio Bernardi da parte della Sezione AIA di Bologna, conferito al miglior arbitro esordiente in Serie A, per la stagione sportiva 2012-2013 (anche se lui aveva gi\u00e0 esordito in Serie A).\nIl 6 giugno 2014 dirige l'andata dello spareggio play-out della Serie B 2013-2014 per evitare la retrocessione in Lega Pro tra e (0-2). Inoltre il 18 giugno dirige la delicata finale di ritorno play-off per l'accesso in Serie A, tra e , terminata con il punteggio di 1-2.\nIl 2 luglio 2014, dopo tre stagioni in CAN B, totalizzando 52 gare in Serie B, si apprende della sua promozione in CAN A.\nIl 31 agosto 2014 esordisce come arbitro CAN A nella gara -. Dirige la sua decima gara in Serie A tra -, anche se non arbitro internazionale dirige gare a livello internazionale, venendo designato nella Four Nations Tournament Under 20 tra Svizzera e Polonia, e da quarto uomo nelle qualificazioni Under 21 tra Italia e Danimarca giocata a Matera. Conclude la sua prima stagione alla CAN A con 18 presenze (25 totali in Serie A) con -Juventus.\nNel giugno 2017 \u00e8 designato per dirigere la finale del Campionato Primavera 2016-2017 tra ed .\nNel dicembre 2017 l'AIA rende nota la sua nomina ad arbitro internazionale, con decorrenza dal 1\u00ba gennaio 2018.\nNel giugno 2018 partecipa come rappresentante italiano ai XVIII Giochi del Mediterraneo in programma a Tarragona.\nDopo aver diretto una partita dei turni preliminari di Europa League, il 25 luglio 2018 debutta in Champions League dirigendo la gara d'andata del II. turno eliminatorio tra il FC Bate Borisov e l'HJK Helsinki (0-0). Il 2 agosto ritorna in Europa League dirigendo Rio Ave FC-Jagiellonia Bialystok 4-4.\nTra ottobre e novembre 2019 \u00e8 selezionato dalla FIFA per prendere parte in qualit\u00e0 di VAR al mondiale under 17 in Brasile. Raggiunge un prestigioso traguardo venendo designato per la finale, facendo da VAR all'arbitro di campo, il lettone Andris Treimanis.\nIl 1\u00ba settembre 2020 viene inserito nell'organico della CAN A-B, nata dall\u2019accorpamento di CAN A e CAN B: diriger\u00e0 sia in Serie A che in Serie B. Nella stagione 2020-2021 viene designato in 17 partite del massimo campionato e in 3 in cadetteria.\nDal 1\u00ba gennaio 2021 figura nella lista dei Video Match Officials (ufficiali di gara che svolgono la funzione di VAR) della FIFA.\nIl 21 aprile 2021 viene selezionato ufficialmente dalla UEFA come addetto VAR per gli EURO 2020.\nAl termine della stagione 2020-2021, vanta 124 presenze in Serie A."}
{"id": "4528648", "revid": "287204", "url": "https://it.wikipedia.org/wiki?curid=4528648", "title": "Junior (personaggio)", "text": ""}
{"id": "4528649", "revid": "59463027", "url": "https://it.wikipedia.org/wiki?curid=4528649", "title": "David Rand", "text": ""}
{"id": "4528651", "revid": "38120", "url": "https://it.wikipedia.org/wiki?curid=4528651", "title": "Kai (Inuyasha)", "text": ""}
{"id": "4528652", "revid": "174925", "url": "https://it.wikipedia.org/wiki?curid=4528652", "title": "Prova dell'acqua amara", "text": "La prova dell'acqua amara \u00e8 un rito narrato nel libro dei Numeri, v. 12. Era un gesto simbolico davanti all'altare di Jahveh, parallelo ad altri riti nel Codice di Hammurabi. Se la moglie era stata infedele a suo marito, l'acqua di maledizione sarebbe entrata in lei come acqua amara."}
{"id": "4528654", "revid": "883936", "url": "https://it.wikipedia.org/wiki?curid=4528654", "title": "Aida64", "text": ""}
{"id": "4528661", "revid": "599013", "url": "https://it.wikipedia.org/wiki?curid=4528661", "title": "Rick Ankiel", "text": "Minor League.\nAnkiel venne selezionato al 2\u00ba giro del draft amatoriale del 1997 come 72 scelta dai St. Louis Cardinals. Nello stesso anno inizi\u00f2 nella Texas League \"doppio A\" con gli Arkansas Travelers, chiuse con .400 alla battuta un RBI e un punto \"(statistica: run)\" in 8 partite, ottenendo un premio individuale. Successivamente pass\u00f2 nella Pacific Coast League \"triplo A\" con i Memphis Redbirds chiudendo con .286 alla battuta, 4 RBI e 3 punti in 16 partite, ottenendo un altro premio.\nNel 2001 gioc\u00f2 nella Appalachian League \"rookie\" con i Johnson City Cardinals, finendo con .286 alla battuta, 35 RBI e 21 punti in 41 partite. Nel 2003 pass\u00f2 nella Southern League \"doppio A\" con i Tennessee Smokies finendo con .240 alla battuta, 5 RBI e 2 punti in 30 partite.\nNel 2004 sempre con gli Smokies gioc\u00f2 solamente 2 partite. Nel 2005 gioc\u00f2 nella Midwest League \"singolo A\" con i Quad Cities River Bandits finendo con .270 alla battuta, 45 RBI e 33 punti in 51 partite, ottenendo un premio. Successivamente pass\u00f2 nella Texas League con i Springfield Cardinals finendo con .243 alla battuta, 30 RBI e 18 punti in 34 partite.\nNel 2007 ritorn\u00f2 nella Pacific Coast League (PCL) con i RedBirds finendo con .267 alla battuta, 89 RBI e 62 punti in 102 partite, ottenendo un premio. Nel 2010 gioc\u00f2 sempre nella PCL con gli Omaha Storm Chasers finendo con .254 alla battuta, 9 RBI e 8 punti in 18 partite.\nNel 2011 gioc\u00f2 una sola partita nella Gulf Coast League \"rookie\" con i GCL Nationals finendo con .500 alla battuta. Successivamente gioc\u00f2 un'altra partita nella Eastern League \"doppio A\" con gli Harrisburg Senators e infine nella International League \"triplo A\" con i Syracuse Chiefs finendo con .143 alla battuta e 2 punti in 2 partite. Nel 2012 gioc\u00f2 nella South Atlantic League \"singolo A\" con i Hagerstown Suns finendo con .500 alla battuta, 4 RBI e 2 punti in 3 partite. Successivamente pass\u00f2 nella Eastern League con i Senators finendo con .333 alla battuta, 3 RBI e 3 punti in 4 partite. Infine gioc\u00f2 una sola partita nella International League con i Chiefs finendo con .333 alla battuta e una corsa.\nMajor League.\nSt. Louis Cardinals (1999-2001, 2004, 2007-2009).\nDebutt\u00f2 nella MLB il 23 agosto 1999 contro i Montrial Exposes. Chiuse la stagione con .100 alla battuta in 9 partite. Nel 2000 fin\u00ec con .250 alla battuta, 9 RBI e 8 punti in 33 partite.\nNel 2001 chiuse con .000 alla battuta e un punto in 6 partite. Nel 2004 con i Cardinals gioc\u00f2 solamente 5 partite.\nNel 2007 termin\u00f2 con .285 alla battuta, 39 RBI e 31 punti in 47 partite. Nel 2008 fin\u00ec con .264 alla battuta, 71 RBI e 65 punti in 120 partite.\nNella suo ultimo anno con i Cardinals, nel 2009 fin\u00ec con .231 alla battuta, 38 RBI e 50 punti in 122 partite.\nKansas City Royals (2010).\nIl 22 gennaio 2010 firm\u00f2 con i Royals un contratto annuale del valore di 3,25 milioni di dollari. Fin\u00ec con .261 alla battuta, 15 RBI e 14 punti in 27 partite prima di esser ceduto agli Atlanta Braves il 31 luglio insieme a Kyle Farnsworth per Jesse Chavez, Gregor Blanco e Tim Collin.\nAtlanta Braves (2010).\nCon i Braves gioc\u00f2 47 partite terminando con .210 alla battuta, 9 RBI e 17 punti.\nWashington Nationals (2011-2012).\nIl 20 dicembre 2010 firm\u00f2 un contratto annuale del valore di 1,5 milioni di dollari. Nel 2011 fin\u00ec con .239 alla battuta, 37 RBI e 46 punti in 122 partite. Il 5 febbraio 2012 firm\u00f2 un altro anno per 1,25 milioni, termin\u00f2 la stagione con .228 alla battuta, 15 RBI e 15 punti in 68 partite.\nHouston Astros (2013).\nIl 1\u00ba febbraio 2013 firm\u00f2 un anno con gli Astros per 750.000 dollari. Il 9 maggio venne svincolato chiudendo con .194 alla battuta, 11 RBI e 6 punti in 25 partite.\nNew York Mets (2013-).\nIl 13 maggio firm\u00f2 con i Mets. L'8 giugno venne designato per un suo ricollocamento, dopo 3 giorni divenne free agent."}
{"id": "4528663", "revid": "287204", "url": "https://it.wikipedia.org/wiki?curid=4528663", "title": "Kokoro (personaggio)", "text": ""}
{"id": "4528664", "revid": "547992", "url": "https://it.wikipedia.org/wiki?curid=4528664", "title": "Berta di Svevia", "text": "Origine.\nUnica figlia femmina, secondo il cronista Liutprando, del duca di Svevia, Burcardo II, e di sua moglie Regelinda, figlia del conte di Zurigo, Eberardo II.\nBiografia.\nNel 922, sia per gli \"Annales Sangallenses Maiores\" che secondo Liutprando da Cremona, Berta and\u00f2 in sposa al re di Borgogna Transgiurana Rodolfo II di Borgogna (circa 888-937), figlio del conte e poi re di Borgogna Transgiurana, Rodolfo I (come confermato dall\"'Herimanni Augiensis Chronicon\") e della moglie, Willa di Provenza (873-929, figlia del re di Provenza Bosone (che fosse la figlia di Bosone \u00e8 confermato da due documenti dei \"Recueil des chartes de l'abbaye de Cluny, tomus I\", n* 633 e 631 entrambi del 943, in cui il re di Arles, Corrado I, cita il nipote di Willa, Carlo Costantino, definendolo parente) e della sua prima moglie di cui non si conoscono n\u00e9 generalit\u00e0 n\u00e9 ascendenti (l'esistenza di questa moglie \u00e8 confermata dagli \"Annales Fuldenses\", che affermano che il conte di Provenza, Bosone, avvelen\u00f2 la (prima) moglie e non (come erroneamente da alcuni viene sostenuto) di Ermengarda d'Italia, figlia dell'imperatore Luigi il Giovane e di Engelberga d'Alsazia.\nRodolfo era stato sconfitto da suo padre tre anni prima a Winterthur, quindi si trattava di un matrimonio politico volto a riconciliare i due avversari. Secondo Liutprando ed il cronista Flodoardo, Rodolfo trad\u00ec Berta con un'altra donna, molto probabilmente Ermengarda, marchesa d'Ivrea, tuttavia non si ha notizia di alcun ripudio.\nSubito dopo il matrimonio (gennaio 922), Rodolfo fu chiamato in Italia, dove, a Pavia, nel mese di febbraio, fu incoronato re d'Italia.Nel corso del 925, in Italia vi fu una ribellione contro Rodolfo, che si trovava in Borgogna, e per due volte gli fu impedito di rientrare nel regno d'Italia. Nel 926, Rodolfo fece un ultimo tentativo di rioccupare il regno, chiedendo aiuto al duca di Svevia, suo suocero, Burcardo II che, nell'aprile di quello stesso anno, venne ucciso in un'imboscata, presso Novara.\nDopo i rovesci subiti da Ugo di Provenza, nuovo re d'Italia in contrapposizione a Rodolfo, nel 933 (secondo il cronista Liutprando, l'accordo tra Ugo e Rodolfo fu stipulato, nel 931), si recarono in Borgogna per richiamare il re Rodolfo in Italia; ma, essendone venuto a conoscenza, Ugo d'Arles invi\u00f2 i suoi messaggeri a offrire al re di Borgogna, Rodolfo II, tutti i territori che aveva governato in Provenza, a patto che Rodolfo non rimettesse pi\u00f9 piede in Italia. Rodolfo accett\u00f2 e cos\u00ec, in quell'anno (933), dall'unione della Borgogna Transgiurana e della Provenza (che includeva anche la Borgogna Cisgiurana) ebbe origine il regno di Arles o delle due Borgogne, di cui Berta fu regina consorte, sino alla morte di Rodolfo II, avvenuta, verso la fine del 937.\nDopo la morte di Rodolfo II, in quello stesso 937, il 12 dicembre, secondo Liutprando, Berta spos\u00f2, in seconde nozze, per ragioni politiche, il re d'Italia (unico), Ugo di Provenza, mentre Adelaide di Borgogna, la figlia di Rodolfo II e Berta, veniva fidanzata al figlio di Ugo, Lotario. Per Ugo di Provenza era il quarto matrimonio. Questo secondo matrimonio fu molto infelice, poich\u00e9 Ugo era un marito infedele, con molte amanti e svariati figliastri e oltretutto, secondo Liutprando, la detestava. Berta fece ritorno in Borgogna, dove pass\u00f2 il resto della sua vita, rimanendo vedova di Ugo il 10 aprile 947.\nBerta viene spesso considerata come la fondatrice dell'abbazia cluniacense di Payerne, grazie a donazioni poi proseguite dalla figlia Adelaide, tuttavia non ve ne \u00e8 la certezza storica (l'atto di fondazione venne falsificato). La sua data di morte \u00e8 incerta: alcune fonti la pongono fra il 953 e il 961, altre dopo il 2 gennaio 966. Comunque Berta era ancora in vita l'8 aprile 962, quando viene citata dal figlio Corrado III nel documento n\u00ba 1127 del \"Recueil des chartes de l'abbaye de Cluny, tomus II\"; la figlia Adelaide la fece seppellire nella chiesa riformata di Notre-Dame di Payerne.\nDiscendenza.\nBerta a Rodolfo diede quattro(o cinque) figli:\nAd Ugo, invece, non diede figli."}
{"id": "4528666", "revid": "47767", "url": "https://it.wikipedia.org/wiki?curid=4528666", "title": "Berta d'Alemannia", "text": ""}
{"id": "4528680", "revid": "287204", "url": "https://it.wikipedia.org/wiki?curid=4528680", "title": "La Pantera Rosa (film)", "text": ""}
{"id": "4528682", "revid": "212348", "url": "https://it.wikipedia.org/wiki?curid=4528682", "title": "Dennis Ross", "text": "Biografia.\nUltimo di cinque figli, Ross frequent\u00f2 l'Universit\u00e0 della Florida e successivamente lavor\u00f2 come consulente per il Walt Disney World Resort. In seguito apr\u00ec uno studio legale privato che gest\u00ec per circa vent'anni.\nNel frattempo Ross entr\u00f2 attivamente in politica con il Partito Repubblicano e dopo alcuni incarichi a livello locale, nel 2000 venne eletto all'interno della legislatura statale della Florida occupando il seggio lasciato vacante da Adam Putnam.\nNove anni dopo Ross si candid\u00f2 alla Camera dei Rappresentanti, ancora una volta per un seggio lasciato da Putnam, riuscendo ad essere eletto anche stavolta. Due anni dopo Ross cambi\u00f2 distretto congressuale e venne eletto senza opposizione. Fu riconfermato per altri due mandati negli anni successivi, finch\u00e9 nel 2018 annunci\u00f2 il proprio ritiro e lasci\u00f2 il Congresso."}
{"id": "4528684", "revid": "2175140", "url": "https://it.wikipedia.org/wiki?curid=4528684", "title": "Grazia Livi", "text": "Biografia.\nGrazia Livi nacque a Firenze nel 19 marzo 1930 da una famiglia fiorentina di intellettuali e docenti universitari; ha vissuto alcuni anni anche a Londra mentre trascorse gli ultimi anni della sua vita a Milano. Dopo essersi laureata in filologia romanza con Gianfranco Contini ed avere avuto come maestri anche Domenico De Robertis, Roberto Longhi, Gaetano Salvemini e Bruno Migliorini, si sposa. Dal 1960 fino al 1970, come giornalista inviata, ha pubblicato articoli su importanti testate italiane tra le quali La Nazione, Il Mondo, L'Europeo e Epoca. Il lavoro di giornalista come inviata le fa incontrare alcune tra le pi\u00f9 eminenti figure del Novecento, come Le Corbusier, Moshe Menuhin, Albert Schweitzer.\nIl primo romanzo, \"Gli scapoli di Londra\", venne recensito sul \"Corriere della Sera\" da Eugenio Montale che afferm\u00f2 \u00abche poche donne sanno scrivere come Grazia Livi\u00bb. Anche il poeta Mario Luzi le scrisse una lettera di apprezzamento.\nTra gli incontri significativi della sua vita vanno senz'altro ricordati quello con Anna Banti, cui ha dedicato un saggio nel libro \"Le lettere del mio nome\". Anna Banti incoraggi\u00f2 Grazia Livi a scrivere e le commission\u00f2 i primi articoli per la rivista \"Paragone\" a partire da quello dedicato a Virginia Woolf che la Banti defin\u00ec \u00abbellissimo\u00bb.\nNel romanzo \"Lo sposo impaziente\", dedicato a Lev Tolstoj ed alla moglie Sof\u2019ia Andreevna ed in parte ispirato dai loro diari, Grazia Livi narra il viaggio dei neosposi e la loro prima notte di nozze. Per poter parlare di questo grande scrittore la Livi \u00e8 stata in Russia. \u00c8 scomparsa a Milano nel 2015."}
{"id": "4528685", "revid": "287204", "url": "https://it.wikipedia.org/wiki?curid=4528685", "title": "Lan Fan (personaggio)", "text": ""}
{"id": "4528686", "revid": "125215464", "url": "https://it.wikipedia.org/wiki?curid=4528686", "title": "AIDA64", "text": "AIDA64 (noto prima anche come AIDA32 ed Everest) \u00e8 un software di analisi, diagnostica ed IT asset management per piattaforma Windows, realizzato da una azienda ungherese, FinalWire. AIDA64 \u00e8 attualmente disponibile in quattro versioni. AIDA64 Extreme \u00e8 l'edizione dedicata agli utenti domestici, mentre l'Engineer \u00e8 destinata per i tecnici aziendali. AIDA64 Network Audit \u00e8 una soluzione professionale per effettuare l'inventario dei PC aziendali, e l'edizione Business \u00e8 la versione pi\u00f9 completa, che offre tutte le funzionalit\u00e0 presenti nelle altre versioni, incluso il monitoraggio hardware e la suite di benchmark.\nNei primi giorni del 2015, \u00e8 stata distribuita anche un'app gratuita per Android. Per poi a giugno dello stesso anno \u00e8 stata resa disponibile sia per iOS che Windows Phone, e dopo pure per Tizen.\nA luglio del 2016 \u00e8 stata distribuita anche per Ubuntu Touch.\nStoria.\nAIDA64 ha una lunga storia iniziata nel 1995. Durante gli anni passati, il nome del software \u00e8 cambiato molte volte, ma nonostante i cambiamenti, anche delle aziende che hanno pubblicato le diverse edizioni, gli sviluppatori sono rimasti sempre gli stessi.\nNel 1995, il programmatore ungherese Tam\u00e1s Mikl\u00f3s ha scritto un programma in assembly chiamato ACI, che poteva individuare le differenze tra i vari microprocessori. Basandosi su questa base di codice, nello stesso anno, ha creato ASMDEMO, che era gi\u00e0 capace di rilevare e diagnosticare i componenti del PC. Nel 2000, il software \u00e8 stato rinominato AIDA, e poi \u2013 dopo un ampliamento delle sue funzionalit\u00e0 \u2013 AIDA16. Queste edizioni erano basate su MS-DOS e avevano ancora una interfaccia testuale.\nL'interfaccia grafica \u00e8 arrivata nel 2001 con AIDA32, e la GUI \u00e8 stata finalizzata entro la fine dello stesso anno. Tutte le edizioni successive usavano, e usano ancora oggi, praticamente lo stesso layout, che \u00e8 strutturato in modo logico, permettendo un facile utilizzo.\nNel novembre del 2003, gli sviluppatori si sono associati con un imprenditore canadese per fondare Lavalys, al fine di commercializzare il software che fino a quel momento era stato freeware. AIDA32 \u00e8 stato rinominato Everest ed era disponibile a pagamento in due versioni (Ultimate e Corporate). I software potevano essere scaricati anche come shareware e provati gratuitamente per 30 giorni con funzionalit\u00e0 limitate.\nLavalys \u00e8 stata sciolta nel 2010. Da allora l'applicazione \u00e8 disponibile sotto il nome di AIDA64 ed \u00e8 pubblicata da FinalWire, una societ\u00e0 ungherese fondata dagli stessi sviluppatori.\nLocalizzazioni.\nOriginariamente, la lingua dell'interfaccia di ASMDEMO e AIDA era l'inglese. Il software \u00e8 stato tradotto in ungherese nel 1998, e poi ancora in russo, tedesco, spagnolo e danese. Oggi, AIDA64 \u00e8 disponibile in pi\u00f9 di 35 lingue."}
{"id": "4528687", "revid": "203463", "url": "https://it.wikipedia.org/wiki?curid=4528687", "title": "Legge suntuaria", "text": "Le leggi suntuarie sono dispositivi legislativi che hanno lo scopo di limitare il consumo legato all'ostentazione del lusso, in particolare nella moda maschile e femminile, oppure di regolare l'abbigliamento di determinati gruppi sociali obbligandoli a indossare segni distintivi.\nStoria.\nNell'antica Grecia ma anche altrove le leggi suntuarie erano espedienti finanziari abbastanza comuni, associate alla contemporanea richiesta di prestare l'oro allo Stato.\nNel 215 a.C. la \"Lex Oppia\" cercava di limitare la ricchezza degli abiti femminili. In seguito lo stesso Giulio Cesare e poi altri imperatori, intervennero contro le vesti di uomini e donne stabilendone anche il prezzo. Con l'avvento del Cristianesimo i documenti citano, per i primi secoli, esclusivamente prediche di monaci o ecclesiastici contro costumi considerati troppo audaci.\nIn Italia le prime leggi suntuarie di cui si abbia notizia certa riappaiono nel Duecento: erano colpiti acconciature, decorazioni, gioielli, strascichi, pellicce. I colpevoli erano multati, oppure gli si vietava l'assoluzione in chiesa, fatto gravissimo per il tempo. Dal 1500 in poi le leggi diventarono pi\u00f9 dettagliate e minuziose e cominciarono a colpire maggiormente le classi medie o popolari, in specie la servit\u00f9, chiudendo un occhio sul lusso dei signori e delle loro corti. Non potendo arginare realmente il lusso le leggi suntuarie vi si adeguarono permettendo cose che nei secoli precedenti erano proibite, come alcuni tipi di pelliccia o la moltiplicazione dei gioielli sulle mani e su tutto il corpo. Esse variavano da citt\u00e0 a citt\u00e0, con maggiore durezza o tolleranza. A Firenze furono diverse le leggi suntuarie emanate dalla Repubblica fiorentina fin dal 1330, per arrivare al 19 ottobre 1546 con la legge \u201csopra gli ornamenti et abiti degli uomini e delle donne\u201d e alla riforma del 4 dicembre 1562 \u201csopra il vestire abiti et ornamenti delle donne ed uomini della citt\u00e0 di Firenze\u201d, emanate da Cosimo I de' Medici contro gli eccessi del lusso.\nVenezia, citt\u00e0 libera e ricca, era pi\u00f9 clemente di altre. Esistevano guardie delegate al controllo delle disposizioni emanate, che a volte potevano entrare nelle case o raccogliere denunce premiando il denunciante. Le reazioni delle donne, bersaglio preferito dei legislatori, furono a volte di esplicita protesta, a volte di furbi accomodamenti, come quando nascondevano lo strascico con spille per poi scioglierlo alla prima occasione favorevole.\nTra le leggi pi\u00f9 discriminanti vi erano quelle che colpivano gli ebrei, che erano obbligati a portare un cappello a punta o un contrassegno colorato sul braccio; per le prostitute era solitamente vietato lo sfoggio troppo vistoso, mentre a volte dovevano indossare abiti di determinati colori o segni distintivi. In seguito anche a coloro che furono giudicati eretici si fece indossare un abito penitenziale, solitamente giallo.\nNonostante la loro severit\u00e0 le leggi suntuarie si dimostrarono di scarsa efficacia e alla fine del Settecento erano quasi totalmente disattese. Nel 1789 in Francia, alla vigilia della rivoluzione, i borghesi si presentarono all'apertura degli Stati generali in abito nero e cravatta bianca, indumenti che erano stati loro imposti per umiliarli; a confronto l'aristocrazia era addobbata con estremo sfarzo. Il forte contrasto di colori provoc\u00f2 invece l'effetto opposto, e i semplici abiti dei borghesi diventarono simbolo di pulizia morale e di nuovi ideali; l'iniqua proibizione inoltre caus\u00f2 l'attuazione, come primo provvedimento dell'Assemblea nazionale costituente, dell'abolizione - almeno per il vestiario - di ogni differenza di classe."}
{"id": "4528689", "revid": "1573940", "url": "https://it.wikipedia.org/wiki?curid=4528689", "title": "Gonodactyloidea", "text": "Gonodactyloidea \u00e8 una superfamiglia di crostacei appartenente all'ordine Stomatopoda.\nTassonomia.\nSi suddivide in sette famiglie:"}
{"id": "4528690", "revid": "287204", "url": "https://it.wikipedia.org/wiki?curid=4528690", "title": "Lou (personaggio)", "text": ""}
{"id": "4528691", "revid": "109796703", "url": "https://it.wikipedia.org/wiki?curid=4528691", "title": "Parco nazionale della Guadalupa", "text": "Il parco nazionale della Guadalupa \u00e8 un parco nazionale dell'isola di Guadalupa, nelle Antille, dipartimento d'oltremare della Francia.\nIl parco fu fondato nel 1989 e ha una superficie di 17.300 ettari.\nNell'area del parco \u00e8 presente il complesso vulcanico attivo La Grande Soufri\u00e8re."}
{"id": "4528699", "revid": "883936", "url": "https://it.wikipedia.org/wiki?curid=4528699", "title": "AIDA32", "text": ""}
{"id": "4528701", "revid": "1573940", "url": "https://it.wikipedia.org/wiki?curid=4528701", "title": "Gonodactylidae", "text": "Gonodactylidae \u00e8 una famiglia di crostacei appartenente all'ordine Stomatopoda.\nTassonomia.\nComprende nove generi:"}
{"id": "4528703", "revid": "1086375", "url": "https://it.wikipedia.org/wiki?curid=4528703", "title": "V\u00edctor Manuel Fern\u00e1ndez (arcivescovo)", "text": "Biografia.\nStudi e attivit\u00e0 accademica.\nHa studiato filosofia e teologia nel seminario maggiore di C\u00f3rdoba, e ha completato gli studi teologici presso la facolt\u00e0 di teologia della pontificia universit\u00e0 cattolica argentina (UCA) a Buenos Aires. \u00c8 stato ordinato diacono il 21 dicembre 1985 e successivamente sacerdote il 15 agosto 1986. Ha conseguito la laurea in teologia biblica con specializzazione presso la Pontificia Universit\u00e0 Gregoriana a Roma nel 1988. Nel 1990 ha conseguito il dottorato in teologia presso la facolt\u00e0 di teologia della UCA con una tesi sul rapporto tra sapere e vita in San Bonaventura.\nIn vari centri di Buenos Aires e C\u00f3rdoba \u00e8 stato professore di etica, psicologia, ermeneutica, antropologia, esegesi biblica, Nuovo Testamento, omiletica e teologia spirituale, oltre a vari corsi di laurea e seminari. Attualmente insegna teologia morale II e Vangeli sinottici presso la facolt\u00e0 di teologia della UCA, dove \u00e8 docente ordinario stabile. Nella stessa facolt\u00e0 \u00e8 stato vicepreside dal 2002 ed \u00e8 stato preside dal luglio 2008 al dicembre 2009, quando ha assunto la carica di rettore dell'Universit\u00e0. Ha prestato giuramento come rettore nel maggio 2011. Sotto il suo rettorato ha istituito la facolt\u00e0 di scienze sociali, il \"Coordinamento d'impegno sociale\" con un'intensa attivit\u00e0 in quartieri poveri di Buenos Aires, e la direzione per la ricerca. Inoltre ha sviluppato un nuovo progetto finalizzato a rafforzare l'identit\u00e0 istituzionale, la costruzione spirituale e fraterna della comunit\u00e0 universitaria, la promozione della ricerca e di impegno didattico. Ha sostenuto il rafforzamento della responsabilit\u00e0 sociale e della presenza pubblica dell'universit\u00e0 che ha determinato un netto miglioramento della sua immagine riflessa nella classifica QS. Sono stati migliorati normative, procedure e meccanismi di partecipazione. \u00c8 stata completata la costruzione della sede di Rosario (Argentina), e anche la sede di Puerto Madero (Buenos Aires), \u00e8 stato costruito un nuovo campus a Godoy Cruz, al fine di migliorare e rilanciare la sede di Mendoza. Finalmente, si \u00e8 costruita la chiesa principale dell'Universit\u00e0, dedicata al Cuore di Ges\u00f9.\nDa settembre 2007 fino a dicembre 2009 \u00e8 stato presidente della societ\u00e0 argentina di teologia.\n\u00c8 stato fondatore e presidente della facolt\u00e0 di scienze e filosofia sacri \"Ges\u00f9 Buon Pastore\" in R\u00edo Cuarto. \u00c8 stato fondatore e direttore dell'Istituto diocesano di formazione dei laici della citt\u00e0 tra il 1990 e il 1993.\n\u00c8 stato direttore della catechesi e assistente dei movimenti laicali a Rio Cuarto tra il 1989 e il 1997, \u00e8 stato delegato per l'ecumenismo tra 2003 e 2005.\n\u00c8 stato parroco di \"Santa Teresita\", nella citt\u00e0 di Rio Cuarto, tra il 1993 e il 2000. Formatore e direttore degli studi presso il seminario di Rio Cuarto (1988-1993 e 2000-2007).\n\u00c8 stato perito presso la Commissione fede e cultura e il Segretariato permanente per la formazione della conferenza episcopale argentina; lettore della commissione per la catechesi dei vescovi argentini; membro del gruppo di riflessione che ha consigliato i vescovi argentini per aggiornare linee pastorali.\nHa lavorato nel consiglio episcopale latinoamericano (CELAM), nel campo della riflessione teologica pastorale.\nHa collaborato alla preparazione (sintesi dei contributi), ha partecipato in qualit\u00e0 di ospite e ha lavorato in qualit\u00e0 di esperto nel Comitato di redazione della quinta conferenza generale dell'episcopato dell'America Latina e dei Caraibi ad Aparecida nel 2007. \u00c8 stato membro, nominato da papa Francesco, del Sinodo dei Vescovi del 2014 e del 2015.\nAttivit\u00e0 pastorale.\nIl 13 maggio 2013 papa Francesco lo ha nominato arcivescovo titolare di Tiburnia. Ha ricevuto la consacrazione episcopale il 15 giugno successivo nella cattedrale metropolitana di Buenos Aires da Mario Aurelio Poli, arcivescovo di Buenos Aires e gran cancelliere della Pontificia universit\u00e0 cattolica argentina.\nIl 2 giugno 2018 lo stesso papa lo ha promosso arcivescovo metropolita di La Plata.\nPubblicazioni.\n\u00c8 stato direttore della rivista \"Teolog\u00eda\" dal 2003 al 2008, e ha collaborato alla cura di numerosi libri pubblicati dalla facolt\u00e0 di teologia.\nTra libri, contributi e articoli scientifici, ha pi\u00f9 di 300 pubblicazioni in Argentina e in diversi paesi dell'America Latina e in Europa. Tra le altre riviste internazionali, ha pubblicato diversi articoli in \"Nouvelle Revue Th\u00e9ologique\", \"Angelicum\", \"Seminari\".\n\u00c8 noto per i suoi scritti di spiritualit\u00e0 che combinano erudizione, senso pratico, contributi della psicologia, esegesi biblica e il dialogo con le diverse religioni.\nHa tenuto numerosi corsi e conferenze in Argentina e altri paesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4528706", "revid": "131145", "url": "https://it.wikipedia.org/wiki?curid=4528706", "title": "Teatro Sociale di Busto Arsizio", "text": ""}
{"id": "4528709", "revid": "131145", "url": "https://it.wikipedia.org/wiki?curid=4528709", "title": "Teatro Sociale di Voghera", "text": ""}
{"id": "4528724", "revid": "599013", "url": "https://it.wikipedia.org/wiki?curid=4528724", "title": "Junjung", "text": "Il Junjung, jung-jung o gungun o dyoung-dyoung \u00e8 un tamburo da guerra reale dei S\u00e9r\u00e8r in Senegal e Gambia. Suonato sul campo di battaglia, cos\u00ec come adoperato nelle cerimonie ufficiali di stato e religiose. \nChe \u00e8 all'origine della musica omonima e che si trova anche nei Caraibi a seguito della massiccia deportazione e tratta negriera dei secoli XVII-XIX.."}
{"id": "4528729", "revid": "2008491", "url": "https://it.wikipedia.org/wiki?curid=4528729", "title": "Toccami/Piccolo slam", "text": "Toccami/Piccolo slam \u00e8 un singolo discografico di Stefania Rotolo e Sammy Barbot, pubblicato nel 1977.\n\"Toccami\" era la sigla di chiusura della prima edizione di \"Piccolo Slam\", variet\u00e0 televisivo del 1977 dedicato al mondo delle discoteche, scritta da Sammy Barbot, Puccio Roelens e Marcello Mancini, allora compagno e scopritore della soubrette. Sul lato b \u00e8 incisa \"Piccolo slam\", sigla iniziale del programma, scritta da Puccio Roelens.."}
{"id": "4528730", "revid": "287204", "url": "https://it.wikipedia.org/wiki?curid=4528730", "title": "San Jos\u00e9 (Almer\u00eda)", "text": "San Jos\u00e9 \u00e8 una localit\u00e0 nel comune di N\u00edjar, nella provincia di Almer\u00eda, nel Parco naturale di Cabo de Gata-N\u00edjar. La sua popolazione nel 2019 era di 849 abitanti (INE)\nStoria.\nTra il 1733 e il 1735 fu costruita una nuova fortezza chiamata San Jos\u00e9 (da cui in seguito il nome della localit\u00e0). Cost\u00f2 circa 150.000 reales ed era dotata di pezzi d'artiglieria divisi in tre batterie. Durante la guerra di indipendenza fu cannoneggiata e rovinata; fu poi usate per funzioni di polizia, per la guardia della costa. Alla fine del 1960 fu costruita, sopra le batterie, una caserma della Guardia Civil che \u00e8 attualmente in uso. Sparite i vecchi acquertieramenti, rimangono ancora la maggior parte delle batterie che ospitavano l'artiglieria.\nPopolazione.\nLa sua popolazione \u00e8 molto varia, in quanto \u00e8 una citt\u00e0 dove predomina il turismo e quindi il lavoro nell'ospitalit\u00e0 e nei settori correlati \u00e8 molto richiesto per la maggior parte dell'anno. La popolazione \u00e8 principalmente formata da spagnoli (45% della popolazione), al secondo posto, il 28%, da italiani, l'14% da britannici, 4% da tedeschi, russi il 2% e il 7% di un'altra nazionalit\u00e0. Il numero della popolazione, tuttavia, pu\u00f2 variare a seconda del periodo dell'anno. Per esempio, nel settembre la popolazione italiana tende ad avere un notevole aumento.\nRisorse naturali e turismo.\nLa localit\u00e0 di San Jose si trova in una baia protetta su entrambi i lati da alti speroni rocciosi, con grandi e belle spiagge circondate da montagne. \u00c8 l'ingresso di una delle aree naturali del parco: la Bah\u00eda de los Genoveses, La Playa de M\u00f3nsul (famosa per i film di fama internazionale che vi sono stati girati: Indiana Jones e l'ultima crociata, Bwana, Parla con lei), ecc.\nSi tratta di un piccolo villaggio di pescatori, convertito al turismo, per il quale \u00e8 stato costruito un porto turistico.\nNel 2009 ci sono stati pi\u00f9 di 25.000 i turisti sulle spiagge citate.\nAccessi alle Calas.\nPer accedere alle insenature della playa de los Genoveses, alla ensenada de M\u00f3nsul, Medialuna, si accede con un veicolo proprio da una strada sterrata che conduce da questa localit\u00e0 fino alle calette, dove d'estate c'\u00e8 un parcheggio a pagamento.\nCinema.\nLe spiagge e le calette di cui sopra sono ben noti per le riprese di quasi un centinaio di film, video musicali, come ad es. Regina di Picche, Indiana Jones e l'ultima crociata, Parla con lei, The Limits of Control, Los hombres de Paco, Mirino, Ave Maria di David Bisbal, ecc. Attualmente il programma Four Camp, \u00e8 stato girato sulla spiaggia dei genovesi.\n\u00c8 degno di nota in questa citt\u00e0 Carnevale di San Jose e il 19 marzo, in onore di san Giuseppe Lavoratore."}
{"id": "4528737", "revid": "118470447", "url": "https://it.wikipedia.org/wiki?curid=4528737", "title": "Nastri d'argento 1990", "text": "La 45\u00aa edizione dei Nastri d'argento si \u00e8 tenuta nel 1990.\nVincitori e candidati.\nI vincitori sono indicati in grassetto, a seguire gli altri candidati."}
{"id": "4528740", "revid": "287204", "url": "https://it.wikipedia.org/wiki?curid=4528740", "title": "Santa Cruz Warriors 2012-2013", "text": "La stagione 2012-13 dei Santa Cruz Warriors fu la 7\u00aa nella NBA D-League per la franchigia.\nI Santa Cruz Warriors arrivarono secondi nella \"West Division\" con un record di 32-18. Nei play-off vinsero i quarti di finale con i Fort Wayne Mad Ants (2-0), le semifinali con gli Austin Toros (2-0), perdendo poi la finale con i Rio Grande Valley Vipers (2-0)."}
{"id": "4528742", "revid": "38120", "url": "https://it.wikipedia.org/wiki?curid=4528742", "title": "Macha (mitologia)", "text": ""}
{"id": "4528747", "revid": "6923", "url": "https://it.wikipedia.org/wiki?curid=4528747", "title": "Lamborghini Egoista", "text": "La Lamborghini Egoista \u00e8 una concept car realizzata dalla casa automobilistica italiana Lamborghini nel 2013.\nContesto.\nRealizzata per il 50\u00ba anniversario dell'azienda bolognese, il design della vettura si ispira ai velivoli militari da combattimento ed \u00e8 stato realizzato dal responsabile del design del Gruppo Volkswagen Walter de Silva. \nTecnica.\nIl modello si presenta come un'auto monoposto equipaggiata con lo stesso motore da 5.2\u00a0litri con architettura V10 derivato dalla Lamborghini Gallardo, ma potenziato fino a 600\u00a0CV che gli consente di accelerare da 0 a 100 km/h in 2,4 secondi e di raggiungere una velocit\u00e0 massima di 350\u00a0km/h. \nL'abitacolo \u00e8 realizzato in fibra di carbonio e per accedervi bisogna attendere che la cupola che lo sovrasta sia aperta elettronicamente, in quanto non vi sono portiere. L'impianto di illuminazione \u00e8 costituito da fari allo xeno con tecnologia LED e frecce laterali arancioni. Nella parte posteriore della carrozzeria sono presenti dei flap aerodinamici, mentre nella parte inferiore, per migliorare il raffreddamento del motore, sono state inserite delle prese d'aria con configurazione a squame. Gli interni sono costituiti da un sedile sportivo in sintetico con cintura di sicurezza a quattro punti, head-up display e volante sganciabile. Dal 16 maggio 2014 la vettura \u00e8 stata esposta al Museo Lamborghini."}
{"id": "4528749", "revid": "2008491", "url": "https://it.wikipedia.org/wiki?curid=4528749", "title": "Go!!!/W Poncho", "text": "Go!!!/W Poncho \u00e8 un singolo discografico di Stefania Rotolo, pubblicato nel 1977.\n\"Go!!!\" era la sigla della seconda edizione di \"Piccolo Slam\", variet\u00e0 televisivo del 1977 dedicato al mondo delle discoteche, che per il notevole successo, viene riconfermato per un secondo ciclo. La sigla, scritta da Marcello Mancini, Franco Miseria e Renato Serio, vince il Telegatto come \"Migliore Sigla Tv\", e il \"Premio Popolarit\u00e0\" di Radio Montecarlo. Sul lato B \u00e8 incisa \"W Poncho\", un brano dedicato alla mascotte del programma, il cane Poncho appunto, scritta dagli stessi autori.."}
{"id": "4528750", "revid": "287204", "url": "https://it.wikipedia.org/wiki?curid=4528750", "title": "Mike (personaggio)", "text": ""}
{"id": "4528751", "revid": "2158455", "url": "https://it.wikipedia.org/wiki?curid=4528751", "title": "Istituto per la storia dell'Umbria contemporanea", "text": "L'Istituto per la storia dell'Umbria contemporanea (Isuc) \u00e8 un ente pubblico che ha lo scopo di approfondire e diffondere la conoscenza della storia dell\u2019Umbria contemporanea. \n\u00c8 associato all'Istituto Nazionale per la Storia del Movimento di Liberazione in Italia (Insmli) e ha sede a Perugia all'interno del palazzo del Seminario in piazza IV Novembre 23.\nDal giugno 2020 la Regione Umbria, in forza del\u2019articolo 6 della legge regionale 1/2020, ha nominato un commissario straordinario nella persona dell\u2019avv. Valter Biscotti in attesa della ridefinizione degli organi previsti dalla legge regionale approvata dall\u2019Assemblea Legislativa con deliberazione 139 del 27 aprile 2021, legge regionale n. 8 del 5 maggio 2021 pubblicata nel \u201cBollettino Ufficiale\u201d, serie Generale. n. 28 del 7 maggio 2021.\nStoria.\nNel clima delle celebrazioni del trentesimo anniversario della Resistenza, nel 1974, per iniziativa dei consiglieri regionali e di ex partigiani, con la legge regionale n. 31 del 29 aprile 1974 venne costituito l'Istituto per la storia dell'Umbria dal Risorgimento alla Liberazione.\nIl 26 agosto dello stesso anno, un apposito comitato di 7 membri, procedette alla redazione dello statuto dell'Istituto, il quale verr\u00e0 approvato con legge regionale il 10 aprile 1975. Il Consiglio Regionale il 6 aprile 1976 nomin\u00f2 una commissione provvisoria, rappresentativa di tutti gli orientamenti politici e culturali espressione dei partiti della Resistenza, composta da nove membri: prof.ssa Fiorella Barroccini, prof. Carlo Carini, prof. Arnaldo D'Addario, prof. Giambiagio Furiozzi, avv. Francesco Innamorati, dott. Ugo Lucarelli, prof.ssa Olga Marinelli, prof. Ruggero Puletti, prof. Carlo Tomassini. La commissione ebbe l'incarico di prendere tutti gli opportuni provvedimenti per assicurare il funzionamento dell'Istituto.\nLa commissione svolse una prima campagna soci prendendo contatto con la realt\u00e0 comprensoriale e convocando personalit\u00e0 e associazioni interessate all'attivit\u00e0 dell'Istituto, raggiungendo cos\u00ec il numero di 281 soci di cui 221 a titolo individuale e 60 fra Comuni, sindacati, scuole, biblioteche, associazioni culturali e partigiane. I nuovi soci e il Consiglio Regionale in seguito nominarono i 13 membri del comitato direttivo.\nNel corso della prima e della seconda seduta assembleare, svolte nel febbraio e nell'ottobre del 1977, venne eletto come presidente dell'Istituto la prof.ssa Fiorella Bartoccini.\nNel 1983 l'Istituto ha assunto la denominazione attuale e ha raggiunto la piena autonomia statuaria con la ristrutturazione del 1995 (legge regionale n. 6), che gli ha consentito di entrare a far parte della rete degli istituti storici associati all'Insmli.\nPresidenti.\nIl primo presidente \u00e8 stata la prof.ssa Fiorella Bartoccini (1977-1986) allora ordinario di storia del Risorgimento presso l'ateneo perugino, a cui ha fatto seguito Raffaele Rossi (1986-2001), senatore della Repubblica. Nel 2001 \u00e8 stato eletto Mario Tosti, ordinario di Storia moderna presso l\u2019Universit\u00e0 di Perugia, che \u00e8 rimasto in carica fino alla nomina, nel giugno 2020, del commissario straordinario avv. Valter Biscotti.\nAttivit\u00e0.\nL'attivit\u00e0 scientifica dell'Istituto privilegia settori quali la storia della Resistenza, la storia della ricostruzione in Umbria, la storia d'impresa, le migrazioni, i totalitarismi, le guerre, gli internamenti e l'immagine della regione nei resoconti dei viaggiatori, le radici storiche dell\u2019umanesimo cristiano e la sua influenza nella cultura civile dell\u2019impresa contemporanea. A tal fine provvede in particolare a: curare e promuovere ricerche studi e pubblicazioni; raccogliere e ordinare documenti, pubblicazioni e ogni altro tipo di testimonianza; formare gruppi di studio e di ricerca; promuovere corsi di aggiornamento per insegnanti e di educazione permanente; adottare ogni altra iniziativa idonea, quali convegni, mostre e seminari. \nNel perseguire tali scopi l'Istituto stabilisce contatti con il mondo della scuola e instaura rapporti con enti e associazioni aventi fini analoghi, con istituti universitari e istituzioni culturali. \nHa promosso in collaborazione con l'Icsim (Istituto per la cultura e la storia d'impresa \u201cFranco Momigliano\u201d, con sede a Terni) il Premio Gianfranco Canali, contributo di ricerca in Storia contemporanea, e in collaborazione con la Regione Umbria e la Filef (Federazione italiana lavoratori emigrati e famiglie) il \u201cPremio Pietro Conti\u201d. Ha curato la ricerca e l'allestimento del Museo regionale dell'emigrazione Pietro Conti a Gualdo Tadino, con il quale organizza il concorso video \u201cMemorie migranti\u201d. Dal 2014, in collaborazione con la Societ\u00e0 italiana delle storiche organizza il Premio Gisa Giani, riservato a opera a stampa che affrontino in chiave storica le tematiche inerenti al lavoro femminile. Dal 2017 collabora con la Fondazione Ranieri di Sorbello alla borsa di studio \u201cMarilena de Vecchi Ranieri\u201d riservata a progetti di ricerca incentrati su studi documentali, testimonianze di viaggio, disegni, racconti, diari, resoconti e taccuini redatti da stranieri in viaggio nell\u2019Italia Centrale (Umbria, Marche, Toscana).\nServizi.\nBiblioteca.\nIl patrimonio della biblioteca \u00e8 di circa 12.000 tra volumi, opuscoli e periodici. Conserva pubblicazioni specialistiche, studi e ricerche di bassa distribuzione: un patrimonio per la conoscenza della rete delle microstorie dell'Umbria dall'Unit\u00e0 a oggi, con particolare attenzione alle due guerre mondiali, a fascismo, antifascismo e Resistenza, al dopoguerra e alla ricostruzione, alla Repubblica italiana, all'emigrazione, all'archeologia industriale, alla didattica della storia.\nNel 2011 l'Istituto, tramite una convenzione, ha acquisito il patrimonio librario del \"Centro internazionale di documentazione del libro scolastico\". La documentazione consiste in oltre 4.000 pubblicazioni fra manuali, libri di testo, riviste pedagogiche provenienti da tutti i Paesi del mondo, grazie alle donazioni di Ambasciate, docenti delle Universit\u00e0 straniere e privati cittadini. Dal giugno 2018, a seguito della migrazione dei record bibliografici dal sistema bibliotecario dell\u2019Assemblea legislativa della Regione Umbria al Polo regionale umbro SBN, il catalogo della biblioteca dell\u2019Isuc \u00e8 accessibile, tramite il portale Umbria Cultura, dall\u2019Opac delle Biblioteche della Regione Umbria.\nFototeca.\nConserva 8.000 fotografie in bianco e nero ed a colori, negativi e diapositive che restituiscono molteplici aspetti della vita politica, economica, sociale della regione a partire dalla seconda met\u00e0 dell'Ottocento. Il nucleo principale della fototeca conserva immagini che documentano la partecipazione dell'Umbria e dei suoi cittadini ai due conflitti mondiali. Si tratta di un patrimonio di immagini originali e duplicati, raccolto fra donazioni private, versamenti pubblici e archivi delle aziende presenti nel territorio umbro. Nel 2008 le foto sono state catalogate e riprodotte in formato digitale nel catalogo biblioteca on line.\nVideoteca.\nLa videoteca dell'Istituto raccoglie circa 600 tra VHS e dvd relativi alla storia contemporanea dell'Italia, dei quali oltre 130 riguardano nello specifico l'Umbria. Si tratta di documentari e filmati relativi a episodi di storia locale e nazionale che vengono utilizzati per scopi didattici durante i laboratori con le scuole.\nAudioteca.\nSi compone di 114 nastri contenenti interviste che attraverso testimonianze dirette prendono in considerazione molteplici aspetti della vita e della societ\u00e0 umbra dalla Seconda guerra mondiale ai primi anni Cinquanta. Nel 2018 le interviste condotte da Gianfranco Canali (47 registrazioni distribuite su 77 audiocassette) tra il 1974 e il 1995 a esponenti del movimento operaio e dell\u2019antifascismo nel Ternano sono state schedate e digitalizzate a cura del Circolo \u201cGianni Bosio\u201d di Roma. Lo stesso, nel 2020, ha schedato e digitalizzato le 100 audiocassette contenenti le registrazioni delle interviste raccolte da Alessandro Portelli, prevalentemente nell\u2019area ternana, tra il 1974 e il 1982 per una ricerca poi confluita nella pubblicazione \"Biografia di una citt\u00e0. Storia e racconto. Terni, 1830-1985\" (Einaudi, Torino 1985), nel 2000 con un gruppo di compagni di classe del liceo classico di Terni sulle trasformazioni sociali e culturali della citt\u00e0, e nel 2008 per una ricerca poi confluita nella pubblicazione \"Acciai Speciali. Terni, la ThyssenKrupp, la globalizzazione\" (Donzelli, Roma 2008).\nArchivio storico.\nL'archivio \u00e8 costituito da circa 300 buste che conservano in originale o in copia fondi di associazioni politiche e culturali, ma anche di privati cittadini. I fondi sono tutti riordinati e disponibili per la consultazione. Recentemente l\u2019Archivio si \u00e8 arricchito di alcuni materiali relativi alla carriera militare, al servizio in guerra e/o alla prigionia depositati e donati da discendenti di umbri nel secondo conflitto mondiale.\nPubblicazioni.\nNel corso degli anni l\"'Isuc\" ha pubblicato oltre cento volumi. Si tratta di lavori promossi dall'Istituto, a completamente dell'attivit\u00e0 di ricerca e didattica, oppure sviluppati in collaborazione con ricercatori, altri istituti e anche istituzioni dell'Umbria.\nLe pubblicazioni sono raggruppate per collane:\nDidattica.\nL'Istituto \u00e8 anche agenzia di formazione per insegnanti sulla storia del Novecento, realizza corsi e seminari in collaborazione con le scuole sia con altri enti e istituzioni culturali non solo umbre.\nA causa delle misure adottate per contrastare il diffondersi della pandemia da Covid-19 l\u2019attivit\u00e0 \u00e8 stata limitata a webinar dedicati a Risorgimento e Novecento e a un seminario permanente sulla didattica della storia (Insegnare la Shoha, Il totalitarismo fra storia e didattica).\nLaboratori didattici.\nDa alcuni anni l\"'Isuc\", sulla scorta di un'attivit\u00e0 di ricerca e una produzione storiografica locale, perennemente in dialogo con quella nazionale, ha messo a tema un argomento particolare, quello dell'internamento di civili in strutture concentrazionarie allestite dal regime fascista durante la Seconda guerra mondiale in Umbria. Dalla met\u00e0 del 1942 al settembre 1943, funzionarono sette campi di questo tipo, due dei quali, il campo di internamento di Colfiorito e il PG 77 di Pissignano, destinati quasi esclusivamente a civili montenegrini.\nSu tale ambito tematico sono stati costruiti due laboratori didattici sul luogo a Colfiorito, Collecroce e Pissignano, con il supporto di pubblicazioni edite dall'Istituto. Fino al 2019 circa 10.000 studenti, con i loro insegnanti, hanno fruito dei laboratori didattici organizzati dall\u2019Isuc presso le diverse scuole.\nInoltre, dal 2008, fino al 2019, l'Istituto, grazie anche alla collaborazione con la Provincia di Perugia \u00e8 il responsabile scientifico dei viaggi di istruzione ad Auschwitz, Bassovizza, Rieeca/Fiume, Arbe, in cui i luoghi vengono letti attraverso la chiave dei diritti negati. Hanno aderito al progetto scuole medie e superiori umbre, polacche e croate.\nSportello scuola.\nPartendo dai presupposti pedagogici della scuola attiva e democratica, gli Istituti della resistenza hanno tenuto vivo il dibattito sulla didattica della storia e si sono posti fra i primi promotori della strategia del laboratorio sui documenti. Fino al 2019 l\u2019Isuc ha progettato con i docenti percorsi metodologici di ricerca didattica e ha gestito uno sportello di consulenza per studenti ed insegnanti. Per rispondere alle trasformazioni socio-culturali e tecnologiche in atto si \u00e8 prestata attenzione all'Educazione alla cittadinanza, in considerazione dell\u2019alta percentuale di \u201cnati altrove\u201d presenti nelle scuole umbre e della questione della cittadinanza europea. Inoltre, in considerazione della quantit\u00e0 di informazioni rese disponibili dal web ci si \u00e8 concentrati sulla loro selezione e interpretazione critica.\nEducazione alla cittadinanza.\nNegli anni ha partecipato a progetti europei in sinergia con istituzioni nazionali e internazionali e alla relativa produzione di strumenti didattici come giochi e quaderni.\nProprio in questo ambito \u00e8 nato il progetto \"Human Rights Sunirse \u2013 Hu.Ri.Su.\" con l'obiettivo comune di fornire agli studenti e agli insegnanti beneficiari la consapevolezza dei diritti fondamentali dell'uomo e dei principi e valori comuni su cui si fonda la cittadinanza europea, nella convinzione che la cultura dei diritti umani, nell'attuale mondo globalizzato deve diventare imprescindibile fondamento della politica, dell'economia e delle relazioni sociali.\nIl progetto \u00e8 giunto alla sua fase finale con la realizzazione della prima edizione del \"Gioco della Cultura dei Diritti Umani\". Un modo nuovo di affrontare tematiche serie ed epocali che attengono il cammino della nostra civilt\u00e0 e la nostra contemporaneit\u00e0. Esso restituisce al gioco la sua natura profondamente educativa e rappresenta per i giovani uno strumento utile per conoscere, comprendere e fare propria la cultura dei diritti umani e le sue progressive evoluzioni.\nDizionario biografico umbro dell'Antifascismo e della Resistenza.\nNell'attivit\u00e0 dell\"'Isuc\" ha avuto un'importanza particolare la riscoperta di personaggi dimenticati dell'antifascismo umbro e della loro attivit\u00e0 durante la dittatura, uguale rilevanza \u00e8 stata data ai protagonisti della Resistenza nella regione, attraverso la pubblicazione di memorie, diari e autobiografie. Mancando un lavoro analitico che possa offrire un panorama completo delle figure e dei personaggi noti e meno noti attivi durante il ventennio fascista e durante la guerra di liberazione, la proposta di un dizionario biografico risponde a questo scopo.\nPer l'antifascismo le voci riguardano gli ammoniti, i sottoposti al confino, i sorvegliati, i condannati dal Tribunale speciale; per la Resistenza invece i membri dei CLN cittadini e provinciali, i comandi delle brigate e delle bande partigiane, i dirigenti dei partiti antifascisti e i membri dell'amministrazione civile nelle zone libere. Una particolare attenzione viene data a stranieri con posizioni rilevanti nella resistenza umbra e di umbri che partecipano alla guerra di liberazione in altri paesi europei."}
{"id": "4528753", "revid": "16784", "url": "https://it.wikipedia.org/wiki?curid=4528753", "title": "Contea di Alpine (Australia)", "text": "La contea di Alpine \u00e8 una local government area che si trova nello Stato di Victoria. Si estende su una superficie di 5.005 chilometri quadrati e ha una popolazione di 11.881 abitanti. La sede del consiglio si trova a Bright."}
{"id": "4528760", "revid": "173469", "url": "https://it.wikipedia.org/wiki?curid=4528760", "title": "Adelaide d'Italia", "text": ""}
{"id": "4528761", "revid": "47767", "url": "https://it.wikipedia.org/wiki?curid=4528761", "title": "Ota di Neustria", "text": ""}
{"id": "4528762", "revid": "47767", "url": "https://it.wikipedia.org/wiki?curid=4528762", "title": "Berengario I d'Italia", "text": ""}
{"id": "4528763", "revid": "767487", "url": "https://it.wikipedia.org/wiki?curid=4528763", "title": "Teodorico Moretti Costanzi", "text": "Biografia.\nDopo il conseguimento della laurea in filosofia presso l'Universit\u00e0 di Bologna, ottiene la libera docenza in filosofia teoretica nel 1940. Diviene assistente alla cattedra romana di Pantaleo Carabellese, di storia della filosofia, e in seguito docente di estetica presso la medesima universit\u00e0. Fu professore ordinario presso l'Ateneo bolognese dal 1957 al 1982. La presentazione nel 2009 di un volume comprendente l'opera omnia del filosofo, riporta in luce il suo pensiero, secondo alcuni volutamente ignorato perch\u00e9 alternativo all'ideologia dominante a quel tempo."}
{"id": "4528764", "revid": "984922", "url": "https://it.wikipedia.org/wiki?curid=4528764", "title": "Irodo", "text": "L'Irodo \u00e8 un fiume che scorre nel Madagascar nord-orientale.\nSorge dal versante orientale del massiccio della Montagna d'Ambra e sfocia nella Baia Mahalevona, nell'Oceano Indiano."}
{"id": "4528765", "revid": "120918239", "url": "https://it.wikipedia.org/wiki?curid=4528765", "title": "Harald Helfgott", "text": "Nel 2013 ha pubblicato due articoli dichiarando di aver dimostrato la Congettura debole di Goldbach."}
{"id": "4528768", "revid": "47767", "url": "https://it.wikipedia.org/wiki?curid=4528768", "title": "Ildegarda di Vinzgouw", "text": ""}
{"id": "4528770", "revid": "1573940", "url": "https://it.wikipedia.org/wiki?curid=4528770", "title": "Vincenzo Leggieri", "text": "Laureato in Medicina, intraprende le attivit\u00e0 di medico chirurgo e primario. \u00c8 autore di diversi saggi e poesie, apprezzati da numerosi studiosi della letteratura. Nel 1944 si iscrive nella Democrazia Cristiana ed \u00e8 eletto sindaco di Venosa per tre mandati. Nel 1972 riceve la nomina di senatore durante la VI Legislatura.\nNel 1986 gli \u00e8 stato conferito dall'Amministrazione Comunale di Pomarico (MT), il Premio LucaniaOro per il Sociale."}
{"id": "4528773", "revid": "599013", "url": "https://it.wikipedia.org/wiki?curid=4528773", "title": "Der Hund von Baskerville", "text": ""}
{"id": "4528774", "revid": "1318658", "url": "https://it.wikipedia.org/wiki?curid=4528774", "title": "Spaccotutto/L'amore \u00e8 nell'aria", "text": "Spaccotutto \u00e8 un singolo della cantante italiana Stefania Rotolo, pubblicato nel 1978.\nDescrizione.\n\"Spaccotutto\" era la sigla di coda della seconda edizione di \"Non stop\", rivoluzionario variet\u00e0 televisivo andato in onda tra 1977 e il 1978 sulla Rete 1. \nIl programma nacque nel primo periodo successivo alla Riforma RAI, un momento particolare nel quale gli autori televisivi si occupavano quasi esclusivamente di sperimentazione innovativa, sia nel linguaggio che nel format.\nLa sigla scritta da Marcello Mancini e Alessandro Centofanti, vede la soubrette distruggere a colpi di mazza da baseball diverse statue, coadiuvata da tutto il cast in un contesto di anarchia che ben sottolinea lo spirito del programma, quasi a voler distruggere definitivamente il variet\u00e0 classico. \nSul lato b \u00e8 incisa \"L'amore \u00e8 nell'aria\", cover del celebre brano \"Love Is in the Air\" di John Paul Young, adattata nel testo italiano da Marcello Mancini."}
{"id": "4528776", "revid": "287204", "url": "https://it.wikipedia.org/wiki?curid=4528776", "title": "The Kiss (cortometraggio)", "text": ""}
{"id": "4528779", "revid": "600229", "url": "https://it.wikipedia.org/wiki?curid=4528779", "title": "Trilogia romana", "text": "La Trilogia romana \u00e8 un gruppo di tre poemi sinfonici composti da Ottorino Respighi, di cui rappresentano l'opera pi\u00f9 famosa.\nIl lavoro \u00e8 composto dai poemi sinfonici \"Le fontane di Roma\" (1916), \"I pini di Roma\" (1924) e \"Feste romane\" (1928), in cui si notano chiaramente le peculiarit\u00e0 del linguaggio maturo del compositore: su un impianto di fondo spesso modale, vengono fatte gravitare armonie cromatiche tipiche del primo Novecento, nelle quali si possono riconoscere influenze specifiche di Debussy, Richard Strauss e Stravinskij."}
{"id": "4528781", "revid": "47767", "url": "https://it.wikipedia.org/wiki?curid=4528781", "title": "Circondario di Cividale del Friuli", "text": "Il circondario di Cividale del Friuli era uno dei circondari in cui era suddivisa la provincia di Udine.\nStoria.\nIl circondario venne istituito nel 1912, succedendo all'omonimo distretto.\nNel 1923 venne aggregato al circondario il territorio dell'ex distretto giudiziario di Caporetto, gi\u00e0 appartenente al disciolto circondario di Tolmino\nIl circondario di Cividale del Friuli venne soppresso nel 1926 e il territorio assegnato per la maggior parte al circondario di Udine, esclusi i comuni di Bergogna, Bretto, Caporetto, Creda, Dresenza, Idresca d'Isonzo, Libussina, Luico, Oltresonzia, Plezzo, Saga, Sedula, Serpenizza, Sonzia, Ternova d'Isonzo e Trenta d'Isonzo, assegnati al ricostituito circondario di Tolmino.\nSuddivisione.\nAlla sua istituzione il circondario comprendeva i comuni di Cividale del Friuli, Attimis, Buttrio in Piano, Corno di Rosazzo, Drenchia, Faedis, Grimacco, Ipplis, Manzano, Moimacco, Povoletto, Premariacco, Prepotto, Remanzacco, Rodda, San Giovanni di Manzano, San Leonardo, San Pietro al Natisone, Savogna, Stregna, Tarcetta e Torreano."}
{"id": "4528782", "revid": "58812648", "url": "https://it.wikipedia.org/wiki?curid=4528782", "title": "Circondario di Cividale", "text": ""}
{"id": "4528783", "revid": "287204", "url": "https://it.wikipedia.org/wiki?curid=4528783", "title": "The Lucky Ones (album)", "text": ""}
{"id": "4528798", "revid": "287204", "url": "https://it.wikipedia.org/wiki?curid=4528798", "title": "The Night Before (album)", "text": ""}
{"id": "4528802", "revid": "287204", "url": "https://it.wikipedia.org/wiki?curid=4528802", "title": "The Night Before (singolo)", "text": ""}
{"id": "4528807", "revid": "481349", "url": "https://it.wikipedia.org/wiki?curid=4528807", "title": "Marameo/Marameo (versione strumentale)", "text": "Marameo/Marameo (versione strumentale) \u00e8 un singolo discografico di Stefania Rotolo, pubblicato nel 1979, ultimo della sua carriera prima della scomparsa.\n\"Marameo\" era l'infrasigla per lo spazio dedicato ai bambini \"Marameo\" della trasmissione televisiva \"Tilt\". Scritta da Cleffer, Marcello Mancini e Ronnieross, su arrangiamenti di Paolo Ormi, con Franco Di Lelio all'armonica a bocca, vede la soubrette animare assieme al duo \"Baby music\", composto da una giovanissima Claudia Vegliante e il piccolo Danilo, lo spazio dedicato ai bambini.. Sul lato b \u00e8 incisa la versione strumentale."}
{"id": "4528809", "revid": "287204", "url": "https://it.wikipedia.org/wiki?curid=4528809", "title": "Hamlet (Carolina del Nord)", "text": "Hamlet \u00e8 una citt\u00e0 degli Stati Uniti d'America, della Carolina del Nord nella Contea di Richmond. La popolazione al censimento del 2000 era di 6 018 abitanti."}
{"id": "4528812", "revid": "599013", "url": "https://it.wikipedia.org/wiki?curid=4528812", "title": "Massimo Bruno", "text": "Carriera.\nDopo aver esordito nella massima serie belga nel 2010 con lo Charleroi (1 presenza, la partita persa in casa 3-0 contro il Cercle Bruges), l'anno successivo passa all'. Con questa squadra esordisce anche in UEFA Champions League e segna anche un gol nella UEFA Champions League 2013-2014 contro il (partita in casa finita 3-2 per i lusitani).\nIl 12 giugno 2014 si trasferisce al Salisburgo.\nStatistiche.\nPresenze e reti nei club.\n\"Statistiche aggiornate al 21 maggio 2017.\""}
{"id": "4528826", "revid": "599013", "url": "https://it.wikipedia.org/wiki?curid=4528826", "title": "Vit\u0101lijs Maksimenko", "text": "Carriera.\nClub.\nHa cominciato la sua carriera nelle giovanili dello Skonto e dell'RFS Riga. Con quest'ultima squadra, all'epoca nota come Daugava/RFS, vinse la 1. L\u012bga nel 2008. Esord\u00ec quindi in Virsl\u012bga il 4 maggio 2009 contro il Metalurgs; la stagione fin\u00ec per\u00f2 male, con l'immediata retrocessione della squadra.\nPass\u00f2, quindi, allo Skonto dove, in tre stagioni ha vinto un campionato e una coppa lettone, oltre ad una Baltic League. Con lo Skonto ha tra l'altro debuttato nelle qualificazioni per l'Europa League 2010-2011 contro il Portadown e, l'anno seguente, alle qualificazioni alla Champions League 2011-2012 contro il Wis\u0142a Cracovia.\nA fine 2012 tent\u00f2 quindi l'avventura all'estero, in Inghilterra, nelle file del Brighton &amp; Hove Albion, squadra militante in Championship; non trov\u00f2 per\u00f2 spazio e a marzo pass\u00f2 allo Yeovil Town, squadra di League One. Qui debutt\u00f2 in campionato contro l'Oldham Athletic, entrando nella ripresa.\nTrascorre la seconda parte della stagione 2013/2014 nella massima serie scozzese con il Kilmarnock. Nel 2014/2015 va, invece, nella seconda serie olandese con il VVV Venlo. Nel 2015 torna in patria con il Liep\u0101ja, dando il suo contributo alla vittoria del titolo. A fine stagione va in Austria con il Mattersburg.\nNazionale.\nHa giocato sia nell'Under-17 che nell'Under-19 che, soprattutto nell'Under-21, con cui ha disputato sei partite valide per le Qualificazioni al campionato europeo di calcio Under-21 2013.\nConvocato con la nazionale maggiore gi\u00e0 in occasione dell'amichevole contro , ha esordito con tale selezione nell'amichevole contro il disputata il 6 febbraio 2013 entrando al 73' al posto di Vladimirs Kame\u0161s. Tre mesi dopo nell'amichevole contro il del 24 maggio \u00e8 promosso titolare.\nIl 31 marzo 2015 nel corso di un incontro amichevole contro l' mette a segno la sua prima rete in nazionale."}
{"id": "4528845", "revid": "547992", "url": "https://it.wikipedia.org/wiki?curid=4528845", "title": "Liberi liberi/Cuo-Remix", "text": "Liberi liberi/Cuo-Remix \u00e8 un singolo della cantante italiana Lorella Cuccarini pubblicato nel 1992 da Five Record.\nIl disco.\n\"Liberi liberi\" \u00e8 stato scritto da Silvio Testi, Marco Salvati e Peppe Vessicchio. Era la sigla dell'edizione 1991-1992 del variet\u00e0 televisivo di Canale 5 \"Buona Domenica\", condotto dalla Cuccarini in coppia con Marco Columbro.\nNel 2013 \u00e8 stato il sottofondo di uno spot pubblicitario per Mediaset Premium.\n\"Cuo-Remix\", versione remix di \"Ascolta il cuore\", singolo precedente di Lorella Cuccarini, \u00e8 il brano inciso sul lato B del disco."}
{"id": "4528847", "revid": "1226", "url": "https://it.wikipedia.org/wiki?curid=4528847", "title": "Santa Orsola", "text": ""}
{"id": "4528857", "revid": "599013", "url": "https://it.wikipedia.org/wiki?curid=4528857", "title": "Toccami", "text": ""}
{"id": "4528862", "revid": "882198", "url": "https://it.wikipedia.org/wiki?curid=4528862", "title": "A4 (Rakete)", "text": ""}
{"id": "4528863", "revid": "125089219", "url": "https://it.wikipedia.org/wiki?curid=4528863", "title": "Cristin Milioti", "text": "Biografia.\nCristin Milioti nasce a Cherry Hill, nel New Jersey, il 16 agosto del 1985 da una famiglia di origini italiane. Dopo essersi diplomata nel 2003 presso la Cherry Hill High School East, prende lezioni di recitazione alla New York University che tuttavia abbandona dopo pochi anni.\nInizia la sua carriera ottenendo piccole parti in spot televisivi nazionali, tra cui in particolare uno per la Ford Edge. In seguito appare in serie televisive come \"30 Rock\" e film come \"Greetings from the Shore\". Nel 2010 partecipa all'opera teatrale \"That Face\", e riceve una nomination al Lucille Lortel Award come Migliore attrice protagonista in \"Stunning\". Nel 2012 \u00e8 la protagonista di \"Once\", per il quale guadagna una candidatura al Tony Award alla miglior attrice protagonista in un musical.\nNel 2013 fa la sua apparizione nell'ultimo episodio dell'ottava stagione della serie televisiva \"How I Met Your Mother\", nella quale interpreta Tracy McConnell, personaggio corrispondente alla madre, diffusamente citata durante l'intera sitcom; entra nel cast regolare nella nona stagione. Sempre nello stesso anno, partecipa al film \"The Wolf of Wall Street\". Nel 2014 \u00e8 Zelda, co-protagonista della serie televisiva \"A to Z\", terminata dopo una sola stagione.\nNel 2015 entra a far parte del cast della seconda stagione della serie antologica \"Fargo\", nel ruolo di Betsy Solverson. Nello stesso anno recita e canta nel ruolo di Elly nel musical \"Lazarus\" al New York Theatre Workshop di Manhattan. Il musical, con le canzoni di David Bowie e da lui stesso autorizzato e supervisionato, ha avuto la sua anteprima a novembre, aprendo poi al pubblico da dicembre fino a gennaio del 2016. Milioti non ha fatto pi\u00f9 parte del cast per la produzione londinese prevista a fine 2016, venendo sostituita da Amy Lennox.\nDoppiatrici italiane.\nNelle versioni in italiano delle opere in cui ha recitato, Cristin Milioti \u00e8 stata doppiata da:"}
{"id": "4528872", "revid": "109118196", "url": "https://it.wikipedia.org/wiki?curid=4528872", "title": "Women's International Grand Prix 1974", "text": "EIl Women's International Grand Prix 1974 \u00e8 stato un circuito di tornei di tennis femminili che si affiancava al contemporaneo Commercial Union Assurance Grand Prix che comprendeva i tornei maschili. Questo circuito \u00e8 stato organizzato direttamente dall'International Lawn Tennis Federation e comprendeva 3 tornei del Grande Slam, escluso lo US Open appartenente al Virginia Slims Circuit e i tornei cosiddetti \"open\". Il Grand Prix femminile si affiancava al \"Virginia Slims Circuit\".\nCalendario.\nFebbraio.\n\"Nessun evento\"\nMarzo.\n\"Nessun evento\"\nGiugno.\nLuglio.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nDicembre.\n\"Nessun evento\""}
{"id": "4528875", "revid": "1604512", "url": "https://it.wikipedia.org/wiki?curid=4528875", "title": "Galilei e la musica", "text": "Galileo Galilei si occup\u00f2 anche di musica nelle sue ricerche scientifiche e nei suoi saggi sull'arte.\nIl padre di Galileo era un musicista (liutista e compositore) e teorico musicale molto noto ai suoi tempi. Indirettamente, Galileo forn\u00ec un contributo fondamentale alla musica. Si dedic\u00f2 infatti alla comprensione dei fenomeni acustici, studiando in modo scientifico l'importanza dei fenomeni oscillatori nella produzione del suono. Scopr\u00ec anche la relazione che intercorre fra la lunghezza di una corda in vibrazione e la frequenza del suono emessa.\nNella lettera a Lodovico Cardi, Galileo scrive: \nmettendo sullo stesso piano la musica vocale e quella strumentale, dato che nell'arte sono importanti solo le emozioni che si riescono a trasmettere.\nPer comprenderne il significato della citazione di Galileo, si deve considerare che verso la fine del XVI secolo si era aperta nell'ambiente musicale italiano una controversia fra i fautori della cosiddetta \"seconda pratica\" o \"nuova pratica\" musicale che avrebbero in seguito dato vita ai generi del melodramma e dell'oratorio e quelli della \"prima pratica\" di cui Palestrina era considerato l'esponente pi\u00f9 tipico. Per questi, il rapporto fra musica e testo si concretizzava soprattutto nei cosiddetti \"madrigalismi\", effetti onomatopeici o variamente allusivi su parole come \"mormor\u00eco\", \"tremare\", \"discende\", \"sospiri\" e simili. Secondo i musicisti della \"seconda pratica\", invece, la musica era di per s\u00e9 atta a evocare degli \"affetti\" e dei \"moti dell'animo\": ogni intervallo musicale aveva una specifica capacit\u00e0 evocativa, e fra testo e musica doveva sussistere una perfetta corrispondenza di effetti: corrispondenza assai pi\u00f9 facile da realizzarsi nella monodia che nella polifonia. La frase di Galileo testimonierebbe quindi la sua adesione alla nuova estetica musicale, secondo cui una melodia (ben composta, ed efficacemente eseguita) \u00e8 in grado di suscitare nell'ascoltatore vive emozioni perfino in assenza di un testo. Di fatto, questa posizione era sostenuta dalla cerchia di musicisti a cui apparteneva suo padre, Vincenzo Galilei.\nTuttavia non \u00e8 certa l'autenticit\u00e0 della lettera a Lodovico Cardi, della quale esiste solo una copia posteriore di alcuni decenni; inoltre il riferimento alla musica serve solo come argomento di sostegno alla tesi che la pittura non sia inferiore alla scultura."}
{"id": "4528882", "revid": "1543377", "url": "https://it.wikipedia.org/wiki?curid=4528882", "title": "Episodi di Petticoat Junction (quarta stagione)", "text": "La quarta stagione della serie televisiva Petticoat Junction \u00e8 andata in onda negli Stati Uniti dal 13 settembre 1966 al 9 maggio 1967 sulla CBS."}
{"id": "4528885", "revid": "1347902", "url": "https://it.wikipedia.org/wiki?curid=4528885", "title": "Eroe del lavoro della Repubblica Democratica Tedesca", "text": "Il titolo di Eroe del lavoro della Repubblica Democratica Tedesca \u00e8 stato una decorazione della Repubblica Democratica Tedesca.\nStoria.\nL'onorificenza \u00e8 stata istituita nel 1950."}
{"id": "4528887", "revid": "119264921", "url": "https://it.wikipedia.org/wiki?curid=4528887", "title": "Episodi di Petticoat Junction (quinta stagione)", "text": "La quinta stagione della serie televisiva Petticoat Junction \u00e8 andata in onda negli Stati Uniti dal 9 settembre 1967 al 30 marzo 1968 sulla CBS."}
{"id": "4528888", "revid": "1543377", "url": "https://it.wikipedia.org/wiki?curid=4528888", "title": "Episodi di Petticoat Junction (sesta stagione)", "text": "La sesta stagione della serie televisiva Petticoat Junction \u00e8 andata in onda negli Stati Uniti dal 28 settembre 1968 al 29 marzo 1969 sulla CBS."}
{"id": "4528891", "revid": "1869172", "url": "https://it.wikipedia.org/wiki?curid=4528891", "title": "Tornei di tennis femminili indipendenti nel 1974", "text": "Nel 1974 alcuni tornei di tennis femminili facevano parte del Virginia Slims Circuit 1974, altri del Women's International Grand Prix 1974, ma alcuni non erano inseriti in nessuno dei 2 circuiti."}
{"id": "4528892", "revid": "1543377", "url": "https://it.wikipedia.org/wiki?curid=4528892", "title": "Episodi di Petticoat Junction (settima stagione)", "text": "La settima stagione della serie televisiva Petticoat Junction \u00e8 andata in onda negli Stati Uniti dal 27 settembre 1969 al 4 aprile 1970 sulla CBS."}
{"id": "4528893", "revid": "785863", "url": "https://it.wikipedia.org/wiki?curid=4528893", "title": "Come andare a cavallo", "text": ""}
{"id": "4528894", "revid": "339392", "url": "https://it.wikipedia.org/wiki?curid=4528894", "title": "Oz (personaggio)", "text": ""}
{"id": "4528895", "revid": "712828", "url": "https://it.wikipedia.org/wiki?curid=4528895", "title": "Oz (One Piece)", "text": ""}
{"id": "4528896", "revid": "767487", "url": "https://it.wikipedia.org/wiki?curid=4528896", "title": "Netsky (musicista)", "text": "Il nome deriva dall'omonimo virus.\nCarriera.\nNetsky produce generalmente musica liquid funk, un sottogenere della musica drum and bass. La sua musica \u00e8 stata molto influenzata dal remix di Gold Digger di High Contrast.\nVerso la fine del 2009, Netsky ha firmato un contratto con la Hospital Records.\nIl 30 maggio 2010 pubblica il suo album di debutto, \"Netsky\".\nHa ricevuto una nomination come \"Best Upcoming Producer\" ai Drum + Bass Arena Awards a pochi mesi dal suo debutto.\nIl 25 giugno 2012 esce il suo secondo album, \"2\".\nIl 3 giugno 2016 ha visto l'uscita del suo ultimo lavoro, 3, comportando una decisa virata stilistica verso generi pi\u00f9 commerciali."}
{"id": "4528899", "revid": "767487", "url": "https://it.wikipedia.org/wiki?curid=4528899", "title": "She's a Mystery to Me", "text": "She's a Mystery to Me \u00e8 la sesta canzone dell'album \"Mystery Girl\" e terzo singolo di Roy Orbison uscito nel 1989, il cui titolo prende spunto da questa canzone.\nLa canzone \u00e8 stata scritta per Orbison da Bono e The Edge degli U2, ed \u00e8 stata anche suonata per una volta durante lo ZooTv Tour. e poi nel Live Under the Brooklyn Bridge, 22/10/2004.\nTracce.\nLa canzone ricevette critiche positive dai critici musicali diventando la canzone pi\u00f9 famosa dell'album.\nIl video musicale \u00e8 stato diretto da David Fincher in 2 versioni e trasmessi su MTV nel 1989."}
{"id": "4528908", "revid": "132266", "url": "https://it.wikipedia.org/wiki?curid=4528908", "title": "Isole F\u00e6r \u00d8er", "text": ""}
{"id": "4528917", "revid": "247222", "url": "https://it.wikipedia.org/wiki?curid=4528917", "title": "Netsky (album)", "text": "Netsky \u00e8 l'album di debutto del produttore belga drum and bass Netsky. L'album presenta tracce drum and bass e presenta vari featuring vocali. \u00c8 stato registrato ad inizio maggio, ovvero un mese prima della sua uscita ()."}
{"id": "4528918", "revid": "136801", "url": "https://it.wikipedia.org/wiki?curid=4528918", "title": "Virginia Slims WTA Tour 1974", "text": ""}
{"id": "4528924", "revid": "599013", "url": "https://it.wikipedia.org/wiki?curid=4528924", "title": "Giacomo Repetto", "text": "Carriera.\nCon la Dominante gioca 7 gare nel campionato di Divisione Nazionale 1928-1929."}
{"id": "4528928", "revid": "1573940", "url": "https://it.wikipedia.org/wiki?curid=4528928", "title": "Strongylognathus", "text": "Strongylognathus \u00e8 un genere di formiche della sottofamiglia Myrmicinae.\nDistribuzione.\nIl genere \u00e8 presente in Europa, Asia e Nord Africa.\nTassonomia.\nIl genere comprende 25 specie e 1 sottospecie:\nIn Italia sono presenti le specie \"S. alboini\", \"S. alpinus\", \"S. destefanii\", \"S. huberi\", \"S. italicus\" e \"S. pisarskii\"."}
{"id": "4528932", "revid": "132266", "url": "https://it.wikipedia.org/wiki?curid=4528932", "title": "Regioni delle Isole F\u00e6r \u00d8er", "text": ""}
{"id": "4528936", "revid": "132266", "url": "https://it.wikipedia.org/wiki?curid=4528936", "title": "Comuni delle Isole F\u00e6r \u00d8er", "text": ""}
{"id": "4528939", "revid": "287204", "url": "https://it.wikipedia.org/wiki?curid=4528939", "title": "2 (Netsky)", "text": "2 \u00e8 il secondo album del produttore belga drum and bass Netsky, pubblicato il 25 giugno 2012. L'album include i singoli \"Give &amp; Take\", \"Come Alive\", \"Love Has Gone\" e \"We Can Only Live Today (Puppy)\"."}
{"id": "4528940", "revid": "132266", "url": "https://it.wikipedia.org/wiki?curid=4528940", "title": "Chiesa cattolica nelle Isole F\u00e6r \u00d8er", "text": ""}
{"id": "4528945", "revid": "1086846", "url": "https://it.wikipedia.org/wiki?curid=4528945", "title": "Societ\u00e0 Ginnastica Sampierdarenese 1924-1925", "text": "Questa pagina raccoglie i dati riguardanti la Societ\u00e0 Ginnastica Sampierdarenese nelle competizioni ufficiali della stagione 1924-1925.\nStagione.\nLa prima squadra si rinforz\u00f2 con l'arrivo dalle riserve di diversi giovani molto validi quali il centrocampista Elios Del Ponte e il portiere Tullio Bonadeo. Tre giocatori giunsero dalla Rivarolese, uno dall' e uno dall'Andrea Doria.\nTermin\u00f2 la stagione con 7 vittorie, 6 pareggi e 11 sconfitte in 24 incontri, con 24 reti fatte e 32 subite.\nOrganigramma societario.\nArea direttiva\nArea tecnica\nRosa.\n (c)\nStatistiche.\nStatistiche dei giocatori.\nFonte:"}
{"id": "4528947", "revid": "132266", "url": "https://it.wikipedia.org/wiki?curid=4528947", "title": "Diocesi delle Isole F\u00e6r \u00d8er", "text": ""}
{"id": "4528957", "revid": "599013", "url": "https://it.wikipedia.org/wiki?curid=4528957", "title": "Toad", "text": ""}
{"id": "4528964", "revid": "132266", "url": "https://it.wikipedia.org/wiki?curid=4528964", "title": "Nazionale di calcio delle Isole F\u00e6r \u00d8er", "text": ""}
{"id": "4528967", "revid": "767487", "url": "https://it.wikipedia.org/wiki?curid=4528967", "title": "As I Lay Dying (film 2013)", "text": "As I Lay Dying \u00e8 un film del 2013 scritto, diretto ed interpretato da James Franco.\nIl film \u00e8 la trasposizione cinematografica del romanzo \"Mentre morivo\" di William Faulkner, pubblicato nel 1930.\nTrama.\nBasato sul classico del 1930 di Faulkner, \u00e8 la storia della morte di Addie Bundren e la ricerca della sua famiglia per onorare il suo desiderio di essere sepolta nella vicina citt\u00e0 di Jefferson.\nProduzione.\nLe riprese del film iniziano nell'ottobre 2012 e si svolgono nella citt\u00e0 di Canton, nel Mississippi.\nDistribuzione.\nIl primo trailer del film viene pubblicato online il 13 maggio 2013.\nIl film \u00e8 stato presentato alla 66\u00aa edizione del Festival di Cannes nella sezione fuori concorso Un Certain Regard."}
{"id": "4528982", "revid": "132266", "url": "https://it.wikipedia.org/wiki?curid=4528982", "title": "Nazionale Under-21 di calcio delle Isole F\u00e6r \u00d8er", "text": ""}
{"id": "4528987", "revid": "228587", "url": "https://it.wikipedia.org/wiki?curid=4528987", "title": "Episodi di The Patty Duke Show (prima stagione)", "text": "La prima stagione della serie televisiva The Patty Duke Show \u00e8 andata in onda negli Stati Uniti dal 18 settembre 1963 al 20 maggio 1964 sulla ABC."}
{"id": "4528988", "revid": "132266", "url": "https://it.wikipedia.org/wiki?curid=4528988", "title": "Supercoppa delle Isole F\u00e6r \u00d8er", "text": ""}
{"id": "4528990", "revid": "287204", "url": "https://it.wikipedia.org/wiki?curid=4528990", "title": "Tulsa 66ers 2012-2013", "text": "La stagione 2012-13 dei Tulsa 66ers fu la 12\u00aa nella NBA D-League per la franchigia.\nI Tulsa 66ers arrivarono secondi nella \"Central Division\" con un record di 27-23. Nei play-off vinsero i quarti di finale con i Canton Charge (2-1), perdendo poi le semifinali con i Rio Grande Valley Vipers (2-0)."}
{"id": "4528991", "revid": "1543377", "url": "https://it.wikipedia.org/wiki?curid=4528991", "title": "Episodi di The Patty Duke Show (seconda stagione)", "text": "La seconda stagione della serie televisiva The Patty Duke Show \u00e8 andata in onda negli Stati Uniti dal 16 settembre 1964 al 19 maggio 1965 sulla ABC."}
{"id": "4528993", "revid": "1543377", "url": "https://it.wikipedia.org/wiki?curid=4528993", "title": "Episodi di The Patty Duke Show (terza stagione)", "text": "La terza stagione della serie televisiva The Patty Duke Show \u00e8 andata in onda negli Stati Uniti dal 15 settembre 1965 al 27 aprile 1966 sulla ABC."}
{"id": "4528994", "revid": "729019", "url": "https://it.wikipedia.org/wiki?curid=4528994", "title": "Umberto Paganelli", "text": "Biografia.\nCampione Italiano assoluto di Pattinaggio Artistico a rotelle dal 1971 al 1977, ha partecipato ai Campionati del Mondo di Pattinaggio Artistico a Rotelle dal 1971 al 1976 (3\u00ba Classificato ai Campionati del Mondo nel 1976), Medaglia di Bronzo e d'Argento al Valore Atletico, Membro del Consiglio direttivo Associazione Nazionale Atleti Olimpici e Azzurri d'Italia - Genova, Membro del Comitato Regionale Ligure della Federazione Italiana Hockey Pattinaggio."}
{"id": "4528995", "revid": "463686", "url": "https://it.wikipedia.org/wiki?curid=4528995", "title": "Rosa Nicoletta Raimondi", "text": ""}
{"id": "4528996", "revid": "1699816", "url": "https://it.wikipedia.org/wiki?curid=4528996", "title": "Heavy in Your Arms", "text": "Heavy in Your Arms \u00e8 un singolo del gruppo musicale britannico Florence and the Machine, estratto dalla colonna sonora del film \"\" e pubblicato il 7 luglio 2010.\nDescrizione.\nIl singolo, dalle atmosfere molto dark e gotiche, oltre ad esser stato composto per il film \"Eclipse\", dopo la sua pubblicazione, fu anche usato per svariate pubblicit\u00e0.\nVideo.\nIl video ufficiale del brano \u00e8 uscito su YouTube, sul canale \"Eclipse the Soundtrack\", il 7 luglio 2010."}
{"id": "4528999", "revid": "1573940", "url": "https://it.wikipedia.org/wiki?curid=4528999", "title": "Strongylognathus testaceus", "text": "Strongylognathus testaceus () \u00e8 una formica appartenente alla sottofamiglia Myrmicinae, diffusa in Europa.\nDescrizione.\nFormica giallo-bruna di dimensioni comprese tra 2.0 e 3.6\u00a0mm.\nBiologia.\n\u00c8 un parassita sociale di \"Tetramorium caespitum\".\nDistribuzione e habitat.\nLa specie \u00e8 diffusa in Europa, dalla Spagna alla Polonia.&lt;br&gt;\nSi trova solo all'interno di formicai della specie ospite \"Tetramorium caespitum\"."}
{"id": "4529012", "revid": "1272592", "url": "https://it.wikipedia.org/wiki?curid=4529012", "title": "G\u00e9rard Calvet", "text": "Appartenente all'Ordine di San Benedetto, fu il fondatore e il primo abate dell'abbazia di Sainte-Madeleine du Barroux.\nBiografia.\nG\u00e9rard Calvet nacque in una famiglia di Bordeaux assai nota per la produzione e il commercio del vino. La sua educazione ebbe inizio presso un istituto di Gesuiti, poi il giovane G\u00e9rard entr\u00f2 nel 1940 nell\u2019\"\u00c9cole des Roches\", a Maslacq, dalla quale usc\u00ec sette anni dopo. Durante questi anni G\u00e9rard ebbe come insegnante e mentore Andr\u00e9 Charlier, che esercit\u00f2 una spiccata influenza sulla sua gi\u00e0 definita vocazione spirituale.\nDopo il servizio di leva in Marocco nel 1950, entr\u00f2 nel monastero di Madiran e quindi nell'Abbazia di Nostra Signora di Tournay, dove pronunci\u00f2 i voti nel 1951 e nel 1954, per essere poi ordinato sacerdote nel 1956.\nUna scelta di vita nella continuit\u00e0 storica.\nCominci\u00f2 allora per lui un importante periodo di meditazione e un lungo viaggio in Brasile presso le Missioni della Fondazione di Tournay, in qualit\u00e0 di padre confessore dei sacerdoti missionari.\nG\u00e9rard Calvet matur\u00f2 in quegli anni una particolare sensibilit\u00e0 e affinit\u00e0 con lo spirito benedettino originario e con una concezione a-temporale della liturgia che esprimeva la continuit\u00e0 e l'unit\u00e0 della Chiesa attraverso il mantenimento non tradizionalista ma \"storico\" delle forme liturgiche e delle regole di vita, e quindi anche dei loro contenuti evangelici.\nL'adozione della Regola benedettina originaria, del canto gregoriano e dell'uso della lingua latina nelle funzioni religiose non era quindi per lui una forma conservatrice in antitesi all'innovazione, bens\u00ec l'affermazione e la testimonianza della continuit\u00e0 della fede e delle sue liturgie lungo i secoli.\nTali concezioni, per\u00f2, lo ponevano in contrasto, seppur inizialmente benevolo, con quanto il Concilio Vaticano II aveva deliberato in materia.\nTornato in Francia, non si sent\u00ec in sintonia con le innovazioni conciliari e nel 1970, con il permesso del suo abate, lasci\u00f2 l'abbazia di Tournay e si ritir\u00f2 inizialmente per un breve periodo nell'abbazia di Fontgombault e nella certosa di Montrieux, per dedicarsi infine a vita eremitica a Montmorin, nelle Alpi. Ma il sogno di una vita comunitaria secondo le regole del monachesimo tradizionale e dei riti tridentini lo indusse a costruirsi un cenobio tutto suo coinvolgendo giovani monaci che aderivano alla sua visione della vita religiosa.\nIl primo cenobio presso la cappella di Santa Maria Maddalena a B\u00e9doin.\nUomo, e monaco, di indubbio carisma, di profonda cultura e sensibilit\u00e0 umana, trov\u00f2 ben presto dei seguaci e stabil\u00ec la sede della sua prima \"abbazia\" in alcuni locali abbandonati presso la cappella di Santa Maria Maddalena di B\u00e9doin.\nI postulanti aumentarono e nel 1971 erano gi\u00e0 11, ci\u00f2 che gli valse l'approvazione del suo abate di Tournay e l'incoraggiamento a continuare e a fondare una nuova comunit\u00e0. La Cappella riprese vita, la gente del luogo grad\u00ec la presenza dei monaci, la messa cantata in gregoriano e l'ufficio in latino. Con le sole elemosine e l'aiuto di varie persone (ivi compreso un reggimento della Legione straniera di stanza nei pressi che si mise a disposizione per i lavori di pavimentazione del chiostro), padre G\u00e9rard restaur\u00f2 i vecchi locali (stalle e rimesse agricole abbandonate), creando celle per i monaci e piccoli locali accessori.\nL'avvicinamento a Mons. Lefebvre.\nAder\u00ec al movimento \"\"Una voce\", che propugnava un ritorno alle liturgie canore medioevali e all'uso del latino, e nel 1974 si leg\u00f2 al vescovo Marcel Lefebvre che lo sosteneva nei suoi intendimenti. Il legame con Lefebvre, per\u00f2, riguard\u00f2 solamente le questioni liturgiche e non la politica antivaticana del vescovo tradizionalista. Ciononostante, poich\u00e9 monsignor Lefebvre (a quel tempo gi\u00e0 diffidato da papa Paolo VI e poi sospeso \"a divinis\" nel 1976 ) aveva ordinato sacerdoti alcuni monaci della comunit\u00e0 del padre G\u00e9rard, il suo abate di Tournay, messo davanti al fatto compiuto, si dissoci\u00f2 da lui, generando cos\u00ec un dissidio con la Santa Sede, e in particolare con la romana \"Congregazione per gli istituti di vita consacrata e per le societ\u00e0 di vita apostolica\"\", che sarebbe durato quindici anni.\nInfatti gi\u00e0 l'anno seguente, 1975, a seguito di un irrigidimento delle due parti, la Santa Sede escluse il cenobio di padre G\u00e9rard dalla comunit\u00e0 sublacense. Padre G\u00e9rard inizi\u00f2 cos\u00ec un lungo colloquio con Roma per tentare il riavvicinamento ed un progressivo distacco da mons. Lefebvre.\nLa nascita della grande abbazia a Le Barroux.\nNel 1977 i piccoli spazi della cappella della Madeleine presso B\u00e9doin non bastavano pi\u00f9 ed era impossibile un ampliamento del cenobio, poich\u00e9 la cappella era da tempo monumento nazionale. Si cerc\u00f2 quindi un luogo non lontano per edificare una vera abbazia. Padre Calvet trov\u00f2 un terreno nel paese di Le Barroux, a pochi chilometri, e riusc\u00ec ad acquistarlo. Poi percorse la Francia in lungo e in largo raccogliendo donazioni ed elemosine finch\u00e9, nel 1980, fu posta la prima pietra della nuova abbazia, mentre gli stessi monaci si trasformarono in muratori.\nIn breve tempo un primo embrionale alloggio fu completato e, a Natale del 1980, tutta la piccola comunit\u00e0 lasci\u00f2 la Cappella della Madeleine di B\u00e9doin per trasferirsi a Le Barroux.\nLa riconciliazione con la Santa Sede.\nIl definitivo distacco da Lefebvre avvenne nel 1988, quando papa Giovanni Paolo II fu costretto a scomunicare Lefebvre. Padre G\u00e9rard, allora, invi\u00f2 una lettera di supplica al Pontefice affinch\u00e9 regolarizzasse la posizione della comunit\u00e0, in quanto Lefebvre aveva ordinato in essa diversi sacerdoti dal 1976 al 1987, e si rimise senza condizioni alle decisioni della Santa Sede. Alla fine dello stesso anno il cardinale Ratzinger, prefetto della \"Congregazione per la dottrina della fede\", accord\u00f2 all'abbazia benedettina di Le Barroux lo statuto canonico e dopo pochi mesi (1989) fece emettere il decreto di erezione del monastero di Santa Maddalena del Barroux nominando padre G\u00e9rard Calvet Primo Abate.\nIl cardinale Mayer, che si era adoperato molto per sanare la situazione, benedisse ufficialmente l'abbazia.\nGli ultimi anni.\nNel 2003 G\u00e9rard Calvet si dimise per ragioni di salute e lasci\u00f2 il ruolo di abate ad un confratello. Cinque anni dopo mor\u00ec in seguito a un ictus e fu sepolto nella Chiesa dell'abbazia, dietro l'altare maggiore.\nIn rappresentanza della Santa Sede, ai funerali di Padre Calvet era presente mons. Perl con una lettera di papa Benedetto XVI nella quale il Pontefice rendeva grazie all'abate Calvet \u00ab\"per le sue attenzioni verso la bellezza della liturgia latina\"\u00bb\nIl lascito spirituale.\nG\u00e9rard Calvet lascia una considerevole, fondamentale eredit\u00e0 culturale e spirituale che, a partire da scelte e convinzioni solo apparentemente formali sulla liturgia e sulla vita monastica, dischiude una visione autenticamente storica della contemporaneit\u00e0 e dell'evoluzione dei costumi nei rapporti con le pratiche di fede. Essa ha indotto molti a riflettere sull'importanza dei valori della continuit\u00e0 in materia di liturgia, a fronte di pulsioni troppo superficialmente \"innovatrici\", e sullo stesso concetto di \"innovazione\". Quest'ultimo, rapportato all'attivit\u00e0 religiosa o anche pi\u00f9 semplicemente spirituale, deve essere vissuto solo come elemento transeunte di un continuum meta-storico che si esprime nel rito e nella liturgia, luoghi al tempo stesso spirituali e fisici dove la fede degli uomini pu\u00f2 concretarsi ed essere trasmessa nella comunit\u00e0, di generazione in generazione."}
{"id": "4529013", "revid": "287204", "url": "https://it.wikipedia.org/wiki?curid=4529013", "title": "Primo (personaggio)", "text": ""}
{"id": "4529015", "revid": "1543377", "url": "https://it.wikipedia.org/wiki?curid=4529015", "title": "Murray Walker", "text": " Storico commentatore della Formula 1 della televisione britannica, fu tra i pi\u00f9 longevi telecronisti sportivi del Regno Unito.\nPer la maggior parte della sua carriera ha lavorato per la BBC, tranne una parentesi a met\u00e0 degli anni novanta, quando la tv di stato perse i diritti di trasmissione della Formula 1 a vantaggio di ITV, presso la quale Walker si trasfer\u00ec.\nDotato di un peculiare stile di commento, molto emotivo ed entusiasta, dal 1978 il suo commento per la televisione britannica dei gran premi di Formula 1 \u00e8 stato utilizzato da altre emittenti di lingua inglese in vari paesi del mondo, tra cui l'Australia e il Giappone. Conosciuto per il suo comportamento cortese e ragionato, cercava di vedere i lati positivi nei piloti protagonisti di episodi controversi. Raramente criticava i piloti e preferiva dare il beneficio del dubbio nell'attribuire le colpe degli incidenti. Un esempio di questo suo modo di fare si pu\u00f2 riscontrare nel commento del Gran Premio d'Australia 1994 dove, in seguito al controverso incidente tra Michael Schumacher e Damon Hill (di cui Walker era molto amico) che decise il mondiale piloti a favore del tedesco, Walker a differenza del suo compagno di telecronache del weekend, l'ex campione del mondo della classe 500 Barry Sheene, non attribu\u00ec a Schumacher tutte le responsabilit\u00e0 dell'incidente.\nVita personale.\nWalker \u00e8 nato nel quartiere di Hall Green a Birmingham, in Inghilterra. Suo padre Graham fu un messaggero militare e in seguito motociclista per la Norton Motorcycle Company, con cui partecipo al Tourist Trophy, e fu direttore vendite del settore corse per la Rudge-Whitworth Motorcycle company. Walker studi\u00f2 alla Highghate School e nella seconda guerra mondiale frequent\u00f2 la Royal Military Academy Sandhurst, prima di essere destinato al reggimento dei Royal Scots Greys. Al comando di un carrarmato Sherman partecip\u00f2 alla operazione Reischwald con la Quarta Brigata Meccanizzata della British Army.\nLasciata la carriera militare col rango di capitano, lavor\u00f2 nel settore pubblicitario per la Dunlop e per la Aspro. Fu poi assunto dall'agenzia pubblicitaria Masius, che lavorava per aziende come la Mars, la Vauxhall e la British Rail. Lasci\u00f2 questo lavoro solo all'et\u00e0 di 59 anni, molto tempo dopo essere diventato un famoso telecronista. Per un breve periodo fece anche il corridore motociclista.\nIl 17 giugno 2013 \u00e8 stata diffusa la notizia che a Walker \u00e8 stato diagnosticato un cancro al sistema linfatico. Egli comment\u00f2 cos\u00ec nel sito della BBC \u201cHanno scoperto il cancro dopo che lo scorso mese mi sono rotto il bacino in vacanza. Dovr\u00f2 prepararmi a vari cicli di chemioterapia e i medici hanno detto che \u00e8 recuperabile\u201d.\nMurray Walker \u00e8 scomparso il 13 marzo 2021, all'eta di 97 anni.\nCarriera da telecronista.\nWalker effettu\u00f2 la prima cronaca per la gara in salita di Shelsley Walsh nel 1948. Dal 1949 comment\u00f2 le gare con Max Robertson, anche se fu solo dalla fine degli anni settanta che ogni singolo gran premio di Formula 1 ebbe un'ampia copertura sulla televisione britannica. Segui occasionalmente le gare di Formula 1 durante gli anni settanta, iniziando a farlo a tempo pieno dalla stagione 1978. Comment\u00f2 questo sport sino al Gran Premio degli Stati Uniti 2001 ad Indianapolis.\nIl suo primo lavoro regolare fu come radiocronista per il Tourist Trophy, inizialmente affiancando suo padre. Dopo la morte di Graham Walker nel 1962, Murray ne eredit\u00f2 il ruolo di prima voce. Ha commentato gare di motocross (inizialmente per ITV) negli anni sessanta e di rallycross negli anni settanta e nei primi anni ottanta. Ha inoltre occasionalmente commentato gare di motociclismo e di rally. Walker ha anche commentato il BTCC per la BBC tra il 1988 e il 1997, e le competizioni del Gran Premio di Macao per la televisione di Hong Kong in nove edizioni.\nNelle telecronache di Formula 1 tra il 1980 ed il 1993, Walker form\u00f2 una sorprendentemente fortunata ed estremamente popolare coppia di commentatori con il campione del mondo 1976 James Hunt. Inizialmente i due non si intesero molto, dato che la personalit\u00e0, la vita privata e gli interessi di Hunt avevano poco in comune rispetto a quelli di Walker. Tuttavia Murray non lasci\u00f2 mai interferire le sue opinioni personali sulla vita privata di Hunt con il loro lavoro, cos\u00ec col tempo i due divennero amici. Murray e James lavorarono insieme per oltre un decennio alla BBC, sino all'improvvisa morte di Hunt, dovuta a un attacco cardiaco, all'indomani del Gran Premio del Canada 1993. Quando i due si trovavano in cabina di commento assieme, Walker forniva la sua descrizione dei fatti tipicamente animata, con Hunt che commentava sulla base della sua esperienza e forniva le sue opinioni nel ruolo di seconda voce.\nDopo la morte di Hunt, l'ex pilota di Formula 1 Jonathan Palmer affianc\u00f2 Walker in cabina di commento sino al 1996. L'anno seguente, i diritti televisivi per la copertura della Formula 1 nel Regno Unito passarono ad ITV, per la quale Walker abbandon\u00f2 la BBC. Dalla stagione 1997 sino al suo ritiro fu affiancato in telecronaca da un altro ex pilota di Formula 1, Martin Brundle. Walker scrisse anche una serie di resoconti annuali per le stagioni di Formula 1, \"Murray Walker's Grand Prix Year\", editi da Hazelton Publishing dal 1987 al 1997.\nNel dicembre 2000 Walker annunci\u00f2 la sua decisione di ritirarsi dal commento della Formula 1. L'ultima telecronaca televisiva di Walker fu il Gran Premio degli Stati Uniti 2001, che fu la seconda corsa disputatasi nel tracciato stradale del circuito di Indianapolis. Nell'occasione a Walker \u00e8 stato consegnato un mattoncino originale della Brickyard dal presidente del circuito Tony George, un onore raramente concesso a qualcuno che non fosse un vincitore di uno dei maggiori eventi disputati su questa pista, grazie alla reputazione guadagnata dal giornalista nel mondo dell'automobilismo.\nNel novembre 1997 a Walker \u00e8 stato conferito una dottorato onorario in lettere dall'Universit\u00e0 di Bournemouth. Un secondo dottorato onorario gli \u00e8 stato conferito dall'Universit\u00e0 del Middlesex nel luglio 2005.\nDopo il ritiro.\nNell'ottobre 2005, \u00e8 stato annunciato che Walker sarebbe tornato al microfono come voce per la BBC del campionato Grand Prix Masters. Dopo aver commentato la gara inaugurale in Sudafrica, nel gennaio 2006 BBC Radio 5 Live ha annunciato che Walker sarebbe stato parte della loro squadra per il commento per il resto della stagione.\nAnni di esposizione al forte rumore dei motori e problemi legati all'et\u00e0 hanno portato Walker a perdite d'udito in entrambe le orecchie. Nel 2006 \u00e8 diventato ambasciatore capo per la David Ormerod Hearing Centres, la catena di negozi di audiologia che gli fornisce i suoi ausili acustici.\nNel marzo 2006 il team Honda di Formula 1 ha annunciato che Walker sarebbe diventato il suo ambasciatore per met\u00e0 della stagione 2006, a partire dal Gran Premio di San Marino. Walker accoglieva i VIP ospiti della squadra e li intratteneva con il suo commento.\nSempre in quel mese Walker \u00e8 tornato al microfono per la gara del campionato V8 Supercars svoltasi ad Adelaide, su una versione modificata del circuito stradale utilizzato per il Gran Premio d'Australia di Formula 1 dal 1985 al 1995. Il mese successivo ha inoltre commentato il Gran Premio d'Australia di Formula 1 per la tv australiana Network Ten. Quell'anno \u00e8 infine stato il telecronista della Grand Prix Masters per Sky Sports.\nNel marzo 2007 Walker ha commentato di nuovo la gara V8 Supercar di Adelaide, venendo insignito dagli organizzatori di un pass a vita senza limitazioni per l'evento nel corso di una cerimonia. Nelle settimane seguenti fu ancora parte della squadra di Network Ten per il Gran Premio d'Australia. Nel giugno 2007 Walker visit\u00f2 l'isola di Man in occasione del centenario del Tourist Trophy, ed ha lavorato su un documentario riguardo all'evento (TT: Centenary Celebration with Murray Walker), pubblicato su DVD nel corso dell'anno. A luglio di quell'anno Walker comment\u00f2 il Gran Premio d'Europa per la BBC Radio 5 Live, sostituendo il radiocronista abituale, David Croft, assente per un congedo di paternit\u00e0.\nIl 28 giugno 2008 Walker \u00e8 stato premiato dalla sua citt\u00e0 natale e gli stata intitolata una \"stella\" nella Walk of Stars di Birmingham. Nel novembre 2008 riprende a collaborare con la BBC, di nuovo assegnataria dei diritti TV della Formula 1, come opinionista per il sito internet.\nIl 5 giugno 2011 un documentario biografico su Walker intitolato \"Life in the fast lane\" \u00e8 stato mandato in onda per la prima su BBC Two. 4 giorni, all'et\u00e0 di 87 anni tornava nelle vesti di co-commentatore per il terzo turno di prove libere del Gran Premio di Gran Bretagna 2011 per BBC One e BBC Five Live, partecipando inoltre alla trasmissione sulle qualifiche insieme a Jake Humphrey, Eddie Jordan, David Coulthard e il suo vecchio compagno di telecronache Martin Brundle, commentando inoltre occasionalmente le gare seguenti su BBC Radio 5 live. Torna al microfono della BBC ancora nel GP britannico del 2012."}
{"id": "4529023", "revid": "1543377", "url": "https://it.wikipedia.org/wiki?curid=4529023", "title": "RML Group", "text": "Ray Mallock Ltd., conosciuto anche come RML Group, \u00e8 un team automobilistico britannico. Nel 2013, il team \u00e8 impegnato nella serie World Touring Car Championship.\nGli inizi.\nRay Mallock inizi\u00f2 a costruire vetture da corsa insieme a suo fratello Richard, come assistente di suo padre, Major Arthur Mallock, che costru\u00ec diversi telai Mallock U2 per le gare Clubmans. Dopo aver corso in Formula 3 e in altre categorie sportive, Mallock fond\u00f2 il suo team, Ray Mallock Atlantic Racing, nel 1979, che fu rinominato RML nel 1984.\nVetture Sport.\nRay Mallock, pilota del Viscount Downe Racing, aiut\u00f2 lo sviluppo dell'Aston Martin motorizzata Nimrod NRA/C2 per la categoria Gruppo C nel World Endurance Championship nel 1983 e nel 1984. Nel 1985, RML si impegn\u00f2 a costruire prototipi per la Ecurie Ecosse nella categoria C2, vincendola nel 1986.\nNel 1987, RML torn\u00f2 nella categoria principale per sviluppare l'Aston Martin AMR-1. Il progetto fu chiuso nel 1990, ma Mallock trov\u00f2 lavoro per il team Nissan. RML svilupp\u00f2 e prepar\u00f2 il programma NPTI Nissan R90C Categoria C1 per Le Mans. La vettura condusse la corsa per cinque ore e segn\u00f2 il nuovo record sul giro.\nNel 1999, RML torn\u00f2 tra le vetture sport per produrre la RML Mallock P20 Supersports, in associazione con la compagnia Mallock Sports del fratello Richard. La loro auto vinse il campionato National Supersports nel 1999 e 2000. Fu guidata da Michael Mallock in entrambe le stagioni.\nNel 2000, RML progett\u00f2 la supercar Saleen S7 in modalit\u00e0 gara, la S7-R, vincendo la serie European Le Mans Series nel 2001 nella categoria GT1 e il campionato GT spagnolo nel 2002. Nel 2004, RML partecip\u00f2 al campionato FIA GT con due vetture.\nAnche nel 2004, RML fece correre una MG-Lola EX257 nella 24 ore di Le Mans e nella Le Mans Endurance Series. Dopo che il design divent\u00f2 obsoleto con l'avvento di un nuovo regolamento nella LMP2, RML infil\u00f2 dei componenti della EX257 nel telaio e nella scocca della Lola B05/40, creando cos\u00ec la MG-Lola EX264, che vinse nella categoria LMP2 a Le Mans nel 2005 e nel 2006.\nLa vettura del team fu ulteriormente evoluta per la stagione 2008 della Le Mans Series, con l'uso di un nuovo motore XP21 sviluppato da MG e rinominando l'auto EX265. Questa macchina fu rimpiazzata a stagione in corso da una coupe basata sulla nuova Lola B08/80. Poich\u00e9 vennero usati componenti della EX265, tra cui il motore XP21 della MG, la nuova vettura fu battezzata EX265C e debutt\u00f2 alla 1000 km di Silverstone nel 2008.\nNel 2009, il team mise il motore turbo Mazda MZR-R nel retro della Lola B08/80, abbandonando quello MG, ma problemi con la benzina specifica per quel tipo di motore causarono diversi cedimenti nel corso della stagione, la vettura concluse la corsa solo due volte in tutta la stagione. Per il 2010, il team mantenne il telaio della Lola B08/80, ma con un normale motore V8 aspirato sviluppato da Honda, lo stesso usato nell'HPD ARX-01.\nRML corse nella Le Mans Series nel 2011 con una vettura HPD ARX-01d LMP2, diventando il secondo team a correre con un'ARX-01 in Europa dopo la Strakka Racing.\nNel 2012, RML svilupp\u00f2 un nuovo motore per conto di Nissan per la Nissan DeltaWing RML, che corse con il supporto tecnico della Nissans Motorsport Partner alla 24 ore di Le Mans e nella Petit Le Mans dove fin\u00ec al 5\u00ba posto assoluto.\nVetture Turismo.\nBritish Touring Car Championship.\nVauxhall (1992\u20131996).\nDopo aver ottenuto un vantaggio dalla sua relazione con la Ecurie Ecosse, RML fece il suo debutto nelle gare Turismo nella stagione 1992 del British Touring Car Championship. Il team corse con due Vauxhall Cavalier per Ecurie Ecosse per due anni, dopodich\u00e9 vinse il campionato nel 1995, sia nel campionato piloti sia in quello costruttori.\nNissan (1997\u20131999).\nL'associazione commerciale tra RML e Nissan crebbe nel 1997 con l'avvento della Nissan Primera nel BTCC. La squadra vinse il campionato piloti nel 1999 con Laurent Aiello, insieme al titolo costruttori nel 1998 e nello stesso 1999.\nSEAT (2004).\nNel 2004, SEAT Sport UK si procur\u00f2 due SEAT Toledo Cupras, che RML fece correre nel BTCC, ma alla fine dell'anno la partnership si concluse poich\u00e9 RML decise di entrare nel World Touring Car Championship.\nChevrolet (2009\u20132011).\nRML rientr\u00f2 nel BTCC nel 2009, utilizzando le Chevrolet Lacetti ex-WTCC messe a disposizione per il campione 2001 Jason Plato, per Mat Jackson a partire dalla seconda gara e James Nash dalla quarta. Il campionato 2009 port\u00e0 loro buoni risultati, con 11 vittorie e Plato ottenne il 2\u00ba posto in classifica. Nel 2010, RML corse con le stesse vetture e vinse il campionato piloti, nuovamente con Jason Plato. Il 1\u00ba febbraio 2012, Chevrolet annunci\u00f2 che sarebbe uscita dal BTCC per concentrarsi solo sul WTCC, di conseguenza RML non prese parte alla stagione 2012 del BTCC.\nWorld Touring Car Championship.\nChevrolet (2005\u20132012).\nRML vinse il contratto per correre con le Chevrolet Lacetti nel WTCC per la stagione 2005. La Lacetti vinse 1 gara nel suo secondo anno, 7 nel 2007 e 5 nel 2008. RML continu\u00f2 a correre con la Chevrolet nel WTCC, ma stavolta con la nuova Chevrolet Cruze, che fu introdotta nel 2009 e ottenne 6 vittorie al primo anno. Nel 2010, il team Chevrolet vinse sia il campionato costruttori (con un vantaggio di 74 punti) sia, con Yvan Muller, il campionato piloti.\nTeam indipendente (2013-oggi).\nIl 4 marzo 2013, RML annunci\u00f2 di voler entrare nel WTCC per il 2013 come un team indipendente comprendenti Chevrolet Cruze a disposizione per il bicampione Yvan Muller e per l'ex-pilota dell'uscente Team Aon, Tom Chilton.\nSouth African Touring Car Championship.\nRML allest\u00ec delle Nissan Sentra per il South African Touring Car Championship, il Campionato Turismo Sudafricano.\nRally.\nAlla fine del 1997, GM Europe decise di concludere con le vetture turismo e RML li aiut\u00f2 nello sviluppo della Opel Astra per i regolamenti delle kit-cars F2 nel World Rally Championship e altri campionati nazionali rallystici in Europa. Nel 1999, l'Astra RML vinse titoli in Germania, Norvegia e Svezia.\nAlla fine del 2000, Opel assegn\u00f2 alla RML la costruzione della nuova Opel Corsa per la categoria Super 1600, che rimpiazz\u00f2 le kit-cars F2. La vettura fece il suo debutto nella categoria Junior World Rally Championship del 2002 nel Rally di Monte Carlo e ottenne il suo primo titolo l'anno successivo.\nFormula 1.\nRML consider\u00f2 un ingresso in Formula 1 per il 2010, comunque decise di non entrarci, citando come causa del mancato approdo nella massima categoria motoristica l'incertezza regolamentare presente in quell'anno. Avrebbero dovuto usare motori Cosworth. Ad ogni modo, RML disse di poter considerare ulteriormente un ingresso in Formula 1 per il futuro.\nAltre categorie.\nNel 2002, RML svilupp\u00f2 la stock car ASCAR, basata sulle corse dell'American Speed Association, vincendo nel 2002 e nel 2003 con Nicolas Minassian e Ben Collins. Anche nel 2002, RML prepar\u00f2 la vettura del team St. George di Darren Manning per la gara di Champ Car britannica a Rockingham.\nVetture stradali.\nLe abilit\u00e0 dei progettisti della RML fu usata per le vetture stradali per la prima volta nel 1990, quando la squadra costru\u00ec un esiguo numero di Ford GT40. Nel 1994, RML cre\u00f2 diversi schizzi di auto concept per un misterioso costruttore giapponese.\nNel 1999, RML ritorn\u00f2 con due diversi progetti, l'Opel Astra Concept DTM, un prototipo stradale basato sull'Opel Astra Coup\u00e9 che il costruttore tedesco avrebbe messo sul mercato l'anno successivo e il design della Saleen S7.\nNel 2003, Nissan ordin\u00f2 un prototipo basato sulla nuova Nissan Micra, inizialmente potenziata da un motore da vettura Turismo da 265 cavalli e con un cambio sequenziale a sei velocit\u00e0 e, successivamente, da un Nismo V6 da 309 cavalli, chiamato Micra R. L'auto fece la sua prima apparizione al Salone dell'automobile di Ginevra.\nNel 2011, RML mostr\u00f2 la Nissan Juke-R, con la stessa Nissan che annunci\u00f2 una limitata produzione del 'crossover pi\u00f9 veloce del mondo' del 2012."}
{"id": "4529029", "revid": "1573940", "url": "https://it.wikipedia.org/wiki?curid=4529029", "title": "Notarikon", "text": "Notarikon () \u00e8 un metodo per derivare una parola, in maniera simile alla creazione di un acronimo, facendo in modo che ciascuna delle sue lettere iniziali o finali rappresentino un'altra parola e formando cos\u00ec una proposizione o concetto da tali parole. Una variante prevede l'utilizzo delle prime \"insieme\" alle ultime lettere, o le due lettere mediane di una parola, per formarne un'altra. La parola \"notarikon\" proviene dalla lingua greca (\u03bd\u03bf\u03c4\u03b1\u03c1\u03b9\u03ba\u03cc\u03bd)), che a sua volta proviene dalla parola latina \"notarius\" che significa \"scrittore stenografo\".\n\"Notarikon\" \u00e8 uno dei tre metodi antichi \u2013 gli altri due sono ghematria e temurah \u2013 usati dai cabalisti per riordinare parole e frasi della Bibbia cos\u00ec da derivarne un substratum esoterico e un pi\u00f9 profondo significato spirituale. \"Notarikon\" fu usato anche nella protoscienza dell'alchimia.\nUso di Rashi.\nRashi usa il notarikon sette volte nel suo \"pirush\" (\"spiegazione') del \"Chumash\":&lt;br&gt;"}
{"id": "4529033", "revid": "585241", "url": "https://it.wikipedia.org/wiki?curid=4529033", "title": "Gabry Ponte - Selection", "text": ""}
{"id": "4529037", "revid": "287204", "url": "https://it.wikipedia.org/wiki?curid=4529037", "title": "Makololo", "text": "I Makololo sono un popolo dell'Africa meridionale, strettamente legato ai Basotho, dai quali si separarono all'inizio dell'Ottocento.\nStoria.\nOriginariamente stanziati nel territorio dell'attuale Sudafrica, furono cacciati dall'espansione degli Zulu, avvenuta sotto il re Shaka, e a met\u00e0 dell'Ottocento migrarono a nord, attraverso il Botswana, nel Barotseland.\nDopo aver comandato sui Lozi per circa trent'anni, furono rovesciati da una rivoluzione e migrarono a est, verso il Malawi.\nSembra che il loro nome derivi da Kololo, moglie del loro primo capo, Sebitwane.\nMakololo nella letteratura.\nNel suo romanzo del 1872, \"Avventure di tre russi e tre inglesi nell'Africa australe\", Jules Verne afferma che i Makololo appartengono al gruppo etnico beciuano e che il loro primo capo, il succitato Sebitwane, fu amico degli Europei, tanto da ricevere cordialmente David Livingstone; secondo Verne, per\u00f2, suo figlio Sekeletu, che gli succedette al trono nel 1853, dopo aver continuato per un po' la sua politica, cambi\u00f2 idea in seguito alla partenza del celebre esploratore, cominciando ad odiare tanto gli Europei quanto gli indigeni vicini; da quel periodo in poi i Makololo si meritarono la fama di \"predatori, temuti da qualunque viaggiatore che si avventuri al centro dell'Africa australe\".\nNegli anni 1850, riferisce Verne, \"i Makololo battevano la campagna principalmente nella regione compresa tra il lago Ngami e il corso dell'alto Zambesi\" e la loro borgata principale era chiamata Maketo. Inoltre, \"Makololo e Boscimani sono due trib\u00f9 nemiche, senza piet\u00e0 l'una per l'altra."}
{"id": "4529041", "revid": "599013", "url": "https://it.wikipedia.org/wiki?curid=4529041", "title": "Oscar Arp\u00f3n", "text": ""}
{"id": "4529043", "revid": "697352", "url": "https://it.wikipedia.org/wiki?curid=4529043", "title": "Tzadikim Nistarim", "text": ""}
{"id": "4529045", "revid": "287204", "url": "https://it.wikipedia.org/wiki?curid=4529045", "title": "Barracuda (personaggio)", "text": ""}
{"id": "4529046", "revid": "1573940", "url": "https://it.wikipedia.org/wiki?curid=4529046", "title": "Odontodactylus", "text": "Odontodactylus () \u00e8 un genere di crostacei, unico appartenente della famiglia Odontodactylidae facente parte dell'ordine Stomatopoda.\nTassonomia.\nIl genere ricomprende 8 specie:"}
{"id": "4529048", "revid": "287204", "url": "https://it.wikipedia.org/wiki?curid=4529048", "title": "Darius (personaggio)", "text": ""}
{"id": "4529049", "revid": "248219", "url": "https://it.wikipedia.org/wiki?curid=4529049", "title": "Odontodactylidae", "text": ""}
{"id": "4529050", "revid": "486946", "url": "https://it.wikipedia.org/wiki?curid=4529050", "title": "Eden (personaggio)", "text": ""}
{"id": "4529051", "revid": "287204", "url": "https://it.wikipedia.org/wiki?curid=4529051", "title": "Asso (personaggio)", "text": ""}
{"id": "4529052", "revid": "287204", "url": "https://it.wikipedia.org/wiki?curid=4529052", "title": "Aquarius (personaggio)", "text": ""}
{"id": "4529054", "revid": "287204", "url": "https://it.wikipedia.org/wiki?curid=4529054", "title": "Avversario (personaggio)", "text": ""}
{"id": "4529055", "revid": "287204", "url": "https://it.wikipedia.org/wiki?curid=4529055", "title": "Blob (personaggio)", "text": ""}
{"id": "4529059", "revid": "287204", "url": "https://it.wikipedia.org/wiki?curid=4529059", "title": "Gige (mitologia)", "text": ""}
{"id": "4529060", "revid": "287204", "url": "https://it.wikipedia.org/wiki?curid=4529060", "title": "Europa (mitologia)", "text": ""}
{"id": "4529061", "revid": "287204", "url": "https://it.wikipedia.org/wiki?curid=4529061", "title": "Elettra (mitologia)", "text": ""}
{"id": "4529062", "revid": "287204", "url": "https://it.wikipedia.org/wiki?curid=4529062", "title": "Euriloco (mitologia)", "text": ""}
{"id": "4529064", "revid": "287204", "url": "https://it.wikipedia.org/wiki?curid=4529064", "title": "Teresa (personaggio)", "text": ""}
{"id": "4529066", "revid": "1305887", "url": "https://it.wikipedia.org/wiki?curid=4529066", "title": "Gufo (personaggio)", "text": ""}
{"id": "4529067", "revid": "765341", "url": "https://it.wikipedia.org/wiki?curid=4529067", "title": "Women's International Grand Prix 1975", "text": "Il Women's International Grand Prix 1975 \u00e8 stato un circuito di tornei di tennis femminili che si affiancava al contemporaneo Commercial Union Assurance Grand Prix che comprendeva i tornei maschili. Questo circuito \u00e8 stato organizzato direttamente dall'International Lawn Tennis Federation e comprendeva i 4 tornei del Grande Slam e i tornei cosiddetti \"open\". Il Grand Prix femminile si affiancava al \"Virginia Slims Circuit\".\nFebbraio.\n\"Nessun evento\"\nMarzo.\n\"Nessun evento\"\nLuglio.\n\"Nessun evento\""}
{"id": "4529069", "revid": "287204", "url": "https://it.wikipedia.org/wiki?curid=4529069", "title": "Spettro (personaggio)", "text": ""}
{"id": "4529072", "revid": "38120", "url": "https://it.wikipedia.org/wiki?curid=4529072", "title": "Agenti", "text": ""}
{"id": "4529073", "revid": "38120", "url": "https://it.wikipedia.org/wiki?curid=4529073", "title": "Rufus (personaggio)", "text": ""}
{"id": "4529079", "revid": "817132", "url": "https://it.wikipedia.org/wiki?curid=4529079", "title": "South China Football Club 2012-2013", "text": ""}
{"id": "4529081", "revid": "1573940", "url": "https://it.wikipedia.org/wiki?curid=4529081", "title": "Hyalinobatrachium valerioi", "text": "Hyalinobatrachium valerioi () \u00e8 un anfibio anuro appartenente alla famiglia Centrolenidae, diffuso in America Centrale e Meridionale.\nDescrizione.\nQuesta rana piccola e delicata possiede una pelle trasparente che la fa sembrare fatta di vetro. La sua lunghezza \u00e8 da 2 a 3,5\u00a0cm.\nBiologia.\n\u00c8 un'eccellente arrampicatrice, munita di grandi dischi adesivi sotto tutte le dita. La femmina fissa le uova alle fronde degli alberi che si affacciano sui torrenti. Alla schiusa, i girini rossi o rosa cadono nell'acqua e scavano nel fango o nella sabbia del letto del torrente.\nDistribuzione e habitat.\nDalla Costa Rica centrale a Panama, fino alla Colombia e all'Ecuador."}
{"id": "4529086", "revid": "92723", "url": "https://it.wikipedia.org/wiki?curid=4529086", "title": "Tornei di tennis femminili indipendenti nel 1975", "text": "Nel 1975 alcuni tornei di tennis femminili facevano parte del Virginia Slims Circuit 1975, altri del Women's International Grand Prix 1975, ma alcuni non erano inseriti in nessuno dei 2 circuiti."}
{"id": "4529087", "revid": "136801", "url": "https://it.wikipedia.org/wiki?curid=4529087", "title": "Virginia Slims WTA Tour 1975", "text": ""}
{"id": "4529090", "revid": "1728", "url": "https://it.wikipedia.org/wiki?curid=4529090", "title": "Rana di vetro dalle macchie bianche", "text": ""}
{"id": "4529097", "revid": "1543377", "url": "https://it.wikipedia.org/wiki?curid=4529097", "title": "Radar Scope", "text": " \u00e8 un videogioco arcade sviluppato e pubblicato da Nintendo nel 1979.\n\u00c8 un genere di gioco sparatutto, con elementi simili a Space Invaders di Taito e Galaxian di Namco. \u00c8 stato distribuito in tre tipi di cabinati arcade: \"Upright\" (quelli classici in posizione verticale), \"Cockpit\" (a forma di cabina di pilotaggio), e \"Cocktail\" (a forma di tavolino).\nModalit\u00e0 di gioco.\nIl giocatore deve difendere uno spazioporto da un attacco nemico. Ha a disposizione un'astronave che si sposta nella parte bassa dello schermo solamente in orizzontale e spara alle navicelle nemiche che attaccano scendendo verso il basso dopo essersi staccate dallo stormo che compare in formazione nella parte alta dello schermo. La particolarit\u00e0 di \"Radar Scope\" \u00e8 quella di essere uno sparatutto in terza persona con una prospettiva che simula la tridimensionalit\u00e0: il piano di gioco, costituito da un reticolo, \u00e8 infatti disegnato in modo che dia il senso della profondit\u00e0. Questo effetto \u00e8 ulteriormente ampliato dall'aumento che subiscono le dimensioni delle navicelle nemiche man mano che queste scendono verso il basso, ricreando quindi il senso della distanza mediante l'uso della differente dimensione degli oggetti. Anche gli spari concorrono a ricreare la tridimensionalit\u00e0 della scena: i colpi dei laser si muovono infatti con una traiettoria che risulta tanto pi\u00f9 inclinata quanto pi\u00f9 essi sono lanciati da una zona vicino ai bordi dello schermo.\nStoria.\nNintendo era una societ\u00e0 che produceva videogiochi, anche di tipo meccanico, dal 1975. I suoi prodotti non riscuotevano per\u00f2 un notevole successo: alcuni per via della loro qualit\u00e0 intrinseca altri perch\u00e9 semplici cloni di titoli pi\u00f9 famosi, come \"Space Fever\" che era una copia di \"Space Invaders\". Per questo motivo Nintendo non era molto conosciuta al di fuori del Giappone, e anche in patria non era un nome di spicco nel panorama dei videogiochi. \nNintendo decise perci\u00f2 di produrre un gioco che potesse essere di successo e affid\u00f2 il compito a un gruppo di programmatori denominato \"Nintendo Research &amp; Development 1\", capitanato da Gunpei Yokoi. Allo sviluppo parteciparono anche Shigeru Miyamoto, come art designer, e Hirokazu Tanaka, che lavor\u00f2 ai suoni e alle musiche. Il gruppo realizz\u00f2 uno sparatutto a tema spaziale che riprendeva le tematiche di \"Space Invaders\", che in Giappone aveva avuto un successo enorme, con uno stormo di navicelle nemiche che sferravano un attacco muovendosi dall'alto verso il basso, e aggiungendo alcuni elementi di un altro gioco molto in voga in quel periodo, \"Galaxian\", che aveva introdotto il concetto delle navicelle che abbandonano la formazione per sferrare attacchi.\nNintendo lo pubblic\u00f2 nel 1979 con il nome di \"Radar Scope\". Il gioco riscosse un discreto successo in Giappone tanto che il presidente della societ\u00e0 Hiroshi Yamauchi decise di esportarlo anche in Nord America. Ma piuttosto che darlo in licenza a societ\u00e0 terze, come facevano all'epoca Namco e Konami, decise di aprire una filiale propria negli Stati Uniti d'America, \"Nintendo of America\", per commercializzare direttamente l'arcade.\nInsuccesso e conversione in Donkey Kong.\nDalla decisione all'effettiva messa in commercio dei cabinati pass\u00f2 per\u00f2 molto tempo. Nintendo dovette aprire gli uffici della sua filiale e poi spedire i cabinati in America, da cui poi furono distribuiti. \"Radar Scope\" arriv\u00f2 perci\u00f2 nelle sale americane solo nel mese di novembre del 1980, accumulando un ritardo notevole rispetto agli altri giochi derivati da \"Space Invaders\" gi\u00e0 in vendita da tempo. Oltre a ci\u00f2 manifestava anche evidenti problemi di obsolescenza: l'audio era infatti molto banale, costituito da 'bip' acuti ed effetti basati sulla modulazione del suono, che dopo un po' risultavano fastidiosi; in aggiunta a questo, sul lato grafico e della giocabilit\u00e0 non poteva reggere il confronto con titoli pi\u00f9 moderni, come ad esempio \"Frogger\" o \"Pac-Man\", con quest'ultimo che si stava affermando come successo globale. Un altro fattore di cui Nintendo non aveva tenuto conto erano i gusti differenti dei giocatori dei vari Paesi: ci\u00f2 che piaceva ai giocatori giapponesi non era detto che piacesse anche ai giocatori di altre parti del mondo. Un esempio di ci\u00f2 veniva proprio da \"Space Invaders\": nonostante in America avesse riscosso un ottimo successo, il gioco non era stato per\u00f2 capace di replicare i numeri fatti registrare in Giappone, dove era stato un vero fenomeno di culto tanto da aver costretto la Banca giapponese a coniare pi\u00f9 monete da 100 yen (usate per giocare all'arcade) per sopperire alla carenza di questo taglio fatto registrare dopo l'uscita del gioco.\nPer cercare di recuperare i cabinati invenduti (circa 2.000 dei 3.000 complessivamente prodotti) e salvarsi da una crisi finanziaria che aveva portato la societ\u00e0 sull'orlo del fallimento, il presidente di \"Nintendo of America\" Minoru Arakawa e il presidente di Nintendo Hiroshi Yamauchi decisero di utilizzare l'hardware per un nuovo gioco compatibile con i cabinati di \"Radar Scope\". Assegnarono il compito a Miyamoto che, nel giro di pochi mesi, realizz\u00f2 \"Donkey Kong\". Il kit di conversione veniva inizialmente realizzato in Giappone e poi veniva spedito in Nord America, dove era montato nei cabinati di \"Radar Scope\". \"Donkey Kong\" divenne un enorme e inaspettato successo, che non solo salv\u00f2 Nintendo ma la lanci\u00f2 verso il successo, che raggiunse pochi anni dopo con l'uscita della sua console Nintendo Entertainment System."}
{"id": "4529098", "revid": "47767", "url": "https://it.wikipedia.org/wiki?curid=4529098", "title": "Euprassia di Kiev", "text": ""}
{"id": "4529100", "revid": "16784", "url": "https://it.wikipedia.org/wiki?curid=4529100", "title": "Contea di Bass Coast", "text": "La contea di Bass Coast \u00e8 una local government area che si trova nello Stato di Victoria. Ai estende su una superficie di 859 chilometri quadrati e ha una popolazione di 29.614 abitanti. La sede del consiglio si trova a Wonthaggi.\nSuddivisione amministrativa.\nNella contea sono presenti le seguenti localit\u00e0:\nAlmurta, Anderson, Archies, Creek, Bass, Corinella, Coronet, Bay Cowes, Dalyston, Glen Alvie, Glen Forbes, Grantville, Gurdies, Inverloch, Jam, Jerrup, Kernot, Kilcunda, Kongwak, Krowera, Lance Creek, Pioneer Bay, Pound Creek, Ryanston, San Remo, Tenby Point, Wattle Bank, West Creek, Woodleigh, Woolamai, Wonthaggi, Cape Paterson, Harmers, Haven North, Wonthaggi, South Dudley, Phillip Island, Cape Woolamai, Cowes, Newhaven, Rhyll, San Remo, Silverleaves, Summerlands, Smiths Beach, Sunderland Bay, Sunset Strip, Ventnor, Wimbledon Heights."}
{"id": "4529110", "revid": "1543377", "url": "https://it.wikipedia.org/wiki?curid=4529110", "title": "Ford Evos", "text": "La Ford Evos \u00e8 una concept car presentata al salone dell'automobile di Francoforte nel 2011 dalla casa automobilistica statunitense Ford.\nProfilo e caratteristiche.\nSi tratta di una coup\u00e9 con carrozzeria di tipo fastback a quattro porte lunga 450 cm e larga 197, caratterizzata da fiancate slanciate e da un frontale inclinato e aerodinamico, distinto per le sottili luci a LED e l'inedita calandra trapezoidale a \"T\" rovesciata.\nIl design esterno, denominato \"Kinetic 2.0\", \u00e8 stato realizzato da Stefan Lamm sotto la guida della divisione \"Ford Europa\" e da Martin Smith. La vettura non \u00e8 destinato per la produzione e richiama nella carrozzeria la Ford Mustang Eleanor del 1967. Tuttavia, Ford ha annunciato che lo stile e le linee in mostra sulla Evos verr\u00e0 utilizzato sulle future vetture di produzione.\nRaccolta la coda, inglobata nel padiglione arcuato. Le portiere sono invece ad ala di gabbiano e disposte a libro. La Evos meccanicamente \u00e8 un'ibrida plug-in dotata sia di motore termico benzina da 2.0 litri con ciclo Atkinson che elettrico alimentata da una batteria agli ioni di litio; autonomia dichiarata \u00e8 di 800 km."}
{"id": "4529112", "revid": "287204", "url": "https://it.wikipedia.org/wiki?curid=4529112", "title": "Rodolfo Gonz\u00e1lez", "text": "Carriera.\nFormula Renault.\nDopo aver corso nei kart, Gonz\u00e1lez corse nella Formula Renault 2,0 UK Winter Series nel 2003, prima di correre nella main series nel 2004 e 2005 mentre stava frequentando il City College di Norwich.\nFormula 3.\nVinse la Formula 3 britannica nel 2006 per il team T-Sport. Nel 2007 continu\u00f2 a mostrarsi una promessa e concluse 11\u00ba nel 2007, sempre con T-Sport.\nNel 2008 si spost\u00f2 alla Carlin Motorsport e in Formula 3 Euro Series e condusse una stagione miserevole, ottenendo solo mezzo punto nella corsa interrotta per pioggia a Le Mans.\nGP2 Series.\nRimpiazz\u00f2 Andreas Zuber per il terzo round della GP2 Asia Series 2008-2009 a Sakhir e concluse 16\u00ba nella sua prima gara. Fin\u00ec 23\u00ba in campionato, con un 8\u00ba posto in gara-2 a Sepang come miglior risultato.\nGonz\u00e1lez entr\u00f2 nella main series per la prima volta per rimpiazzare Davide Rigon alla Trident Racing per la gara di Hockenheim.\nPartecip\u00f2 anche in Euroseries 3000 nel 2009, concludendo 5\u00ba.\nGonz\u00e1lez corse per l'Arden International al primo round della GP2 Asia Series 2009-2010 prima di essere rimpiazzato da Javier Villa. Torn\u00f2 per l'ultima gara in Bahrain, rimpiazzando Sergio P\u00e9rez al team Barwa Addax.\nGonz\u00e1lez torn\u00f2 all'Arden per la stagione 2010 insieme a Charles Pic. Segn\u00f2 4 punti e fin\u00ec 21\u00ba nel campionato piloti. Per il 2011, si spost\u00f2 alla Trident Racing, dove corse insieme a Stefano Coletti. Concluse 17\u00ba nella GP2 Asia Series 2011 e 26\u00ba nella main series 2011. Fu poi ingaggiato dalla Caterham Racing insieme a Giedo van der Garde per la GP2 Series 2012, in cui arriv\u00f2 22\u00ba.\nFormula 1.\nNel 2010 a Gonz\u00e1lez fu offerto un volante della Lotus T127 ai test di fine stagione di Abu Dhabi, insieme al bulgaro Vladimir Arabadzhiev.\nIl 14 marzo 2013, la Marussia annunci\u00f2 che Gonz\u00e1lez sarebbe stato il terzo pilota del team nella stagione 2013."}
{"id": "4529113", "revid": "173617", "url": "https://it.wikipedia.org/wiki?curid=4529113", "title": "Contea di Baw Baw", "text": "La contea di Baw Baw \u00e8 una local government area che si trova nello Stato di Victoria. Si estende su una superficie di 4.031 chilometri quadrati e ha una popolazione di 42.864 abitanti. La sede del consiglio si trova a Warragul."}
{"id": "4529122", "revid": "16784", "url": "https://it.wikipedia.org/wiki?curid=4529122", "title": "Contea di Buloke", "text": "La contea di Buloke \u00e8 una Local government area che si trova nello Stato di Victoria. Si estende su una superficie di 8.004 chilometri quadrati e ha una popolazione di 6.384 abitanti. La sede del consiglio si trova a Wycheproof."}
{"id": "4529125", "revid": "16784", "url": "https://it.wikipedia.org/wiki?curid=4529125", "title": "Contea di Campaspe", "text": "La contea di Campaspe \u00e8 una local government area che si trova nello Stato di Victoria. Si estende su una superficie di 4.517 chilometri quadrati e ha una popolazione di 36.365 abitanti. La sede del consiglio si trova a Echuca."}
{"id": "4529130", "revid": "16784", "url": "https://it.wikipedia.org/wiki?curid=4529130", "title": "Contea di Cardinia", "text": "La contea di Cardinia \u00e8 una local government area che si trova nello Stato di Victoria. Si estende su una superficie di 1.280,6 chilometri quadrati e ha una popolazione di 74.176 abitanti. La sede del consiglio si trova a Pakenham.\nGeography.\nThe Shire includes the following towns and localities:"}
{"id": "4529135", "revid": "827882", "url": "https://it.wikipedia.org/wiki?curid=4529135", "title": "Morton Subotnick", "text": "Biografia.\nDurante gli anni sessanta studia al Mills College e cofonda con Ramon Sender il San Francisco Tape Music Center, al quale aderirono, fra gli altri, Terry Riley e Steve Reich.\nNel 1966, anno in cui il Tape Music Center viene inglobato nel Mills College, Subotnick si trasferisce a New York. Durante lo stesso periodo costruisce, assieme a Sender e Don Buchla, un sintetizzatore che verr\u00e0 pi\u00f9 tardi adottato in molte sue uscite, quali \"Silver Apples of the Moon\" del 1967, \"The Wild Bull\" (1968), \"Touch\" (1969), \"Sidewinder\" (1971) e \"4 Butterflies\" (1974). Oltre ad aver goduto di un notevole successo commerciale e di critica, \"Silver Apples\" viene ricordato per essere stato il primo album interamente composto con un sintetizzatore.\nNel 1969 inizia a costruire l\"'Electronic Music Box\", un'apparecchiatura elettronica di piccole dimensioni che ha adoperato in alcuni album che includono \"Until Spring\" (1975) oltre ai gi\u00e0 citati \"Touch\" e \"Sidewinder\". A partire dalla seconda met\u00e0 degli anni settanta incide dei \"pezzi fantasma\", ovvero composizioni per strumenti acustici ed apparecchiature elettroniche che seguono uno spartito prestabilito da un software. Queste composizioni verranno poi raccolte in pubblicazioni quali \"Parallel Lines\" (1979) e \"Liquid Strata\" (1979). Durante la propria carriera, Subotnick ha inoltre composto musica per orchestre, lavori teatrali, e partecipato a performance multimediali. \u00c8 marito della celebre cantante Joan La Barbara."}
{"id": "4529137", "revid": "16784", "url": "https://it.wikipedia.org/wiki?curid=4529137", "title": "Contea di Colac Otway", "text": "La contea di Colac Otway \u00e8 una local government area che si trova nello Stato di Victoria. Si estende su una superficie di 3.433 chilometri quadrati e ha una popolazione di 20.345 abitanti. La sede del consiglio si trova a Colac."}
{"id": "4529139", "revid": "400694", "url": "https://it.wikipedia.org/wiki?curid=4529139", "title": "Contea di Corangamite", "text": "La contea di Corangamite \u00e8 una local government area che si trova nello Stato di Victoria. Essa si estende su una superficie di 4.404 chilometri quadrati e ha una popolazione di 16.376 abitanti. La sede del consiglio si trova a Camperdown."}
{"id": "4529145", "revid": "1543377", "url": "https://it.wikipedia.org/wiki?curid=4529145", "title": "Contea di East Gippsland", "text": "La contea di East Gippsland \u00e8 una local government area che si trova nello Stato di Victoria. Si estende su una superficie di 42.196 chilometri quadrati e ha una popolazione di 976 abitanti. La sede del consiglio si trova a Bairnsdale."}
{"id": "4529147", "revid": "287204", "url": "https://it.wikipedia.org/wiki?curid=4529147", "title": "Rachel (personaggio)", "text": ""}
{"id": "4529150", "revid": "16784", "url": "https://it.wikipedia.org/wiki?curid=4529150", "title": "Contea di Gannawarra", "text": "La contea di Gannawarra \u00e8 una local government area che si trova nello Stato di Victoria. Si estende su una superficie di 3.732 chilometri quadrati e ha una popolazione di 10.366 abitanti. La sede del consiglio si trova a Kerang."}
{"id": "4529153", "revid": "16784", "url": "https://it.wikipedia.org/wiki?curid=4529153", "title": "Contea di Glenelg", "text": "La contea di Glenelg \u00e8 una local government area che si trova nello Stato di Victoria. Si estende su una superficie di 6.213 chilometri quadrati e ha una popolazione di 19.575 abitanti. La sede del consiglio si trova a Portland."}
{"id": "4529155", "revid": "16784", "url": "https://it.wikipedia.org/wiki?curid=4529155", "title": "Contea di Golden Plains", "text": "La contea di Golden Plains \u00e8 una local government area che si trova nello Stato di Victoria. Essa si estende su una superficie di 2.704 chilometri quadrati e ha una popolazione di 18.770 abitanti. La sede del consiglio si trova a Bannockburn."}
{"id": "4529156", "revid": "287204", "url": "https://it.wikipedia.org/wiki?curid=4529156", "title": "Helioptile", "text": ""}
{"id": "4529157", "revid": "287204", "url": "https://it.wikipedia.org/wiki?curid=4529157", "title": "Fletchling", "text": ""}
{"id": "4529158", "revid": "287204", "url": "https://it.wikipedia.org/wiki?curid=4529158", "title": "Pancham", "text": ""}
{"id": "4529159", "revid": "287204", "url": "https://it.wikipedia.org/wiki?curid=4529159", "title": "Gogoat", "text": ""}
{"id": "4529161", "revid": "1543377", "url": "https://it.wikipedia.org/wiki?curid=4529161", "title": "Women's International Grand Prix 1976", "text": "Il Women's International Grand Prix 1976 \u00e8 stato un circuito di tornei di tennis femminili che si affiancava al contemporaneo Commercial Union Assurance Grand Prix che comprendeva i tornei maschili. Questo circuito \u00e8 stato organizzato direttamente dall'International Lawn Tennis Federation e comprendeva i 4 tornei del Grande Slam e i tornei cosiddetti \"open\". Il Grand Prix femminile si affiancava al \"WTA Tour\" diviso in \"Virginia Slims Series\" e \"Colgate Series\".\nFebbraio.\n\"Nessun evento\"\nMarzo.\n\"Nessun evento\"\nLuglio.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4529163", "revid": "339392", "url": "https://it.wikipedia.org/wiki?curid=4529163", "title": "Galatheacaris", "text": ""}
{"id": "4529165", "revid": "16784", "url": "https://it.wikipedia.org/wiki?curid=4529165", "title": "Contea di Hepburn", "text": "La contea di Hepburn \u00e8 una local government area che si trova nello Stato di Victoria. \nGeografia.\nLa contea si estende su una superficie di 1.470 chilometri quadrati e ha una popolazione di 14.367 abitanti. La sede del consiglio si trova a Daylesford."}
{"id": "4529166", "revid": "339392", "url": "https://it.wikipedia.org/wiki?curid=4529166", "title": "Galatheacaridoidea", "text": ""}
{"id": "4529167", "revid": "339392", "url": "https://it.wikipedia.org/wiki?curid=4529167", "title": "Galatheacarididae", "text": ""}
{"id": "4529170", "revid": "729019", "url": "https://it.wikipedia.org/wiki?curid=4529170", "title": "Caserma difensiva del Malamot", "text": "La caserma difensiva del Malamot (\"Ancien fort du Malamot\" in francese) \u00e8 una struttura militare che venne edificata nel 1889 in prossimit\u00e0 della vetta del monte Malamot per contrastare eventuali attacchi nemici che potessero sopravvenire dalla zona del lago Bianco e dal versante settentrionale del monte Pattacroce. L'edificio e le sue attinenze erano serviti dalla strada militare Bivio Varisello-Giaset-Malamot, lunga circa 8.700 metri ed attualmente non pi\u00f9 percorribile nella sua interezza con mezzi a motore.\nPianta.\nLa caserma difensiva venne costruita nel 1889 sulla sommit\u00e0 del monte Malamot e fino alla costruzione della batteria dello Chaberton, iniziata nel 1898, era la costruzione militare a quota pi\u00f9 elevata nel territorio italiano (2914\u00a0m s.l.m.). Era una costruzione a due piani in muratura di pietra, con getti di calcestruzzo che reggevano le putrelle di acciaio posizionate per reggere i pavimenti ed il tetto; tutto l'edificio era composto da tre corpi di fabbrica distinti che seguivano l'andamento montuoso del terreno. Aveva due file di feritoie per la difesa ravvicinata dei fucilieri e, sui lati maggiori, vi erano due caponiere per le 4 mitragliatrici di cui era dotata la caserma. La struttura era inoltre dotata di 2 cannoni 75A che, normalmente ritirati, potevano essere posizionati sulla piazzola semicircolare posta sul fronte sud-orientale, ed era in comunicazione telefonica con la batteria Pattacroce, posta ad una quota inferiore, e con il forte Varisello sul pianoro del Moncenisio.\nA nord-ovest vi era un camminamento in scalini, in parte protetto, che conduceva all'osservatorio dell'opera, posto sulla cima del monte Malamot a pochi metri dal cippo di confine allora ivi presente. Tale osservatorio, abbandonato in seguito all'abbandono dell'intera caserma, \u00e8 stato poi nuovamente utilizzato, negli anni trenta, come osservatorio per il centro 6, l'opera in caverna del Vallo alpino occidentale ricavata nella roccia proprio al di sotto della caserma difensiva.\nContestualmente alla costruzione della caserma venne costruita, su un rilievo a nord-est del Colletto del Malamot, la Batteria in barbetta Malamot, un'opera formata da 2 sezioni rivolte a nord-ovest che doveva venir in appoggio ai cannoni della caserma difensiva e che era armabile con 12 cannoni 149G in modo da coprire tutta la zona del Colle del Piccolo Moncenisio. Annessi a questa batteria erano stati costruiti 2 edifici destinati ad essere il magazzino munizioni ed un ricovero (il ricovero n\u00ba 4) per gli uomini a servizio dei 12 cannoni. Altre batterie in appoggio a quelle in cima al monte Malamot erano state edificate a quote pi\u00f9 basse: una, a quota 2863\u00a0m s.l.m., era una batteria di appoggio armabile con 2 pezzi mentre un'altra, costruita nel 1897, poteva ospitare fino a 5 pezzi suddivisi in 3 distinte sezioni.\nLungo la strada militare di accesso al monte vennero anche costruite, nel 1891, le batterie di appoggio delle Frassere Alte, armate con 8 cannoni 15 GRC/Ret mentre, a quota 2680\u00a0m s.l.m., vennero costruiti, tra il 1889 ed il 1899, i 3 ricoveri del Giaset, edifici in muratura capaci di ospitare ciascuno 20 uomini e 5 ufficiali e posti in una postazione strategica sul colle Giaset, valico di confine tra Italia e Francia ed importante via di comunicazione tra la zona del Lago Bianco e l'alta val Savine che permetteva l'aggiramento delle opere esistenti al Moncenisio.\nLa caserma oggi.\nIn seguito alla sconfitta dell'Italia nella seconda guerra mondiale ed alle condizioni del trattato di Parigi, la zona del Moncenisio con le sue adiacenze venne ceduta alla Francia e, di conseguenza, anche il monte Malamot.\nLa caserma, gi\u00e0 in stato di abbandono nel periodo della seconda guerra mondiale, \u00e8 attualmente in cattivo stato di conservazione: sono presenti i muri perimetrali con le fessure per le finestre e le feritoie, ma nulla \u00e8 rimasto dei pavimenti dei 3 edifici n\u00e9, tanto meno, del tetto. La scalinata per l'osservatorio sulla punta del monte \u00e8 ancora presente, cos\u00ec come l'osservatorio stesso, protetto, negli anni trenta, da una torretta in cemento armato in quanto riutilizzato come osservatorio della sottostante opera in caverna.\nSui muri della caserma sono presenti targhe che commemorano l'anno di apertura, la quota di costruzione, la ditta costruttrice ed il nome dell'opera (caserma Malamot), mentre sulle rocce circostanti numerose sono le incisioni lasciate a memoria dagli uomini di presidio.\nStessa sorte \u00e8 toccata alle varie batterie ausiliarie ed ai Ricoveri del Giaset, dei quali non restano che i muri perimetrali, le pietre decorative poste a contorno di porte e finestre, pietre con indicazioni sul numero di camerata e nomi ed alcuni disegni sui muri interni."}
{"id": "4529171", "revid": "16784", "url": "https://it.wikipedia.org/wiki?curid=4529171", "title": "Contea di Hindmarsh", "text": "La contea di Hindmarsh \u00e8 una local government area che si trova nello Stato di Victoria. Si estende su una superficie di 7.527 chilometri quadrati e ha una popolazione di 5.798 abitanti. La sede del consiglio si trova a Nhill."}
{"id": "4529174", "revid": "38120", "url": "https://it.wikipedia.org/wiki?curid=4529174", "title": "Crime Does Not Pay", "text": ""}
{"id": "4529175", "revid": "16784", "url": "https://it.wikipedia.org/wiki?curid=4529175", "title": "Contea di Indigo", "text": "La contea di Indigo \u00e8 una local government area che si trova nello Stato di Victoria. Si estende su una superficie di 2.044 chilometri quadrati e ha una popolazione di 15.178 abitanti. La sede del consiglio si trova a Beechworth."}
{"id": "4529176", "revid": "785616", "url": "https://it.wikipedia.org/wiki?curid=4529176", "title": "Ronin (personaggio)", "text": ""}
{"id": "4529181", "revid": "16784", "url": "https://it.wikipedia.org/wiki?curid=4529181", "title": "Contea di Loddon", "text": "La contea di Loddon \u00e8 una local government area che si trova nello Stato di Victoria. Si estende su una superficie di 6.694 chilometri quadrati e ha una popolazione di 7.459 abitanti. La sede del consiglio si trova a Wedderburn."}
{"id": "4529182", "revid": "599013", "url": "https://it.wikipedia.org/wiki?curid=4529182", "title": "Tornei di tennis femminili indipendenti nel 1976", "text": "Nel 1976 alcuni tornei di tennis femminili facevano parte del WTA Tour 1976, altri del Women's International Grand Prix 1976, ma alcuni non erano inseriti in nessuno dei 2 circuiti."}
{"id": "4529184", "revid": "136801", "url": "https://it.wikipedia.org/wiki?curid=4529184", "title": "Virginia Slims WTA Tour 1976", "text": ""}
{"id": "4529189", "revid": "767487", "url": "https://it.wikipedia.org/wiki?curid=4529189", "title": "God Don't Make the Laws", "text": "God Don't Make the Laws \u00e8 un film del 2011 scritto e diretto da David Sabbath.\nTrama.\nNel villaggio di Rockwell il tempo si \u00e8 fermato: nessuno si ammala, cresce o muore da un tragico incidente d'autobus avvenuto nel 1977, che ha spento le vite di tutta la squadra di basket del liceo del luogo, fino a quel momento imbattuta. Le cose cambiano quando un ragazzo dal misterioso passato, Hawk Kodiak, arriva al villaggio.\nProduzione e distribuzione.\nLa pellicola \u00e8 stata girata a dicembre 2010 in Ohio, nell'area di Columbus e Granville. Una prima proiezione del film, gratuita, si \u00e8 tenuta a Columbus il 1\u00ba dicembre 2011; il film \u00e8 stato inoltre presentato nel 2013 al MIPTV e al NATPE Budapest.\nIl DVD \u00e8 uscito negli Stati Uniti e in Canada il 16 luglio 2013."}
{"id": "4529190", "revid": "767487", "url": "https://it.wikipedia.org/wiki?curid=4529190", "title": "Antoine Cason", "text": "Carriera professionistica.\nSan Diego Chargers.\nCason fu scelto nel corso del primo giro del Draft 2008 dai San Diego Chargers. Nella sua stagione da rookie gioc\u00f2 come titolare tutte le 16 partite della stagione regolare mettendo a segno il suo primo intercetto il 14 settembre ai danni di Jay Cutler dei Denver Broncos. Il secondo lo fece registrare su Jeff Garcia dei Tampa Bay Buccaneers ritornandolo per 59 yard in touchdown. La sua prima annata si concluse con 75 tackle e 2 intercetti.\nNella prima gara della stagione 2009, un Monday Night Football contro gli Oakland Raiders, Cason intercett\u00f2 l'ultimo disperato tentativo di passaggio di JaMarcus Russell sigillando la vittoria da parte dei Chargers. Nella gara successiva intercett\u00f2 Joe Flacco dei Baltimore Ravens ritornandolo per 22 yard. Cason gioc\u00f2 ancora tutte le partite della stagione regolare come titolare e anche l'unica gara di playoff dei Chargers, che vinsero la AFC West division per il secondo anno consecutivo.\nNella settimana 2 della stagione 2010, Cason mise a segno due intercetti su David Garrard dei Jacksonville Jaguars. Nella stagione 2011 dopo una gara contro i New York Jets fu brevemente messo in panchina dopo aver concesso tre touchdown su ricezione a Plaxico Burress, salvo riguadagnare il posto da titolare poche settimane dopo.\nArizona Cardinals.\nIl 15 marzo 2013, Cason firm\u00f2 un contratto annuale con gli Arizona Cardinals. I primi due intercetti con la nuova maglia li mise a segno nella vittoria della settimana 15 contro i Tennessee Titans ai supplementari, ritornandone uno in touchdown. A fine stagione non gli fu rinnovato il contratto.\nCarolina Panthers.\nIl 21 marzo 2014, Cason firm\u00f2 con i Carolina Panthers. Nella prima gara con la nuova maglia mise subito a segno un intercetto su Josh McCown nella gara vinta contro i Tampa Bay Buccaneers. Nella successiva guid\u00f2 i suoi con dieci tackle e forz\u00f2 due fumble nella vittoria sui Lions."}
{"id": "4529193", "revid": "339392", "url": "https://it.wikipedia.org/wiki?curid=4529193", "title": "Sam (personaggio)", "text": ""}
{"id": "4529196", "revid": "287204", "url": "https://it.wikipedia.org/wiki?curid=4529196", "title": "Vauxhall 23-60", "text": "La 23-60 \u00e8 un'autovettura prodotta dalla Vauxhall dal 1922 al 1925.\nStoria.\nAnnunciata nel luglio del 1922, condivideva molti componenti con la pi\u00f9 potente 30-98.\nLa 23-60 ha sostituito la Vauxhall 25. Quest'ultimo modello, che fu anche in servizio durante la prima guerra mondiale, fu la base per lo sviluppo della 23-60. La 23-60 rimase in produzione fino al lancio della Vauxhall 25-70, che fu annunciata nell'ottobre del 1925, quindi poco prima dell'acquisto della Vauxhall da parte della General Motors.\nCaratteristiche tecniche.\nLa leva del cambio manuale e quella del freno di stazionamento (che agiva solo sulle ruote posteriori) erano sulla destra del guidatore. I pedali dell'acceleratore e del freno (agente invece sulla trasmissione e sulle ruote anteriori) erano posizionati piuttosto vicini.\nIl motore era quattro cilindri in linea ed aveva una cilindrata di 3.969 cm\u00b3. L'alesaggio e la corsa erano, rispettivamente, di 95 mm e 140 mm. Questo propulsore a benzina era a valvole in testa ed erogava 60 CV a 2.000 giri al minuto. Il motore erano montato anteriormente, e la trazione era posteriore.\nLo sterzo era a vite senza fine, e le sospensioni erano a balestra semiellittica sia all'avantreno che al retrotreno.\nIl modello era offerto in quattro tipi di carrozzeria: torpedo, limousine, landaulet e cabriolet. Il primo corpo vettura citato poteva ospitare fino a cinque passeggeri, mentre tutti gli altri erano in grado di trasportare fino a sette persone."}
{"id": "4529202", "revid": "287204", "url": "https://it.wikipedia.org/wiki?curid=4529202", "title": "Siegfried (personaggio)", "text": ""}
{"id": "4529209", "revid": "122315", "url": "https://it.wikipedia.org/wiki?curid=4529209", "title": "Emblema (zoologia)", "text": ""}
{"id": "4529220", "revid": "228587", "url": "https://it.wikipedia.org/wiki?curid=4529220", "title": "Catalyst", "text": ""}
{"id": "4529224", "revid": "16784", "url": "https://it.wikipedia.org/wiki?curid=4529224", "title": "Contea di Macedon Ranges", "text": "La contea di Macedon Ranges \u00e8 una local government area che si trova nello Stato di Victoria. Si estende su una superficie di 1.747 chilometri quadrati e ha una popolazione di 41.860 abitanti. La sede del consiglio si trova a Kyneton."}
{"id": "4529229", "revid": "1522738", "url": "https://it.wikipedia.org/wiki?curid=4529229", "title": "Kalos (Pok\u00e9mon)", "text": ""}
{"id": "4529230", "revid": "2730", "url": "https://it.wikipedia.org/wiki?curid=4529230", "title": "Tornei di tennis femminili indipendenti nel 1977", "text": "Nel 1977 la maggior parte dei tornei di tennis femminili faceva parte del WTA Tour 1977 ma alcuni non erano inseriti in nessuno circuito."}
{"id": "4529233", "revid": "1522738", "url": "https://it.wikipedia.org/wiki?curid=4529233", "title": "Luminopoli", "text": ""}
{"id": "4529243", "revid": "16784", "url": "https://it.wikipedia.org/wiki?curid=4529243", "title": "Contea di Mansfield", "text": "La contea di Mansfield \u00e8 una local government area che si trova nello Stato di Victoria. Si estende su una superficie di 3.892 chilometri quadrati e ha una popolazione di 7.893 abitanti. La sede del consiglio si trova a Mansfield."}
{"id": "4529245", "revid": "2203001", "url": "https://it.wikipedia.org/wiki?curid=4529245", "title": "Universit\u00e0 di Newcastle", "text": "LUniversit\u00e0 di Newcastle, nota anche come Newcastle University, \u00e8 un'universit\u00e0 inglese con sede a Newcastle upon Tyne nella regione inglese del Nord Est, nelle contee di Tyne and Wear e Northumberland.\nStoria.\nL'Universit\u00e0 di Newcastle nasce dal nucleo della storica Facolt\u00e0 di Medicina, che venne fondata a Newcastle upon Tyne nel 1834, quando inizi\u00f2 il primo corpo di ventisei studenti di medicina. Nel 1851, a seguito di un conflitto tra due fazioni di docenti, avvenne una scissione della Facolt\u00e0 di medicina in due istituzioni rivali. La maggioranza dei docenti form\u00f2 la \"Newcastle College of Medicine\", mentre gli altri la \"Newcastle upon Tyne College of Medicine and Practical Science\". Nel 1852 l'istituzione pi\u00f9 grande stabil\u00ec un collegamento formale con l'Universit\u00e0 di Durham, divenendone parte. La prima lauerea in medicina, \"Licence in Medicine\" (Lic.Med), venne rilasciata nel 1856, e i crediti riconosciuti anche dalla Universit\u00e0 di Londra. Le due istituzioni di Newcastle si riunificarono nel 1857, assumendo il nome di \"University of Durham College of Medicine\" nel 1870.\nNel 1871 venne fondato il \"College of Physical Science\" con l'offerta di corsi in matematica, fisica, chimica e geologia per rispondere alla crescente domanda proveniente dall'industria mineraria. La Facolt\u00e0 assunse il nome di \"Durham College of Physical Science\" nel 1883, per poi divenire \"Armstrong College\" nel 1904. Nel 1908 un provvedimento della Universit\u00e0 di Durham riconobbe formalmente che l'Universit\u00e0 era composta da due Divisioni, Durham and Newcastle, in due differenti luoghi. Nel 1908, il distaccamento di Newcastle impartiva lezioni nel campo della medicina, delle lettere, delle scienze, incluse agricoltura e ingegneria.\nNel corso del XX secolo, gli studenti iscritti alle facolt\u00e0 di medicina e scienze di Newcastle crebbero a tassi superiori rispetto a quelli di Durham. Nel 1963, il Parlamento inglese separ\u00f2 le due istituzioni con la creazione della \"University of Newcastle upon Tyne\"."}
{"id": "4529247", "revid": "16784", "url": "https://it.wikipedia.org/wiki?curid=4529247", "title": "Contea di Mitchell (Australia)", "text": "La contea di Mitchell \u00e8 una local government area che si trova nello Stato di Victoria. Si estende su una superficie di 2.862 chilometri quadrati e ha una popolazione di 34.637 abitanti. La sede del consiglio si trova a Broadford."}
{"id": "4529249", "revid": "16784", "url": "https://it.wikipedia.org/wiki?curid=4529249", "title": "Contea di Moira", "text": "La contea di Moira \u00e8 una local government area che si trova nello Stato di Victoria. Si estende su una superficie di 4.078 chilometri quadrati e ha una popolazione di 28.124 abitanti. La sede del consiglio si trova a Cobram."}
{"id": "4529262", "revid": "599013", "url": "https://it.wikipedia.org/wiki?curid=4529262", "title": "Johnny Hansen", "text": "Johnny Hansen pu\u00f2 riferirsi a:"}
{"id": "4529270", "revid": "587728", "url": "https://it.wikipedia.org/wiki?curid=4529270", "title": "Cross media", "text": ""}
{"id": "4529272", "revid": "1554815", "url": "https://it.wikipedia.org/wiki?curid=4529272", "title": "Solaris Trollino 18", "text": ""}
{"id": "4529273", "revid": "1724837", "url": "https://it.wikipedia.org/wiki?curid=4529273", "title": "Stadio della Rondinella", "text": "Lo stadio della Rondinella era un impianto sportivo costruito nel 1914 a Roma e attivo fino al 1957; sorgeva nell'area alberata compresa tra l'attuale curva Nord dello stadio Flaminio e la calotta del palazzetto dello Sport.\nStoria.\nDopo aver utilizzato per anni gli spazi di Piazza d'Armi, il presidente della Lazio, Fortunato Ballerini, si mise alla ricerca di un impianto sportivo da utilizzare per le partite casalinghe della squadra biancoceleste ed ottenne da Ernesto Nathan, sindaco di Roma, dei terreni nel quartiere Flaminio: il 1\u00ba novembre 1914 avviene l'inaugurazione del suo stadio con la vittoria per 3-2 contro l'Audace. Le attivit\u00e0 sportive sono sospese in seguito all'entrata in guerra dell'Italia e molti calciatori vengono arruolati; l'impianto viene quindi trasformato in orto di guerra.\nTerminato il conflitto, lo stadio della Rondinella venne ristrutturato, utilizzando anche tre vagoni di materiale donati dalla Croce Rossa Americana agli esploratori per erigere baracche prefabbricate. Il campo dell'impianto viene ruotato di 180\u00b0 nel 1924 e viene anche realizzata una tribuna coperta in legno: riprende in parte i colori della squadra e poggia su una base di mattoni dove vengono creati quattro spogliatoi con docce, la casa del custode ed un magazzino. Gli spalti si sviluppano sugli altri tre lati del terreno di gioco e la capienza complessiva equivale a oltre posti. I lavori vengono eseguiti dalla ditta Di Zitto &amp; C. per conto della Societ\u00e0 Anonima Campo Rondinella, con un capitale parzialmente finanziato da sottoscrizioni pubbliche poi convertite in tessere di socio vitalizio.\nIniziato il primo campionato a girone unico, in attesa del trasferimento a campo Testaccio, l'impianto ospita nelle sue prime due partite casalinghe anche la Roma, una delle quali \u00e8 lo storico 9-0 contro la Cremonese, vittoria casalinga col maggior numero di reti di scarto nella storia del club giallorosso. Nella medesima stagione viene disputato il primo derby tra SS Lazio e AS Roma, il quale termina 0-1 per la \"Lupa\" grazie ad una rete di Rodolfo Volk.\nNel 1927 l'architetto Marcello Piacentini ricostruisce lo stadio Nazionale, edificato nel 1911, e, con il nome di stadio Nazionale del PNF, viene utilizzato dalla Nazionale italiana oltre che da Lazio e Roma per le partite di cartello a partire dal campionato 1930-31. La Lazio si allena alla Rondinella fino al 1957, quando un incendio distrugge buona parte dell'impianto; quel che resta dello stadio viene in seguito abbattuto e trasformato in parcheggio."}
{"id": "4529280", "revid": "2730", "url": "https://it.wikipedia.org/wiki?curid=4529280", "title": "Tornei di tennis femminili indipendenti nel 1978", "text": "Nel 1978 la maggior parte dei tornei di tennis femminili faceva parte del WTA Tour 1978 ma alcuni non erano inseriti in nessuno circuito."}
{"id": "4529284", "revid": "298229", "url": "https://it.wikipedia.org/wiki?curid=4529284", "title": "Maratona di Carpi", "text": ""}
{"id": "4529287", "revid": "1573940", "url": "https://it.wikipedia.org/wiki?curid=4529287", "title": "Lonchurinae", "text": "Lonchurinae \u00e8 una sottofamiglia di uccelli passeriformi della famiglia degli Estrildidi.\nSi tratta di uccelli di piccole dimensioni, dall'aspetto massiccio, con un becco corto e robusto atto a frantumare i piccoli semi che rappresentano la componente principale della dieta, assieme a germogli, frutta e sporadicamente anche piccoli insetti.\nTassonomia.\nAlla sottofamiglia appartengono specie diffuse quasi esclusivamente nel sud-est asiatico ed in Oceania, sebbene alcune specie siano originarie del Madagascar (genere \"Lemuresthes\") o dell'Africa orientale (\"Euodice cantans\" e sottogenere \"Spermestes\").\nVengono ascritti a questa sottofamiglia i seguenti generi, raggruppati in due trib\u00f9:\nFamiglia Estrildidae\nAlla sottofamiglia appartengono le specie \"basali\" di estrildidi nei tre continenti, rispettivamente il becco d'argento in Africa, il becco di piombo in Asia e il diamante guttato in Oceania."}
{"id": "4529293", "revid": "339392", "url": "https://it.wikipedia.org/wiki?curid=4529293", "title": "Treno FS ETR 1000", "text": ""}
{"id": "4529295", "revid": "33689", "url": "https://it.wikipedia.org/wiki?curid=4529295", "title": "Ship Simulator 2008", "text": "Ship Simulator 2008 \u00e8 un videogioco della serie \"Ship Simulator\", pubblicato nel 2007.\nModalit\u00e0 di gioco.\n\u00c8 un videogioco di simulazione in cui si deve pilotare una nave tra cui, una nave taxi, la superpetroliera Latitude o il transatlantico RMS Titanic.\nQuesto gioco contiene missioni di salvataggio, viaggio o trasporto passeggeri."}
{"id": "4529297", "revid": "830939", "url": "https://it.wikipedia.org/wiki?curid=4529297", "title": "Alexandra Pomales", "text": ""}
{"id": "4529302", "revid": "729019", "url": "https://it.wikipedia.org/wiki?curid=4529302", "title": "Autopista AP-9", "text": "La Autopista AP-9 (o AP-9) \u00e8 un'autostrada spagnola. Essa parte da La Coru\u00f1a, fino ad arrivare a Tui, per un totale di 219,6\u00a0km."}
{"id": "4529307", "revid": "767487", "url": "https://it.wikipedia.org/wiki?curid=4529307", "title": "Anime ferite", "text": "Anime ferite (\"Till the End of Time\") \u00e8 un film del 1946 diretto da Edward Dmytryk.\nIl film affronta la tematica del reinserimento nella societ\u00e0 dei reduci di guerra su un soggetto tratto dal romanzo \"They Dream of Home\" di Niven Busch.\nTrama.\nTerminata la seconda guerra mondiale Cliff e Bill, due \"marine\" con encomi al loro attivo, si congedano e si separano per tornare nelle rispettive case dopo oltre tre anni vissuti insieme. Cliff, che deve ancora compiere 23 anni, ritorna a Los Angeles dove i genitori lo accolgono con affetto. Di lui si innamora la giovanissima vicina, mentre ad attrarlo \u00e8 Pat Ruscomb, giovane vedova di un pilota abbattuto in Francia nemmeno un anno prima.\nIl reinserimento nella vita civile \u00e8 duro per tutti, specie per chi ha riportato ferite e menomazioni. Bill, ad esempio, ha una piastra d'argento sul cranio e pu\u00f2 ricevere per questo una pensione. Vorrebbe comprarsi un ranch nel suo Nuovo Messico ma non ha ancora i soldi necessari. Recatosi a Los Angeles dal suo vecchio amico, va con questi a trovare Perry, tornato dalla guerra senza gambe, sfiduciato e senza prospettive.\nCliff, che per andare in guerra aveva interrotto gli studi, trova un impiego come operaio nella ditta in cui lavora Pat, scoprendo che vi sono gi\u00e0 tanti altri reduci. Ai genitori non piacciono i suoi nuovi amici e la sua scelta lavorativa ma Cliff va avanti per la sua strada.\nBill torna di nuovo a trovare Cliff trovandosi in difficolt\u00e0. I soldi messi da parte per il ranch se li \u00e8 giocati tutti a Las Vegas dove, a seguito di una colluttazione, ha subito un colpo alla testa a causa del quale ora soffre terribilmente. Cliff vorrebbe portarlo subito in ospedale ma l'amico si rifiuta categoricamente accettando per\u00f2 di uscire insieme per andare a bere qualcosa in un locale.\nDal locale Cliff chiama Perry perch\u00e9 chieda aiuto ad un sergente veterano che possa prelevare Bill per portarlo in ospedale. Perry, vincendo le sue resistenze, decide di aiutare di persona l'amico. Indossate le odiate protesi si reca con le stampelle nel locale. Qui gli ex marine sono avvicinati da dei veterani che premono per farli iscrivere alla loro associazione. Capita l'ispirazione razzista della stessa, si innesca un diverbio che sfocia presto in rissa. Perry nonostante le stampelle fa valere il suo passato di pugile, mentre Bill, colpito violentemente alla testa, alla fine verr\u00e0 portato in ospedale, cos\u00ec come auspicato da Cliff.\nQuesti, vicino all'amico che verr\u00e0 operato, \u00e8 raggiunto dai genitori, che ora ne condividono le scelte, e da Pat, con la quale aveva avuto dei dissidi, che lo abbraccia rassicurandolo sul futuro del loro rapporto.\nProduzione.\nIl futuro regista Blake Edwards appare nel ruolo di Hal."}
{"id": "4529309", "revid": "287204", "url": "https://it.wikipedia.org/wiki?curid=4529309", "title": "Testi cabalistici primari", "text": "Come per il resto della letteratura rabbinica, i testi primari della Cabala ebraica erano una volta parte della tradizione orale continuativa, sebbene nel corso dei secoli molta della Torah Orale venisse poi messa per iscritto. I testi scritti sono oscuri e difficili per quei lettori che non hanno familiarit\u00e0 con la spiritualit\u00e0 ebraica, che presume una conoscenza profonda del Tanakh (Bibbia ebraica), del Midrash (tradizione ermeneutica ebraica) e Halakhah (legge ebraica pratica).\nLa Torah.\nPer i cabalisti, i dieci enunciati in Genesi con i quali Dio ha creato il mondo sono collegati alle dieci Sephirot - la struttura divina di ogni essere. Secondo lo \"Zohar\" e il \"Sefer ha-Yihud\", la Torah \u00e8 sinonimo di Dio. Pi\u00f9 specificamente, nel \"Sefer ha-Yihud\", le lettere della Torah sono le forme di Dio. Il cabalista guarda oltre gli aspetti letterali del testo, cercando il vero significato. Il testo non solo offre tradizioni e modi di pensare, ma rivela anche la realt\u00e0 infinita di Dio. Uno dei primi filosofi ebrei, Filone d'Alessandria (20 p.e.v.-40 e.v.), disse che Abramo conosceva la Torah essenziale, prima che fosse data, perch\u00e9 Abramo era egli stesso un filosofo: osservava il mondo attorno a lui e si esaminava interiormente per scoprire le leggi della natura. Sebbene ci\u00f2, strettamente parlando, non sia una nozione mistica, introduce tuttavia l'idea di una Torah interiore che \u00e8 alla base della parola scritta. Molto pi\u00f9 tardi, nel XIX secolo, il rabbino chassid Yehudah Aryeh Leib Alter (autore della vasta opera etico-mistica \"Sfas Emes\"), sostenne che in realt\u00e0 furono le azioni di Abramo a diventare la Torah. La Torah \u00e8 quindi considerata come storia continuativa realizzata mediante le vite della Nazione di Israele. La Torah \u00e8 un testo importante perch\u00e9 anche le tradizioni minori della Cabala riconoscono i suoi aspetti del divino.\n\"Antichit\u00e0 testuale\": storia della filosofia.\nForme ebraiche di esoterismo esistevano gi\u00e0 pi\u00f9 di duemila anni fa. Ben Sira ammonisce contro di esso, dicendo: \"Tu non devi occuparti delle cose misteriose\". Ciononostante, gli studi mistici furono intrapresi e produssero una letteratura mistica.\nPrima ad apparire nell'ambito dell'Ebraismo fu la letteratura apocalittica del secondo e del primo secolo pre-cristiano e che conteneva elementi inseriti pi\u00f9 tardi nella Cabala. Secondo Flavio Giuseppe, tali scritti erano in possesso della Esseni e custoditi gelosamente dalla divulgazione, per cui si ritenevano di una certa antichit\u00e0.\nChe quei libri contenenti sapere segreto fossero tenuti nascosti da (o per) gli \"illuminati\" \u00e8 affermato da 4 \"Esdra\" 14:45-46, dove viene detto a pseudo-Esdra di pubblicare i ventiquattro libri del canone apertamente, in modo che sia i degni che gli indegni possano leggerli, ma di mantenere gli altri settanta libri occultati, al fine di \"consegnarli solo a coloro che siano saggi\" (cfr. \"Dan\" 12:10), poich\u00e9 in essi risiede la sorgente della comprensione, la fonte della sapienza, e il flusso di conoscenza.\nV'\u00e8 il \"Libro dei Giubilei\", apocrifo anche per il canone Halakhico ebraico e forse scritto verso il tempo di re Giovanni Ircano I. Si riferisce a misteriosi scritti di Jared, Caino e No\u00e8, e presenta Abramo come il rinnovatore, e Levi come il custode permanente di questi antichi scritti. Offre una cosmogonia sulla base delle ventidue lettere dell'alfabeto ebraico e si collega con la cronologia e messianologia ebraiche, mentre allo stesso tempo insiste sulla \"heptad\" (7) come numero sacro, piuttosto che sul sistema decadico (10) adottato dagli haggadisti successivi e presente nella \"Sefer Yetzirah\". L'idea pitagorica dei poteri creativi dei numeri e delle lettere era condivisa dallo \"Sefer Yetzirah\" ed era conosciuta al tempo della Mishnah, prima del 200 e.v.\nEbraismo.\nI primi elementi del misticismo ebraico si possono trovare nei testi non biblici dei Manoscritti del Mar Morto, come la Canzone del Sacrificio di Shabbat. Anche alcune parti del Talmud e del Midrash si concentrano sull'esoterico e sul mistico, specialmente \"Hagigah\" 12b-14b. Molti testi esoterici, tra cui \"Hekalot Rabbati\", \"Sefer HaBahir\", \"Torat Hakana\", \"Sefer P'liyah\", \"Midrash Otiyot d'Rabbi Akiva\", il \"Bahir\" e lo \"Zohar\" affermano essere dell'era talmudica, sebbene alcune di queste opere, in particolare il \"Bahir\" e lo \"Zohar\", sono considerati da certi studiosi moderni come prodotti medievali attribuiti pseudo-epigraficamente ai tempi antichi.\nL'ortodossia tradizionale per\u00f2 non \u00e8 d'accordo su questo. In epoca medievale il misticismo ebraico si svilupp\u00f2 sotto l'influenza del testo esoterico \"Sefer Yetzirah\" basato su parole-numeri. Fonti ebraiche attribuiscono il libro al patriarca Abramo, sebbene il testo stesso non offra nessuna asserzione sull'autore. Questo libro, e soprattutto il suo concetto embrionale delle Sephirot, divenne oggetto di studio sistematico da parte di diverse confraternite mistiche, che finirono per essere chiamate \"baale ha-kabbalah\" (\u05d1\u05e2\u05dc\u05d9 \u05d4\u05e7\u05d1\u05dc\u05d4, \"possessori o maestri della Cabala\").\nTesti primari.\nHeikhalot.\n\"Heikhalot\" (\u05d4\u05d9\u05db\u05dc\u05d5\u05ea \u2013 \"palazzi celesti\") non sono un unico testo. Piuttosto, sono un genere di scritti con caratteristiche comuni del Sefer haZohar. Questi testi si concentrano principalmente sul come realizzare una ascesa celeste attraverso gli \"Heikhalot\" (palazzi celesti) e cosa aspettarsi una volta l\u00ec, o su come far discendere gli spiriti angelici ad interagire e aiutare l'adepto. Ci sono diversi documenti pi\u00f9 estesi degli heikhalot, come \"Hekhalot Rabbati\", in cui sono descritti sei dei sette palazzi di Dio, \"Hekhalot Zutarti\", \"Shiur \u1e32omah\" e \"3 Khanokh\", quest'ultimo apocrifo (cfr Canone della Bibbia) e dunque proibito secondo l'Halakhah (cfr Filosofia ebraica), conosciuto come \"libro di Enoch\", oltre a centinaia di brevi documenti, molti dei quali soltanto frammenti.\nSefer Yetzirah.\n\"Sefer Yetzirah\" (\u05e1\u05b5\u05e4\u05b6\u05e8 \u05d9\u05b0\u05e6\u05b4\u05d9\u05e8\u05b8\u05d4 \u2013 \"Libro [della] Formazione/Creazione\"), noto anche come \"Hilkhot Yetzira\" \"Leggi di Formazione\", \u00e8 una fonte primaria dell'insegnamento cabalistico. I primi commentari di questo piccolo libro furono scritti nel X secolo, forse il testo stesso viene citato addirittura nel VI secolo, e forse la sua disposizione linguistica dell'alfabeto ebraico potrebbe risalire al II secolo. Le sue origini storiche rimangono oscure, sebbene molti credano che fosse stato scritto da Abramo e curato da Rabbi Akiva. Esiste oggi in varie edizioni, di una lunghezza fino a 2500 parole (circa la misura di un opuscolo). Organizza il cosmo in \"32 Sentieri di Saggezza\", che comprendono \"10 Sephirot\" (3 elementi - aria, acqua e fuoco - pi\u00f9 6 direzioni e un centro) e \"22 lettere\" dell'alfabeto ebraico (3 lettere madri, 7 lettere doppie pi\u00f9 12 lettere semplici): questa struttura per organizzare i fenomeni cosmici che vanno dalle stagioni del calendario alle emozioni dell'intelletto; \u00e8 essenzialmente un indice di corrispondenze cosmiche.\nBahir.\n\"Bahir\" (\u05d1\u05d4\u05d9\u05e8 \u2013 \"Illuminazione\"), noto anche come \"Midrash di Rabbi Nehunya ben Ha-Kana\" - libro di particolare interesse per gli studenti della Cabala ebraica perch\u00e9 serve come un tipo di epitome che esamina i concetti essenziali della letteratura cabalistica successiva. \u00c8 formato da circa 12.000 parole (approssimativamente la misura di una rivista). Nonostante il nome \"Illuminazione\", \u00e8 notoriamente criptico e difficile da capire (ma non impossibile). Gran parte \u00e8 scritta in parabole, una dopo l'altra in successione. Il \"Bahir\" si apre con una citazione attribuita a Rabbi Nehunya ben HaKanah, un saggio talmudico del I secolo, e il resto del libro sviluppa una discussione su tale citazione. La tradizione ebraica considera l'intero libro scritto nello spirito di Rabbi Nehunya (o persino scritto letteralmente da lui). Fu pubblicato per la prima volta in Provenza, Francia (vicino all'Italia), nel 1176. Gli storici sospettano che Rabbi Yitzhak Ha-Ivver (Isacco il Cieco) abbia scritto il libro in quel periodo, sebbene incorpori tradizioni orali di un tempo molto anteriore sul Tanakh, Talmud, Siddur, Yetzira, e altri testi rabbinici.\nSefer Raziel HaMalakh.\n\"Sefer Raziel HaMalakh\" (\u05e8\u05d6\u05d9\u05d0\u05dc \u05d4\u05de\u05dc\u05d0\u05da \u2013 \"Raziel l'Angelo\") \u00e8 una collezione di scritti esoterici, probabilmente compilata e redatta dalla stessa mano, ma originalmente non opera di un solo autore. Lo studioso Zunz (\"G. V.\" 2\u00aa ed., p.\u00a0176) distingue tre parti principali: (1) il Libro \"Ha-Malbush\"; (2) il Grande Raziel; (3) il . Queste tre parti sono ancora riconoscibili come distinte \u2014 2b-7a, 7b-33b, 34a e b. Dopo queste seguono due parti pi\u00f9 corte intitolate \"Creazione\" e \"Shur \u1e32omah\", e dopo 41a vengono presentate formule per amuleti e incantesimi.\nZohar.\n\"Zohar\" (\u05d6\u05d4\u05e8 \u2013 \"Splendore\") \u2013 il testo pi\u00f9 importante della Cabala, che a volte raggiunge anche status canonico come parte della Torah Orale. \u00c8 un commentario mistico della Torah, scritto in aramaico medievale. Per gran parte del XX secolo c'\u00e8 stato un consenso accademico per quanto riguarda la paternit\u00e0 medievale dello \"Zohar\", ma i cabalisti pi\u00f9 tradizionali sono d'accordo tra di loro che l'autore \"orale\" fu Rabbi Shimon bar Yochai e il testo fu trascritto da Rav Abba, uno studente di Rabbi Shimon bar Yochai.\nGershom Scholem sostiene che Moses de Le\u00f3n fu l'unico autore dello \"Zohar\". Pi\u00f9 recentemente, Yehuda Liebes ha affermato che, mentre de Le\u00f3n pu\u00f2 certo esser stato l'autore primario, egli comunque incorpor\u00f2 o redasse selezioni di cabalisti contemporanei (per es. Rabbi Joseph Gikatilla, Rabbi Joseph di Hamadan, Rabbi Bahya ben Asher). Studiosi cabalisti odierni, tra cui Ronit Meroz, Daniel Abrams e Boaz Huss, hanno dimostrato che i materiali che compongono lo \"Zohar\" subirono diverse generazioni di scrittura, revisione e redazione. De Le\u00f3n a suo tempo aveva sostenuto di aver scoperto il testo dello \"Zohar\" mentre si trovava in Terra d'Israele e lo attribu\u00ec al rabbino del secondo secolo Shimon bar Yochai, che \u00e8 il personaggio principale del testo stesso. Lo \"Zohar\" ottenne subito enorme popolarit\u00e0 in tutto il mondo ebraico.\nSebbene il libro venisse ampiamente accettato, alcuni rinomati rabbini nei secoli successivi pubblicarono dei testi affermando che Rabbi Moshe se lo era inventato creando un falso con concetti contrari all'Ebraismo. Tuttavia, molti di questi rabbini non erano cabalisti (cfr Nomi di Dio nella Bibbia). Il dibattito divenne un importante punto di contesa in una comunit\u00e0 di ebrei dello Yemen, noti come \"Dor Daim\", un movimento intellettuale religioso che reclamava un ritorno ad un Ebraismo pi\u00f9 talmudico. Altre comunit\u00e0 in Italia e nelle terre andaluse (spagnoli-portoghesi) contestarono il contenuto e l'autenticit\u00e0 dello \"Zohar\". Organizzato in commentari di sezioni della Torah, lo \"Zohar\" approfondisce \"Talmud\", \"Midrash Rabba\", \"Sefer Yetzira\", \"Bahir\", e molti altri testi rabbinici. In una certa misura, si pu\u00f2 certamente affermare che lo \"Zohar\" sia Cabala.\nPardes Rimonim.\n\"Pardes Rimonim\" (\u05e4\u05e8\u05d3\u05e1 \u05e8\u05d9\u05de\u05d5\u05e0\u05d9\u05dd \u2013 \"Giardino [di] melograni\") - il magnum opus di Rabbi Moses Cordovero, pubblicato nel XVI secolo \u00e8 la fonte principale della Cabala cordoveriana, estesa interpretazione dello \"Zohar\" e amichevole rivale dell'interpretazione lurianica.\n\"Etz Hayim\" e le Otto Porte.\n\"Etz Hayim\" (\u05e2\u05e5 \u05d7\u05d9\u05d9\u05dd \u2013 \"Albero [della] Vita\") - utile testo degli insegnamenti di Rabbi Isaac Luria (noto anche come \"l'Ari\", \"il Leone\"), compilato dal suo discepolo Hayim Vital (l'Ari personalmente non pubblic\u00f2 nulla). \u00c8 l'interpretazione primaria e la sintesi della Cabala lurianica e fu pubblicato a Safed nel XVI secolo. Il testo consiste in un'introduzione primaria al resto del sistema lurianico. Lo \"Shemona She'arim\" (otto porte) rappresenta il sistema lurianico completo, come organizzato da Shmuel Vital, figlio di Hayim Vital. \"Etz Hayim\" \u00e8 l'unica opera pubblicata da Hayim Vital \u2013 il resto dei suoi scritti furono seppelliti con lui in forma inedita. Sembra che Shmuel Vital abbia fatto un sogno nel quale doveva esumare certi scritti dalla tomba di suo padre, lasciandone altri sotto terra. Shmuel Vital poi si mise a redigere e pubblicare gli scritti come \"Otto Porte\", che sono a volte suddivisi in altre opere:\nI cabalisti sefarditi e mizrah\u00ec si propongono di studiare tutte le otto porte. \"Etz Hayim\" \u00e8 pubblicato in un unico volume standard, suddiviso in tre parti: le prime due parti pubblicate da Hayim Vital, con la terza parte intitolata Nahar Shalom di Rabbi Shalom Sharabi. I cabalisti aschenaziti spesso si focalizzano solo su \"Etz Hayim\", con le spiegazioni di Rabbi Mos\u00e8 Luzzatto. Comunque non sempre \u00e8 cos\u00ec: ci sono delle yeshivot, come la scuola \"Shaar Hashamayim Yeshiva\", che studiano le opere di Hayim Vital nella loro interezza."}
{"id": "4529313", "revid": "339392", "url": "https://it.wikipedia.org/wiki?curid=4529313", "title": "Testi della Cabala", "text": ""}
{"id": "4529323", "revid": "824274", "url": "https://it.wikipedia.org/wiki?curid=4529323", "title": "Tornei di tennis femminili indipendenti nel 1979", "text": "Nel 1979 la maggior parte dei tornei di tennis femminili faceva parte del WTA Tour 1979 ma alcuni non erano inseriti in nessuno circuito."}
{"id": "4529333", "revid": "125116931", "url": "https://it.wikipedia.org/wiki?curid=4529333", "title": "Angry Birds Space", "text": "Angry Birds Space \u00e8 un videogioco rompicapo sviluppato e pubblicato dall'azienda finlandese Rovio Mobile. Si tratta del terzo spin-off del noto puzzle game \"Angry Birds\" nonch\u00e9 quarto capitolo della serie.\nTrama.\nLa trama del gioco \u00e8 simile a quella dei capitoli precedenti e vede gli \"uccelli arrabbiati\" impegnati a vendicarsi dei maialini verdi rei di aver rubato loro le uova. All'inizio del gioco per\u00f2 ci viene mostrato che gli Angry Birds inseguendo i Piggies vanno a finire in un buco nero che li catapulta, assieme ai loro acerrimi nemici, nello spazio mutando tra l'altro i loro poteri.\nModalit\u00e0 di gioco.\nLa trama del gioco ci introduce il nuovo gameplay. Infatti i livelli di questo nuovo episodio, come gi\u00e0 fa intendere il titolo, saranno ambientati tutti nello spazio e questo di conseguenza apporter\u00e0 delle modifiche essenziali ai fini del gioco visto che ci si trover\u00e0 in assenza di gravit\u00e0. Di conseguenza questa avr\u00e0 effetto sugli Angry Birds che non essendo pi\u00f9 in presenza di gravit\u00e0 una volta lanciati andranno dritti senza cadere per cui sar\u00e0 necessario cercare di farli andare sopra i pianeti che sono circondati da una bolla d'aria che non \u00e8 altro che l'atmosfera. Nel momento in cui un uccellino vi entra dentro questo si ritrover\u00e0 in presenza di gravit\u00e0 e cadr\u00e0 cos\u00ec a terra. Ci troviamo quindi di fronte ad un gameplay che tiene conto in maniera sostanziale delle leggi di gravit\u00e0.\nPubblicazione.\nLa NASA \u00e8 stata scelta come partner dalla Rovio Entertainment per il lancio del gioco.. La NASA ha affermato che tale collaborazione servir\u00e0 a condividere l'emozione dello spazio con la comunit\u00e0 Angry Birds, facendo conoscere agli utenti i programmi della NASA e creando esperienze educative interattive per il pubblico. La collaborazione tra NASA e Rovio \u00e8 continuata anche con le varie espansione del gioco.\nIl 7 marzo 2013 (e per un periodo limitato) \u00e8 stato distribuito dalla Rovio l'aggiornamento alla versione 1.5.0 del gioco che ne ha sostituito il tema musicale con una nuova versione completamente re-incisa in chiave rock dal noto chitarrista Slash, che \u00e8 stato inoltre presente in \"versione uccello\" nel men\u00f9 di gioco."}
{"id": "4529337", "revid": "709565", "url": "https://it.wikipedia.org/wiki?curid=4529337", "title": "Nastri d'argento 1991", "text": "La 46\u00aa edizione dei Nastri d'argento si \u00e8 tenuta nel 1991.\nVincitori e candidati.\nI vincitori sono indicati in grassetto, a seguire gli altri candidati."}
{"id": "4529339", "revid": "218520", "url": "https://it.wikipedia.org/wiki?curid=4529339", "title": "Paraguaiano", "text": ""}
{"id": "4529340", "revid": "599013", "url": "https://it.wikipedia.org/wiki?curid=4529340", "title": "Johnny Hansen (calciatore 1966)", "text": ""}
{"id": "4529349", "revid": "93556", "url": "https://it.wikipedia.org/wiki?curid=4529349", "title": "VII Triennale di Milano", "text": "La VII Triennale di Milano si tenne nel 1940, nel pieno della seconda guerra mondiale e quindi in un clima di crisi politica, economica e sociale. La Triennale - dopo l'avvento del fascismo - ebbe un compito ben definito nella vita dell'Italia fascista. La Triennale si adoper\u00f2 per valorizzare la casa operaia, le colonie marine, il cinema, l'arte, la stazione ferroviaria, l'aeroporto, gli oggetti di uso quotidiano. Palazzo dell'arte, Padiglione, il parco e la Galleria laterale ospitano gli allestimenti dei progettisti, dei pittori e degli scultori che parteciparono all'esposizione di Milano.\nIntroduzione.\nLa Triennale ebbe da sempre un compito fondamentale nell'Italia fascista, e ha risolto innumerevoli problemi inerenti alla vita moderna.\nLa VII Triennale si adopera per valorizzare uomini e materiali, estetica e autarchia, andando verso il popolo con progetti, lavori artigiani e industriali, con perfezionamenti tecnici e proposte estetiche. Tutta la sezione di architettura, l'arredamento dell'albergo, dell'ufficio e della nave, le sezioni delle scuole d'arte sono aspetti della vita moderna che la Triennale riesamina per rinnovarli e perfezionarli. La mostra del libro Italiano antico di architettura sta a significare la fantasia degli artisti italiani.\nLa rassegna dell'antico pizzo italiano, esposto accanto alla sale del pizzo e del ricamo moderni, testimoniano il lavoro delle donne nella storia dell'arte italiana.\nLa produzione italiana si \u00e8 ancora una volta rinnovata nel gusto e nella tecnica senza dimenticare il minimo mezzo e del costo.\nI negozi di arte decorativa presentano una produzione di oggetti e di mobili dei quali le Triennali vantano la paternit\u00e0.\nLa settima Triennale guida artisti e pubblico verso la conoscenza e l'amore dell'opera d'arte in s\u00e9, riaffermando il prestigio dell'arte italiana in tutti i settori, fedele a una missione di civilt\u00e0 e bellezza, feconda d'utilit\u00e0 per il lavoro e di splendore per gli italiani.\nLa fama di cui gode la Triennale \u00e8 testimoniata dalla partecipazione di nazioni estere come la Francia, la Germania, la Romania, l'Ungheria, la Svezia, la Svizzera. La Triennale le ospita e le saluta.\nLe Sezioni che componevano la VII Triennale.\nLa mostra \u00e8 topograficamente divisa in tre grandi settori: Palazzo dell'arte, Padiglione nel parco, Galleria laterale e nelle zone adiacenti al parco nord.\nNel palazzo sono raccolte: le sezioni straniere, la mostra internazionale del cinema, le mostre italiane dell'architettura, dei vetri, metalli e dell'artigianato e dell'arredamento.\nNel padiglione sono esposte: le mostre dell'arte sacra e le mostre temporanee.\nNella galleria laterale si susseguono: la mostra internazionale della produzione in serie, l'arredamento per nave da guerra, per quello alberghiero e per ufficio, la mostra del giardino e infine quella dell'arte grafica.\nPalazzo dell'arte: Piano terra.\nMostra delle vetrine.\nIn questa sezione dedicata alle vetrine hanno partecipato le pi\u00f9 disparate aziende, dalla Nestl\u00e9 per i prodotti alimentare all'Olivetti per le macchina da scrivere. Nell'allestimento, caratterizzato da un'atmosfera eterogenea, lo scopo \u00e8 quello di presentare un'idea ordinata di arte capace di valorizzare il prodotto nonostante la variet\u00e0 di \"articoli\" dissociati tra loro. La mostra \u00e8 infatti suddivisa in diversi scompartimenti, allestiti da artisti appartenenti ad ogni tipo di \"arte\" immaginabile (cibo, moda, scrittura, lettura...).\nMostra del cinema.\nNell'aprile del 1940 Comencini e Lattuada organizzano, nell'ambito della VII Triennale di Milano, la Mostra del cinema al Palazzo dell'arte al Parco, dove ideano e realizzano la rassegna Cinema retrospettivo, al cui interno furono proiettati film mai visti in Italia, come \"La grande illusione\" (1937) di Jean Renoir.\nLa mostra del cinema allestita nella Triennale di Milano del 1940, non ha precedenti per il suo particolare aspetto e per i suoi intenti polemici, n\u00e9 in Italia n\u00e9 all'estero. Questo allestimento, infatti, non si propone di rappresentare il fenomeno del cinema nei suoi aspetti tecnici ed estetici, non ha come intento quello di glorificare la novit\u00e0 del cinema stesso, bens\u00ec di analizzare la sua formazione, di cercare di individuare dalle sue origini fino all'anno della mostra, i movimenti che rispondono alle correnti storiche del XX secolo Cos\u00ec l'interesse non \u00e8 volto tanto ai capolavori dello schermo o agli artisti pi\u00f9 celebri, quanto alle caratteristiche generali della produzione osservata storicamente nella vita dei singoli paesi.\nPer esporre al meglio il percorso storico del mondo del cinema, \u00e8 stato necessario per gli organizzatori della mostra porre una netta distinzione tra il \"cinema americano\" e il \"cinema europeo\": di quest'ultimo infatti si nota un continuo susseguirsi di tendenze e di esperienze diverse che sono conseguenza del fermento rivoluzionario, artistico e filosofico; mentre in quello americano si intuisce uno svolgimento rettilineo, costantemente preoccupato di scrutare, attraverso questa nuova forma di documentazione, l'attualit\u00e0 della vita quotidiana. In Europa il cinema, durante il primo periodo della propria storia non ha carattere n\u00e9 artistico n\u00e9 documentario ed \u00e8 semplicemente un mezzo magico per creare nelle folle favolosi incantesimi. Le possibilit\u00e0 tecniche del cinema sono tali, infatti, da stimolare la fantasia: questo primo momento di vivace entusiasmo, che \u00e8 dominato dalla figura di Georges M\u00e9li\u00e8s, da veramente al cinema, quasi inconsapevolmente, opere di un indiscutibile valore poetico. Entrato poi nella fase riflessiva, il cinema \u00e8 riconosciuto come un nuovo modo dell'arte e subisce quindi l'influenza dei letterati e degli artisti.\nOpere esposte:\nRistorante, mescita e servizi vari.\nAl piano terra, con la facciata principale verso il parco, si trovavano un ristorante e una mescita, gestite dai Fratelli Ferrario. In occasione della mostra, il soffitto a travi incrociate del ristorante sono stati decorati dal pittore Enzo Ciuti con motivi che ricordavano il cibo.\nInoltre, era presente un vestibolo decorato da vetrate incise da Ferruccio Morandini e dalle vasche per i pesci ad opera della ditta Wagner. Da questi due ambienti era possibile uscire nel parco davanti al Palazzo dell'Arte, mentre sulla destra sorgeva il Padiglione nel Parco, sede della \"Mostra d'Arte Sacra e delle mostre temporanee organizzate dalla Triennale. Questa struttura era stata edificata dall'architetto Luciano Baldessari nel 1933, in occasione della Mostra della Stampa della V Triennale. Esso presentava dei bassorilievi ad opera di Mario Sironi e Leone Lodi, poste nell'incorniciatura che circondava la facciata principale. Fra gli alberi del parco sorgeva invece la statua lignea di una Madonna, scolpita da Ludwig Moroder e Rudolf Vallazza.\nPalazzo dell'Arte: Primo piano.\nSezioni estere.\nSezione della Svizzera.\nPer la settima edizione della triennale lo spazio messo a disposizione della Svizzera era ridotto rispetto alla moltitudine di prodotti appartenenti a vari settori che potevano essere qui esposti. Si decise quindi di scegliere un tema principale che dovesse rappresentare al meglio l'industria e l'artigianato elvetico. La scelta cadde sull'Orologio che rappresenta l'industria pi\u00f9 importante e antica della Svizzera, in un connubio di tradizione e tecnologia.\nImportata a Ginevra nel XVI secolo dagli immigrati francesi si svilupp\u00f2 nei centri di Le Locle e La Chaux-de-Fonds. Da non confondersi con l'arte l'orafa, l'industria dell'orologio racchiude in s\u00e9 capacit\u00e0 tecniche, senso scientifico, precisione manuale e gusto artistico che ne fanno uno splendido prodotto da presentare in una mostra del design come la Triennale. Non a caso il motto scelto per questa sezione fu \u201cLavoro svizzero \u00e8 lavoro di precisione\u201d.\nSei sono le parti in cui si suddivide la sezione a seconda di come l'orologio viene impiegato: dal tempo libero allo sport, nel gioco, durante lo studio, a casa ecc. Gli allestimenti vengono preparati in modo da ricostruire l'ambiente in cui l'orologio viene utilizzato. Questo ha permesso di esporre piccoli oggetti che si possono trovare in ciascun ambiente: da prodotti dell'industria tessile a quelli della ceramica e del metallo.\nL'esposizione viene suddivisa in due parti. La parte destra della sala viene occupata da un elemento quadrato, un graticcio che contiene al suo interno fotografie e vetrine di esposizione. Il tema esposto qui \u00e8 quello della precisione. La parte sinistra \u00e8 invece occupata da una struttura curva: la parete \u00e8 curva e allungata, prima concava e poi convessa. Il tema \u00e8 quello dei vari settori di utilizzo dell'orologio.\nSezione della Romania.\nGran parte dell'esposizione \u00e8 consacrata a prodotti artigianali che fanno dell'arte romena antica il risultato di una lunga tradizione. Molti degli oggetti che qui si trovano fanno parte della vita quotidiana di un normale contadino rumeno: troviamo tessuti e ricami, oggetti in ceramica e altri materiali. Le forme dell'arte rumena, i materiali e le tecniche tramandate costituiscono una fonte di ispirazione per gli artisti ma anche per gli architetti di oggi. Si \u00e8 tentato di creare un vero e proprio stile che si ispirasse a queste produzioni tradizionali per la creazione di architetture, arredamento e spazi di interni. All'esposizione sono infatti presenti varie opere di artisti che si sono ispirate all'arte paesana: sculture in legno, mobili, oggetti in tessuto e in ceramica.\nSezione della Svezia.\nLa presentazione della sezione svedese si limita ad un solo settore, quello dei cristalli incisi, da sempre riconosciuta come eccellenza del paese scandinavo.\nLungo le pareti laterali dell'allestimento, a circa mezzo metro d'altezza sono tese due reti di filo metallico delimitate da delle cornici di legno. Qui vengono esposti dei vasi che si trovano sopra a delle mensole di cristallo fissate alle reti. Altri vasi sono esposti su delle mensole di rete metallica stessa. Sospese al soffitto ci sono tre vetrine sempre di cristallo che contengono le collezioni di vasi d'arte studiate dagli artisti scandinavi Edward Hald, Vicke Lindstrand e Edvin Oehrstrom. La particolarit\u00e0 di questi vasi sta nel fatto da essere costituiti da due strati di cristallo, fatti combaciare e fusi tra loro, dopo per\u00f2 essere stati incisi e decorati. Ne risultano vasi con superfici esterne del tutto lisce ma con incisioni e colorazioni al loro interno.\nGli artisti che hanno collaborato agli altri pezzi esposti sono: Gate, Landberg e Palmqvist.\nSezione del protettorato della Boemia e della Moravia.\nL'allestimento di questa sezione \u00e8 stato curato dall'architetto e professore Frantisek Troester. Vengono presentate qui alcune produzioni dell'arte della decorazione dei vetri, oggetti di vetro e metallo e alcuni schizzi e bozzetti per scenografie. Pur appartenendo alla tradizione dell'artigianato boemo questi oggetti sono stati esposti in un'atmosfera del tutto moderna e attuale. Nella sala \u00e8 presente anche un dipinto dell'artista Karel Svolinsky destinato ad una vetrata del Duomo di San Vito a Praga.\nSezione dell'Ungheria.\nL'Ungheria, in occasione della settima Triennale, si distingue dalle altre nazioni: non espone oggetti appartenenti alle arti decorative ma bens\u00ec prodotti delle arti industriali ungheresi. La produzione si presenta nelle sue tendenze moderne e anche se a volte richiama oggetti della cultura popolare, questi non sono mai una palese imitazione folcloristica.\nNelle esposizioni sono presenti numerose sculture che raffigurano Santi e patroni nazionali, che testimoniano le radici cristiano-romaniche del popolo ungherese. La maggior parte di queste opere sacre non sono firmate da alcun artista ma bens\u00ec realizzate da anonimi. In particolare una testa bronzea del Reggente Harthy domina l'ingresso mentre una scultura lignea che raffigura la Madonna \u201cPatrona Hungariae\u201d, \u00e8 posta in uno dei vani laterali che si diramano dalla sala centrale dell'allestimento.\nUna buona porzione della Sezione \u00e8 dedicata all'industria della ceramica, ritornata in luce dopo il periodo di influenza della Secessione Viennese che aveva oscurato questa arte. Tre artisti sono presenti: Geza Gorica, Stefano Gador e Margherita Kovacs. Gli oggetti di porcellana sono decorati in rilievo e colorati e raffigurano immagini sacre.\nPresente anche una mostra delle produzioni dell'industria orafa ungherese. La maggior parte degli oggetti ha carattere liturgico, come il calice e il ciborio del Professor Antonio Megyer Meyer.\nLa parte dedicata all' arte scenica riproponeva delle scenografie di alcune opere teatrali che avevano qualche rapporto con L'Italia. La scenografia dell'opera \u201cLa Tragedia dell'uomo\u201d \u00e8 stata ideata da due giovani scultori: Desiderio Erdey e Ernesto Ialics.\nPer la parte dell'arte grafica e scenografica l'Ungheria ha esposto alcuni volumi tipografici dell'Universit\u00e0 di Budapest, il volume dedicato ai Monumenti storici dell'Ungheria e le xilografie di Paolo Moln\u00e0r.\nSezione della Francia.\nIl Comitato di organizzazione della Triennale ha trascurato qualsiasi tipo di allestimento e non sono quindi presenti alcun tipo di messa in scena. La sezione francese \u00e8 quindi solo l'esposizione di alcuni oggetti ed opere. La sala principale ha un perimetro curvo e contiene al suo interno due tavoli di cristallo su cui sono posti alcuni oggetti e un divano grigio. Sul primo tavolo a fondo rosso si trovano alcuni oggetti in ebano di Alexandre Noll. Il secondo tavolo ha il fondo di colore blu e contiene altri oggetti in legno del medesimo autore.\nAlle pareti sono invece esposti all' interno di vetrine dei tessuti, in particolare in seta ricamata e decorata a colori. Tra le vetrine, in tutto sei, sono collocate delle mensole di specchio che potano due piccoli obelischi creati dalla Manifattura di S\u00e8vres.\nSezione della Germania.\nLa Germania ha raccomandato ai proprio espositori per questa edizione, di rinunciare a novit\u00e0 eccentriche e polemiche, ma bens\u00ec di concentrarsi nella realizzazione di progetti ultimati, provati dall'esperienza e da un lungo percorso di sviluppo. La Germania punta a dei prodotti che pur essendo destinati all'uso pratico e quotidiano abbiano lo stesso una forma bella ed adeguata.\nPerci\u00f2 la Germania ha accolto per questa edizione l'iniziativa di esporre oggetti e prodotti dell'arte applicata, quali mobili e arredi. Il comitato del Deutsche Heimatwerk ha scelto mobili e arredi che non sono stati disegnati da nessun artista in particolare ma sono il frutto della lunga tradizione rurale che caratterizza ogni regione della Germania.\nD'altra parte sono esposti anche mobili che appartengono ad una produzione pi\u00f9 moderna e sviluppati per il vivere di tutti i giorni. I temi che stanno pi\u00f9 a cuore ai progettisti tedeschi sono il lavoro, l'abitazione e la gioia della tavola.\nNumerosi sono gli arredi progettati dal Dottor Hermann Gretsch, che \u00e8 l'organizzatore e il curatore della stessa Sezione tedesca. Una camera da letto, una sala per ascoltare la musica e una sala da pranzo sono state ricostruite su disegni del professore e vedono al suo interno numerosi oggetti d'arredamento prodotti dell'industria tedesca. I settori presenti vanno dalla ceramica alla falegnameria, dall'industria tessile a quella dei metalli.\nVestibolo e impluvium.\nIl vestibolo \u00e8 decorato da quattro grandi statue dello scultore Fausto Melotti,che simboleggiano le arti plastiche: Architettura, Scultura, Pittura e Decorazione.\nDal Vestibolo e destra, si entra nell'Impluvium.\nL'Impluvium \u00e8 stato sistemato dall'arch. Renato Camus. Le maioliche, furono eseguite dal pittore Enrico Ciuti, dal reparto Derutanova, del Consorzio Italiano di Maioliche Artistiche di Perugia.\nLa vasca centrale quadrata ha una decorazione a maiolica raffigurante tre teste equine. Il cordolo che delimita la vasca aveva una decorazione orizzontale a piastrelle, il motivo raffigurato erano i balaustri. Il pavimento \u00e8 in lastroni di beola disposti a \"opus incertum\" e sostituiti liberamente con lastre in maiolica colorata esibenti grandi insetti fantastici.\nUscendo dalla parte opposta all'ingresso, si accede al cortile. Dalla porta centinata nella parete di fondo si giunge alla mostra Internazionale dell'Architettura. Nella lunetta, sopra la porta d'ingresso, c'era una scultura di Fausto Melotti che rappresenta san Tommaso apostolo quale patrono degli architetti. Il passaggio lungo le pareti era costituito da otto pannelli a bassorilievo di Fausto Melotti. Essi alludono alle otto sezioni della mostra.\nMostra del libro italiano antico di architettura.\nL'esposizione intende riaffermare il primato della trattatistica architettonica che accompagna quella dell'architettura italiana.\nLa raccolta possiede poche opere data la difficolt\u00e0 di asportare dai luoghi in cui sono custoditi codici e libri rari.\nCi sono trattati di architettura e di estetica architettonica, opere scritte di architetti, pochi libri di tecnica e alcuni di architettura militare. Si sono raccolte testi scritti che avessero affinit\u00e0 dal punto di vista creativo e stilistico.\nLa rassegna comincia con Vitruvio, nell'ultimo secolo dell'era antica, si ferma alla met\u00e0 del XIX secolo.\nUna bibliografia vasta e completa \u00e8 stata comunque pubblicata, presso la casa Hoepli, da Agnoldomenico Pica, ordinatore della mostra.\nSi ricorda la partecipazione della libreria antiquaria Hoepli che ha collaborato con l'ordinatore e ha organizzato il reparto vendite.\nLa galleria del Rinascimento.\nLa galleria del Rinascimento, sulla parete inclinata, ha una composizione fotopittorica di Diego Santambrogio e Niccol\u00f2 Segota che evoca gli elementi grafici della trattatistica italiana.\nAlle pareti, sui lati lunghi, una serie di fotografie di pagine di codici e di volumi a stampa si propone di diffondere la conoscenza delle pagine dei volumi esposti. Nei telai figurano riproduzioni di Piero della Francesca, L.B. Alberti, Giuliano da Sangallo, il Filarete, il Vignola, Il Palladio, il Borromino, ecc. Nelle bacheche sono esposti codici, incunaboli e volumi di varie epoche.\nPalazzo dell'arte: Secondo piano.\nScalone e Vestibolo superiore.\nDall'atrio del primo piano si sale verso il vestibolo superiore tramite lo scalone sistemato dall'arch. Giovanni Muzio e dall'ing. Bruno Negri.\nDallo scalone, per chi sale, \u00e8 visibile la grande tempera di Filiberto Sbardella \"Inno alla civilt\u00e0 fascista\" a cui hanno collaborato anche i pittori Anglesi, Bergozon, Maccaferri e Viriglio.\nNel Vestibolo superiore sono esposte opere d'arte rilevanti con cui la Triennale vuole accentuare il suo interesse per gli elementi decorativi. La decorazione attinge alla pi\u00f9 alta forma di manifestazione artistica, quella che ha il compito di esprimere gli ideali, i sensi e la civilt\u00e0 di un popolo.\nNel centro del vestibolo su un piedistallo in mattoni, accanto alla balaustra, c'\u00e8 \"La testa di Medusa\", modellata da Lucio Fontana ed eseguita dalla ditta Giorgio Grapputo di Milano. Questa testa \u00e8 rivestita di tessere musive nere e oro.\nA destra, verso l'Aula Massima, su una paratia verticale, c'\u00e8 un mosaico in marmo di Massimo Campigli eseguito da Padoan di Venezia.\nCampigli tratta il tema mussoliniano della \"pace con giustizia\": mentre la figura della Pace protegge un alberello l'altra - la giustizia- spezza un frutto in parti uguali.\nDi fronte all'opera di Campigli e simmetricamente rispetto al Vestibolo, c'\u00e8 un secondo mosaico in vetro di Aldo Salvadori eseguito dall'Istituto d'Arte di Ravenna sotto la direzione del maestro Tuti.\nAi lati della finestra che guarda nell'Impluvium sono collocate due sculture acefale di Mario Raimondi; tra le due statue c'\u00e8 una piccola scultura bronzea di Angelo Biancini raffigurante un cavaliere.\nAi lati della \"Medusa\" ci sono due vasi di Leono Fraquelli. Vicino al mosaico di Salvadori \u00e8 collocata una grande coppa di Lucio Fontana di Milano.\nDal Vestibolo, attraversando la galleria dei vetri e dei metalli, si giunge nell'Aula Massima. \nAula Massima.\n\"Sistemazione dell' arch. Agnoldomenico Pica, 1939\"\nL'aula massima \u00e8 destinata alle cerimonie, ai raduni e ai congressi che si sono tenuti durante la VII Triennale.\nEssa \u00e8, dopo il salone dell'Alessi in Palazzo Marino, l'ambiente di rappresentanza di Milano. L'aula \u00e8 rivestita a riquadri di legno dorato, la trama \u00e8 messa in risalto da listelli in legno rosso. Il pavimento \u00e8 in marmo cipollino verde.\nLa parete di fondo \u00e8 rivestita di marmo. La tribuna \u00e8 protetta da una pensilina a sbalzo rivestita di mosaico d'oro.\nL'arengo della tribuna \u00e8 concepito come una cattedra che sporge verso il vaso della scala. Esso \u00e8 in marmo grigio, il pluteo. Il marmo reca fasce orizzontali scolpite da Fausto Melotti.\nA sfondo della tribuna un pannello intessuto di canapa rossa e viola, di filati d'oro, d'argento e d'acciaio realizzato dalla pittrice Anita Pittoni.\nNel pannello si ripete ritmicamente il motivo araldico dell'aquila imperiale. Sul soffitto si replica con la medesima immagine ingrandita. Di fronte alla tribuna si apre la loggia dei musici.\nIn basso si sviluppa una lunga fascia di marmo grigio in cui Melotti scolpisce gli stemmi della citt\u00e0, delle signorie e dei sestrieri storici di Milano. Superiormente si trovano gli stemmi di Porta Ticinese, Porta Vercellina, Porta Nuova, del comune, Porta Comasina, Porta Romana, Porta Orientale. Inferiormente si replica tre volte la croce del comune di Milano come stemma del libero comune, della repubblica Ambrosiana e del comune attuale. Fra le croci comunali si succedono gli stemmi dei Torriani, dei Visconti e degli Sforza.\nIl rivestimento ligneo \u00e8 stato fatto dalla ditta Giuseppe Carcano di Palazzolo Milanese, le parti in marmo dalla ditta Renato Camuzzi di Bergamo e il pannello di Anita Pittoni dal laboratorio artigiano triestino diretto dalla pittrice stessa.\nDall'aula massima si accede alla terrazza esterna e alla mescita. Essa \u00e8 stata allestita dalla sezione del mobile dell'Istituto Superiore per le Industrie Artistiche di Monza \u00abCostanzo Ciano\u00bb.\nMostra del pizzo antico.\nAllestimento di Gabriele Mucchi (1899-2002).\nLa mostra del pizzo antico vuol richiamare l'attenzione del pubblico sopra un'industria artistica generalmente poco nota, ma la cui importanza fu nei secoli scorsi, dal Quattrocento all'Ottocento, assai rilevante. Si vuol ricordare l'origine tutta italiana di quest'arte, che dovette diffondersi presto in tutti i paesi d'Europa, particolarmente nelle Fiandre e in Francia, dove assurse a quella fastosit\u00e0 che era dettata dallo stile dell'epoca. Di tante variet\u00e0 la mostra intende presentare una scelta che offra per ogni epoca e per ogni luogo un esemplare significativo. Il problema del poco spazio \u00e8 stato ovviato dando alla mostra un carattere rotatorio cosicch\u00e9 il materiale esposto possa essere rinnovato continuamente. Per la raccolta del materiale si \u00e8 ricorso a musei, chiese, enti ecclesiastici e alle collezioni private.\nCompito di questa sezione \u00e8 stato quello di esporre oggetti preziosi, di grande valore artistico e storico. I pizzi antichi sono inoltre delicatissimi e piccolissimi, da poter essere esaminati da vicino in un ambiente tranquillo e che li valorizzasse al massimo. Sono state rifiutate tutte le trovate esibizionistiche, cercando di dare un tono uniforme e classico all'ambiente, in modo da far risaltare il carattere nobile e prezioso delle cose esposte. Tutto l'allestimento \u00e8 stato realizzato il legno. Il puttino di gesso dorato appeso al soffitto \u00e8 opera di Jenny Wiegmann Mucchi, moglie di Gabriele..\nLe vetrine esposte furono 28.\nCos\u00ec Mucchi, nell'autobiografia, descrive l'allestimento affidatogli:\n\"Immaginai una striscia di parete nera, formata da pannelli un po\u2019 staccati dalla parete reale [\u2026]: ci\u00f2 per far posto, dietro ad essi pannelli, a una serie di bacheche che si aprivano verso la sala e contenevano preziosissimi antichissimi pizzi, [\u2026] chiusi [\u2026] con una serie di potenti cristalli che correvano lungo tutta quella striscia di parete senza soluzione di continuit\u00e0. La sala, alta, colorata di color blu-grigio scuro, era quasi al buio. Ma dalle bacheche [\u2026] scendeva [\u2026] una luce brillante. Sul soffitto avevo immaginato una nuvola di pizzi, finti [\u2026]. Erano falde di tarlatana fissate, in strati pendenti, al soffitto. Un angelo dorato \u2013 opera di Genni \u2013 sembrava volare dentro quella nuvola biancastra.\"\nMostra dei tessuti e dei ricami.\nLa mostra dei tessuti e dei ricami, alla quale ha fatto da prefazione quella del pizzo antico comprende le sale: del LInificio e Canapificio Nazionale, della Ital-Viscosa, di Vittorio Ferrari e del Gonfalone, delle stolle di Croff, la sezione dei tessuti e quella dei merletti e dei ricami.\nSala del Linificio e Canapificio Nazionale.\nIl Linificio e Canapificio Nazionale presenta una breve mostra di sue produzioni. La sala \u00e8 arredata come una semplice camera da lavoro. Sulle pareti sono esposti tessuti di canapa stampati su disegni di Carminati e Berzeviczy-Pallavicini e tessuti a tinta unita per arredamento; inoltre ci sono esempi di tappezzeria e di rivestimento di mobili.\nSala dell'Ital-Viscosa.\nLa sala \u00e8 concepita unicamente come sala espositiva infatti non vi \u00e8 presente alcun tipo di ambientazione. Le stoffe esposte sono unicamente dell'Ital-viscosa.\nEntrando dalla sala del Linificio e Canapificio si ha sulla sinistra un grande tendaggio composto da teli di stoffe per abbigliamento, davanti a ci\u00f2 c'\u00e8 un elemento composto da un vetro dipinto unito ad uno specchio curvo. Al centro vi \u00e8 una nicchia da pavimento a soffitto con un pannello bianco e nero. Sulla parete di destra c'\u00e8 un telaio di legno con delle stoffe.\nLe stoffe sono inserite in dei telai staccati dal muro, che incorniciano perfettamente i particolari. La grande nicchia centrale \u00e8 a sezione orizzontale pi\u00f9 che semicircolare, la curva \u00e8 ripresa in basso da un divano ricoperto di stoffa. Il divano si chiude con un tavolo tondo coperto da tessuti sul quale \u00e8 riposta una lastra di cristallo unito ad esso.\nIl soffitto \u00e8 traforato da coni illuminati di varie dimensioni.\nSala di Vittorio Ferrari e del Gonfalone.\nSu una mensola di legno che percorre tutte le pareti, sono esposti i tessuti lavorati a mano. Questi tessuti italiani di gran pregio sono onorati da Vittorio Ferrari che ne sottolinea il primato nel tessuto di alta classe. La collezione comprende sia tessuti antichi, ma anche collezioni nuove. Nel centro della sala c'\u00e8 un grande bancone che fa da vetrina per le stoffe, inoltre alcuni mobili sono stati ricoperti, come nell'allestimento precedente, con stoffe per dimostrare l'aderenza ad esse.\nIn questa sala \u00e8 esposta un'opera eccezionale di ricamo, il Gonfalone dell'Ospedale Maggiore di Milano; l'ideazione di quest'opera \u00e8 dovuta a Gio Ponti. Il Gonfalone rappresenta l'Annunciazione, immagine simbolica dell'ospedale; questa \u00e8 ricamata a rilievo in oro su fondo di seta ed \u00e8 ornata in perle. Sono inoltre ricamati a colori gli stemmi che costituiscono l'emblematica dell'Opera dell'Ospedale.\nSala delle stoffe di Croff.\nQuesta sezione presenta un numero cospicuo di stoffe da arredamento, tende e tappeti. La sala \u00e8 divisa in due parti: nella prima sono disposte su sostegni stoffe nuove di vari tipi; nella seconda figurano le applicazioni delle stoffe e dei tendaggi.\nDavanti alla grande finestra c'\u00e8 un tendaggio dimostrativo, composto di varie stoffe sia opache che trasparenti. Una parte della sala \u00e8 tappezzata con raso bianco trapuntato, l'altra con una stoffa a grandi fiori. Su due pedane sono posizionati due mobili: uno, un mobile-mescita e scrivania coperto da una stoffa ricchissima, l'altro un divano rivestito di raso bianco, con zoccolo di cristallo trasparente bianco e viola ametista.\nSezione dei merletti e dei ricami.\nTutti i lavori esposti sono stati creati per presentare alla VII Triennale le varie tecniche di ricamo nella loro espressione pi\u00f9 moderna. La sala \u00e8 stata per mostrare al pubblico in quanti modi possono venire esposti e di conseguenza apprezzati i merletti. Sono state create composizioni sotto campane di vetro, in nicchie a forma di strumenti musicali. Nell'atrio d'accesso \u00e8 esposto un arazzo.\nDavanti alla porta, che \u00e8 nel mezzo della parete dipinta, che raffigura \u201cle donne italiane al lavoro\u201d \u00e8 esposto lo stendardo dell'Universit\u00e0 di Padova. I tre manichini indossano tre abbigliamenti femminili con applicazioni di trine e ricami:\nSezione dei tessuti.\nIn questa sezione si sono raccolti i migliori prodotti che l'industria tessile italiana \u00e8 in grado di offrire. Ogni stoffa \u00e8 stata appositamente creata per la presentazione al pubblico della VII Triennale.\nGli artisti che hanno coadiuvato con i disegni sono: Enrico, Fabrizio Clerici; Piero Fornasetti.\nLa Galleria dei vetri e dei metalli.\n\"Allestimento dell'Arch. Ignazio Gardella\"\nL'ordinamento della mostra \u00e8 stato fatto dall'architetto Ignazio Gardella e dal Comitato Esecutivo al quale \u00e8 andata la scelta dei pezzi.\nLa prima parte della galleria \u00e8 adiacente alla mostra delle ceramiche \u00e8 riservato a Paolo Venini di Murano. Venini ha provveduto alla sistemazione dei suoi prodotti ed ha presentato anche dei pezzi d'eccezione.\nLa seconda parte della galleria \u00e8 stata divisa in quattro spazi e la scenografia riguarda un'interpretazione fantastica di un canale veneziano da parte del pittore Bramante Buffoni.\nIn questi spazi ci sono i vetri di Seguso, Barovier, delle Cristallerie e Conterie, della Salir di Murano.\nCi sono dei pezzi pi\u00f9 eccezionali di altri prodotti dalle societ\u00e0 Alluminio S.A. e Lavorazione Leghe Leggere S.A., tra cui una scultura sospesa in anticorodal e un camino isolato circolare con una cappa conica in lastre di alluminio sbalzato; l'autrice \u00e8 la scultrice \"Genni\".\nSono esposti i grandi vasi di zama della Montecatini Piombo e Zinco, e gli smalti di \"De Poli\" di Padova, fra cui un pannello con mattonelle smaltate su progetto di Gi\u00f2 Ponti, che ha rappresentato un Arlecchino.\nI tavoli su cui sono esposte le opere sono in abete leggermente cerato. La parete dove si aprono le finestre verso il parco, \u00e8 ricoperta da un rivestimento in Arelle sul quale c'\u00e8 un rampicante dipinto su zone di intonaco.\nIl Velario \u00e8 costituito da strisce di tela bianca, staccate le une dalle altre in modo che formino parabole in campate uguali. Hanno fornito gli oggetti esposti i seguenti artisti: Franco Albini, Gian Luigi Banfi, E. Barovier, Ludovico B. Belgiojoso, Luigi Caccia Dominioni, Ugo Car\u00e0, i fratelli Achille e Castiglioni, D. A. Corradi, Piero Fornasetti, Ignazio Gardella, Enrico Peressutti, Gi\u00f2 Ponti.\nIn una sezione a parte Luigi Fontana propone la collezione \"Fontanarte\".\nE.N.A.P.I..\n\"Il pittore e architetto Giovanni Guerrini allestisce la mostra dell'E.N.A.P.I.\"\nL'E.N.A.P.I \u00e8 l'Ente Internazionale Artigianato e Piccole Industrie, che per la settima volta prende parte alla Triennale.\nL'Ente nasce al fine di sostenere le piccole imprese locali e per promuovere la costituzione di cooperative di consumo e consorzi per l'acquisto di materie prime, produzione e vendita, elevando la produzione d'arte italiana. In questa rassegna infatti si pone particolare attenzione alla mano dell'artigiano, in quanto sono esposti tendaggi, merletti e mobili minuziosamente decorati, ricamati e intarsiati. Oltre a tutto questo sono utilizzati anche i materiali classici dell'artigiano come ceramica, cuoio, legno, vetro e paglia.\nLa mostra si trova all'interno di una galleria composta da 19 finestre coperte da altrettante tende, ricamate in bianco su pizzo bianco, mentre gli oggetti si trovano nelle 10 vetrine al centro della sala.\nMostra delle cornici.\n\"Ordinamento e allestimento dell'arch. Renato G. Angeli\"\nIn questa sezione si \u00e8 svolto l'interessante tema della cornice. Essa \u00e8 considerata in funzione del quadro o comunque dell'opera incorniciata che rimane la protagonista.\nL'incorniciatura \u00e8 qui proposta in relazione all'oggetto da incorniciare e di forma e materia della cornice stessa.\nSono esposte cornici nuove come quella \"rhodoid\" o di sughero, vicine a cornici elastiche di legno intagliato e dorato e a qualche pezzo autentico.\nA un criterio di selezione cos\u00ec ampio corrisponde una scelta altrettanto vasta degli oggetti da incorniciare in modo che alcuni di questi hanno fornito un buon motivo per qualche cornice di fantasia altrettanto eccezionale.\nLe cornici esposte sono in: metallo, smalto, legno intagliato, legno dorato, pergamena, pelle, stoffa, filigrana, midollino, vetro, mosaico, cristallo, specchio, aste dorate, sughero, rhodoid ed altro; \u00e8 presente anche una cornice luminosa.\nLe opere incorniciate sono pitture e disegni dell'Ottocento, caricature, fotografie, ricami, curiosit\u00e0, incisioni, stampe e smalti.\nSulla parete destra di chi entra si trovano dipinti che vanno dal XIII al XVIII secolo, con cornici intagliate.\nAlla parete di fronte ci sono quadri della galleria Dedalo. Nella vetrina centrale sono presenti preziose cornici che custodiscono acqueforti, miniature e caricature. Nel soffitto figura un ingrandimento fotografico che allude alle tele incassate e incorniciate nei soffitti lignei cinquecenteschi come Palazzo Ducale a Venezia.\nAlla parete centrale ci sono alcune cornici inedite tra cui una in cristalli che la isola dal resto della parete oppure creando luminosit\u00e0 per la cornice di una specchiera. Un'altra ha una sagoma libera e ottenuta nel modo pi\u00f9 estroso.\nAlla parte curva un pannello del pittore Enrico Ciuti. Dietro la curva un quadro isolato su cavalletto.\nAlle altre pareti ci sono i quadri della galleria Barbaroux realizzati da venti pittori diversi. Esempi di incorniciature e completamento delle vetrine.\nSi presenta una possibile soluzione nell'accostamento tra cornice e parete: un muro con stoffe e carte da parati fa da sfondo a cornici che con la loro collocazione inquadrano le varie posizione di parete. Sulla parete che fiancheggia l'uscita \u00e8 esposta una natura morta del pittore Enrico Ciuti.\nVII Triennale di Milano.\n\"Ordinamento del prof. Ferruccio Pasqui e dell'arch. Renato Camus.\"\n\"Allestimento dell'arch. Renato Camus\"\nL'esposizione attesta l'alto grado di efficienza e qualit\u00e0 delle scuole d'arte applicate attraverso le quali l'Italia prepara gli esecutori e i maestri d'arte. Essi sono una garanzia per il raffinamento della produzione.\nLa partecipazione delle Scuole d'Arte alla VII Triennale, voluta dal ministero dell'educazione nazionale e organizzata dalla direzione nazionale delle arti, intende dimostrare il concreto indirizzo professionale, al lavoro e alla produzione nazionale nel campo delle arti applicate.\nMarino Lazzari, direttore generale delle arti, dichiar\u00f2: \"Come lavoratore e produttore di valori, l'artista \u00e8 chiamato a partecipare alla missione di civilt\u00e0 che lo Stato esplica nel mondo. Rivalutando il Lavoro e riportando in ogni tipo di scuola d'arte l'esperienza artigiana si ubbidisce non solo a un principio teorico che vuole la tecnica adesiva alla necessit\u00e0 espressiva, ma si attua nella scuola una preparazione politica, dato che si abilita il giovane a una seriet\u00e0 di vita e di lavoro che \u00e8 l'unica condizione di vita socialmente e politicamente utile\".\nGli ulteriori sviluppi dell'azione educativa dello Stato, confermeranno la necessaria coincidenza della moralit\u00e0 di un serio operare con la qualit\u00e0 estetica della produzione d'arte.\nAlla mostra partecipano i Regi Istituti e i Regi Istituti d'Arte italiani, l'Istituto Superiore per le Industrie Artistiche di Monza, la Scuola del libro dell'Umanitaria, gli Istituti di Ravenna e di Siena e la Scuola d'Arte di Tunisi.\nEsempio di parete per una casa del Fascio.\nPresso la stessa area, \u00e8 visibile una tempera di Filiberto Sbardella chiamata \"Inno alla civilt\u00e0 fascista\", davanti alla porta \u00e8 collocato un tavolo di scagliola eseguito da Felice Squassi su disegno di Piero Fornasetti.\nNella breve galleria sono collocate scaffalature di alluminio realizzate da Lips-Vago di Milano. La scaffalatura contiene volumi della casa editrice Ulrico Hoepli. Tra loro si ricorda la serie degli scritti e dei discorsi del Duce.\nGalleria dell'arredamento.\nSala delle applicazioni del cuoio.\n\"Progetto dell'arch. Guido Frette in collaborazione del prof. Mario Del Fabbro\"\nAmbiente di soggiorno per un collezionista.\n\"Progetto del pittore Enrico Ciuti\"\nSala da pranzo.\n\"Progetto dell'arch. Luigi Carlo Daneri\"\nCabina navale.\n\"Progetto dello studio d'architettura Stuard di Trieste.\"\nSala dell'antico nel moderno.\n\"Progetto e ordinamento dell'arch. Luigi M. Brunelli\"\nStanza da studio e soggiorno per un'attrice.\n\"Progetto dell'Arch. Enrico De Angeli\"\nSoggiorno e sala da pranzo.\n\"Progetto degli architetti Maria Asnago e Claudio Vender\"\nMostra dell'attrezzatura coloniale.\n\"Ordinamento e allestimento dell'arch. Carlo Enrico Rava\"\nL'esposizione ha lo scopo di dimostrare l'alta qualit\u00e0 e l'efficienza delle forniture messe in campo dall'impero italiano per il viaggio verso i possedimenti in Africa. Tali mezzi avrebbero dovuto soddisfare ogni richiesta ed essere all'altezza della medesima produzione estera.\nQuesta sezione tiene conto di ci\u00f2 che nella vita in colonia pu\u00f2 servire. La mostra \u00e8 rivolta verso un'esigenza di spostamento costante ma soprattutto il nomadismo \u00e8 conseguenza della vastit\u00e0 degli spazi in africani.\nLe realizzazioni dei progettisti si sono dirette verso l'attendamento piuttosto che l'arredamento di villini di funzionari residenti nelle citt\u00e0 dell'impero.\nNella prima sala c'\u00e8 un pavimento rialzato di maiolica azzurra con disegni bianchi e neri di Enrico Ciuti. Sulla parete a sinistra una composizione della pittrice Felicita Fray Lustig. Nella seconda sala, alla parete destra, composizione del pittore Fabio Mauro.\nLe tinte dei tre ambienti sono giocate sul bianco e su zone verde-palma e giallo limone.\nGli oggetti esposti sono: mobili (es.: camera da letto smontabile di faesite decolorata e rovere sabbiato di G. G. Sichirollo), accessori di arredamento (es.: lanterna di rame dell'arch. Paolo Malchiodi), attrezzatura per la tavola (es.: caffettiera, due tazzine da caff\u00e8, una teiera, due tazze da t\u00e8 in argento, una scatola per sigarette e due piatti di rame argentato dell'arch. Giovanni Pellegrini), attrezzature per il viaggio (es.: apparecchio radio-portatile dell'arch. Guido Frette) e attrezzatura per la caccia e la carovana (es.: selle e finimenti in cuoio della ditta Rejna di Milano).\nMostra della Ceramica.\n\"Allestimento e ordinamento degli architetti Luigi Mattioni e Gian Luigi Reggio.\"\nNella mostra sono presenti solo opere di artigiani italiani. Nella scelta delle opere gli autori hanno seguito un criterio rappresentativo, in modo che lo spettatore potesse avere una visione quanto pi\u00f9 possibile attuale e completa sulla produzione della ceramica nell'epoca di riferimento.\nLa maggior parte degli oggetti esposti, pur essendo artigianali, sono di normale produzione nelle varie industrie.\nLa mostra, che si svolge nell'ambiente 37, comprende la sezione della Richard-Ginori diretta da Gio Ponti, la sezione della Laveno con le ceramiche di Guido Andloviz, le mostre personali degli scultori-ceramisti Melandri e Morozzi, nonch\u00e9 le mostre rappresentative di altri 37 artisti.\nLe ceramiche risultano disposte, in parte, su ripiani mobili di cristallo applicati mediante mensole di legno sporgenti dai fori della muratura, alle paratine di mattoni o transenne, poste lungo il lato maggiore della sala, di fronte all'ingresso.\nAltre ceramiche sono collocate frontalmente, sulla parete rivestita di stuoie, rette da masselli di legno naturale, o racchiuse in cassette, aperte anteriormente e dipinte all'interno.\nAlcuni tipi di piastrelle per rivestimenti sono applicate direttamente alle pareti o disposte su tavoli quadrati di legno o di mattoni imbiancati.\nDue colori fondamentali fanno da cornice alla mostra: il bianco dei muretti di mattoni e il colore delle stuoie e dei legni; su tale chiarezza spiccano le iridescenze delle patine, dei colori e degli smalti.\nNella Sala della Ceramica sono anche esposte alcune sculture in pietra e in cotto di Lina Arpesani.\nDall'ultima saletta della Mostra della Ceramica si accede nel vestibolo superiore, dove al primo piano \u00e8 ubicato l'ufficio postale (ambiente 38) mentre al pian terreno si trovano la Mostra delle Vetrine, la Mostra del Cinema, il ristorante, la mescita, il teatro e i vari servizi.\nPadiglione nel Parco.\nMostra d'Arte Sacra.\nOrdinatori e progettisti di questa mostra sono Ottavio Cabiati, Bruno Moretti e gli architetti Antonio Cassi Ramelli, Enrico Ratti e Luigi Brambilla.\nEssi hanno operato secondo il principio di fare bene e onestamente, in modo da ritrovare la buona strada e raggiungere un'arte dignitosa.\nL'esposizione era ornata del minimo indispensabile, in modo da rispondere alle effettive necessit\u00e0 del culto. Gli allestitori hanno cercato di risuscitare simboli sacri come le croci dipinte, hanno tentato di ridare onore a tecniche e materiali andati in disuso e nondimeno a restituire importanza agli oggetti pi\u00f9 piccoli come medaglie, stampe ed immagini.\nAll'interno della mostra si possono ammirare diverse opere, come il grande crocefisso della Scuola dei Fabbri di Milano, quello di Dante Marozzi, Luigi Piazza e Vittorio Moroder, o ancora quello in legno colorato e patinato di Salvatore Saponaro.\nInoltre erano presenti vetrate su disegno, come \u201cSant'Eustachio\u201d e \u201cDeposizione della Croce\u201d rispettivamente di Piero Monti e Luigi Brambilla e ancora degli altari, come quello di legno dipinto e decorato disegnato da Enrico Ratti o quello in marmo pregiato di Ottavio Cabiati.\nGalleria laterale.\nSezione del Giardino.\nNella sezione del giardino del 1940 sono state mostrate le varie possibilit\u00e0 dell'arte dell'arredamento esterno scaturite da una collaborazione tra un architetto costruttore e arredatore e un architetto di giardini e paesaggi. Vengono dunque presentati alcuni esempi di verande e terrazze arredate (da Lio Carminati e Maurizio Tempestini) e due esempi di sistemazione di giardino. Il primo viene progettato dall'architetto Giordano Forti, che sistema un tratto di giardino nelle immediate vicinanze della residenza che si affaccia all'aperto. Del secondo invece si occupa il prof. Pietro Porcinai, progettando uno spazio limitato, una sorta di cortile chiuso da fabbricati, porticati e pergole. Per quanto riguarda l'ornamentazione, si \u00e8 pensato di affiancare ad opere d'arte decorativa e produzioni artigiane di note industrie ceramiche, alcuni materiali poveri e lavorazioni di inconsueto utilizzo, che normalmente non troverebbero posto nelle esposizioni di arte decorativa. Questa sezione \u00e8 stata suddivisa in tre zone, la prima comprende il passaggio coperto con le terrazze arredate, nella seconda zona \u00e8 presente il giardino d'inverno con il giardino antistante, mentre nella terza zona si trova il giardino chiuso fra i pilastri, il porticato, la pergola e il ristorante ungherese in riva all'acqua.\nPrima zona.\n\"Progetto del Prof. Maurizio Tempestini\"\n\"Passaggio\"\nLa pavimentazione \u00e8 costituita da ciottoli di fiume e lastroni di granito, realizzata dal Servizio Giardini del Comune di Milano. Il soffitto \u00e8 rivestito con intonaco della S. A. Ital. Intonaci (\"Terranova\"), i due pilastri centrali sono rivestiti con quarzite della S. A. Quarzite, gli altri con intonaco \"Terranova\". La serra invece \u00e8 stata messa in opera dalla ditta Fratelli Geppi di Donato. Il drappeggio di cinz della ditta Haas \u00e8 stato realizzato da P. Bigoni. Le piante tropicali appartengono al R. Istituto Tecnico Agrario di Firenze. I mobili e gli accessori sono di \"Casa e Giardino\" S. A. di Milano. Infine la \"bancarella del giardiniere\" \u00e8 della ditta Vincenzo Fustinoni di Milano.\n\"Terrazza sul mare\"\nIl pavimento di piastrelle ceramiche \u00e8 della ditta D'Agostino di Salerno. Il soffitto, formato da un tendone di canapa del Linificio e Canapificio Nazionale, \u00e8 eseguito dalla ditta P. Bigoni di Milano. L'arredamento \u00e8 stato progettato su modelli di \"Casa e Giardino\" disegnati da Lio Carminati, la mescita da terrazza \u00e8 della ditta Angelo De Baggis di Cant\u00f9, i riflettori sono della ditta Arteluce, i lavori da tappezziere sono stati realizzati da P. Bigoni di Milano e i tappeti di canapa sono della Scuola del Real Castello di Racconigi. Il giardino di mare \u00e8 invece del floricultore Mario Beretta.\n\"Terrazza di montagna\"\nIl pavimento \u00e8 in parte a lastroni di ardesia della ditta Biagini di Genova e nella pedana a elementi di cotto provenienti dalle Fornaci Chini di Firenze. Le pareti, rivestite di abete sabbiato, e i mobili sono della ditta Pecorini di Firenze. Il soffitto \u00e8 rivestito con perline di larice. Gli alari e gli arnesi da camino sono della ditta Contri di Firenze. Il tappeto di canapa \u00e8 della Scuola del R. Catello di Racconigi, anche il tendaggio \u00e8 di canapa, ma del Linificio e Canapificio Nazionale, eseguito da P. Bigoni. I lumi sono di Contri di Firenze e di Arteluce di Milano. Il giardino di montagna \u00e8 del floricoltore Guido Bo.\n\"Terrazza di campagna\"\nLa pavimentazione all'interno \u00e8 a pietre da selciato, mentre all'esterno di beola. Le pareti sono rivestite con elementi di cotto delle Fornaci Chini di Firenze, che si occupano anche della realizzazione della vasca. Il soffitto \u00e8 rivestito con una stuoia. I mobili e il tappeto di betulla e rafia sono stati costruiti dalla ditta G. Pecorini di Firenze, i mobili all'esterno invece, di vimini e salice, sono di \"Casa e Giardino\" S. A. di Milano, il tendaggio di canapa stampata \u00e8 del Linificio e Canapificio Nazionale, i lumi sono di Arteluce S. A. Il giardino di campagna (al lago) \u00e8 della ditta Farina e Volpi.\n\"Terrazza di citt\u00e0\"\nLa balaustra \u00e8 costituita da elementi di cotto, il pavimento interno \u00e8 di ceramica, quello esterno \u00e8 a mosaico di cotto. Le pareti dei portafiori e la riquadratura del soffitto sono composte da tegole di ceramica della ditta Fornaci Chini di Firenze. Il soffitto \u00e8 a intonaco \"Terranova\" mentre le pareti sono a intonaco \"Terranova lucente\". L'esecuzione dei mobili \u00e8 affidata alla ditta G. Pecorini di Firenze, la persianina \"veneziana\" brevettata \u00e8 di Berni di Firenze. Il tendone di \"olona rigata\", eseguito da Bigoni, \u00e8 del Linificio e Canapificio Nazionale. Gli accessori sono forniti da \"Casa e Giardino\" S. A. Milano. Il giardino di citt\u00e0 \u00e8 della Floricoltura Mancini. La realizzazione dei giardinetti e delle sistemazioni floreali della prima zona sono a cura della Sezione dell'Ortofrutticoltura, Consorzio Provinciale fra i produttori dell'agricoltura.\nSeconda zona.\nNella seconda zona viene sistemato un tratto di giardino adiacente ad una residenza che si affaccia all'aperto, progetto dell'architetto Giordano Forti. Le pavimentazioni intorno alla vasca e nel piazzaletto sono a lastre di marmo di Candoglia. Il pannello decorativo, caratterizzato da graffiti di vari colori, \u00e8 degli allievi dell'Istituto d'Arte applicata all'Industria del Castello di Milano. Nella vasca \"La gara interrotta\" \u00e8 posizionato un gruppo scultoreo, opera di Antonio Maiocchi, costituito da una sirena e un nuotatore. Il fondo della vasca \u00e8 di cotto, i particolari decorativi sono sempre degli allievi del Castello. I diaframmi isolati sono costruiti con pomice della Liparpomice. I vasi e gli orci sono di \"Persico e Rebattini\" di Briosco e di \"Zaccagnini\" di Firenze. La messa in opera del giardino e delle sistemazioni floreali \u00e8 stata eseguita dal Servizio Giardini del Comune di Milano.\n\"Giardino d'inverno\"\nIl progetto, sempre di Forti, presenta un pavimento di Litoceramica Piccinelli, di cui \u00e8 rivestita anche una parete, un'altra \u00e8 rivestita di cotto normale, mentre le altre con pietra a vista. Il soffitto \u00e8 a stuoie, il pilastro \u00e8 decorato con un mosaico di sassolini, realizzato dagli allievi della Scuola Superiore d'Arte Applicata all'industria del Castello. I mobili di ferro e corda sono stati pensati dall'architetto Luigi Vietti di Genova.\nTerza zona.\nNella terza zona \u00e8 collocato il progetto del prof. Pietro Porcinai: la sistemazione di un tratto di giardino chiuso tra fabbricati. La pergola \u00e8 caratterizzata da una pavimentazione di quarzite della \"S. A. Quarzite di Torino\". Le composizioni decorative sono rappresentate da: un mosaico di marmo di \"Berzeviczi Pallavicini\", eseguito dalla citt\u00e0 di Milano; un graffito su lavagna di \"Sernesi\", eseguito dalla ditta Zannoni di Recco; una panca e diverse fontanine di ceramica di Fantoni di Firenze e un affresco su eternit, eseguito da Aldo Aj\u00f2 di Gubbio. Il portico, costituito da: tetto, banchina verniciata, controsoffittatura di stuoie, pilastri laterizi, muretti di pietra a secco, pavimentazione a pietre e mattoni, \u00e8 stato realizzato dal \"Servizio Giardini\" del Comune di Milano. I vasi e gli orci di cotto e di ceramiche sono stati forniti da \"Ceramica Zaccagnini\" di Firenze, \"Fornaci Persico e Rebattini\" di Briosco, \"Ceramiche Fantoni\" di Firenze, \"Terrecotte Impruneta\" di Franco Pecchioli di Firenze, \"Fornaci Chini\" di Firenze e Fratelli Sannini.\nMostra dell'apparecchio radio.\n\"Ordinamento e allestimento degli arch. Luigi Caccia Dominioni, Livio e Pier Giacomo Castiglioni\"\nLa mostra illustra le forme e le disposizioni molto pi\u00f9 adatte e belle di quelle finora mostrate dall'industria radiofonica.\nI mobili che contengono i telai radiofonici devono rispondere alla loro funzione di custodia della radio. Sono stati raccolti numerosi modelli che sono in grado di ottenere un'ottima riproduzione sonora e una efficace protezione degli organi radioelettrici dai danni della polvere e dall'eccessiva curiosit\u00e0 dell'utente.\nGli esempi mirano a raggiungere una forma tipica dell'apparecchio radio. Per ciascun apparecchio sono esposti graficamente i concetti acustici e le considerazioni riguarda la praticit\u00e0 e la comodit\u00e0 nella casa.\nSi considera la disposizione della radio anche in appartamenti, camere, in mobili, ecc. Sono esposti anche apparecchi speciali, dal portatile ad alimentazione con piccole batterie di pile che funziona mentre il suo possessore si trova a passeggio, al grosso ricevitore di requisiti musicali. Anche con grafici e vecchi esemplari si \u00e8 allestita una retrospettiva della radio nella casa.\nLa mostra \u00e8 divisa in due sezioni: una dedicata agli apparecchi normali e l'altra agli apparecchi speciali e agli impianti radiofonici.\nLa prima sezione comprende apparecchi destinati alle case private i cui residenti abbiano interesse verso la sensibilit\u00e0, la qualit\u00e0 musicale, il prezzo del radio-ricevitore. Sono apparecchi costruiti appositamente per la mostra e fuori dal commercio.\nLa seconda sezione comprende i radio amplificatori centralizzati per scuole e abitazioni, radio militari, ricevitori per professionisti e radioamatori e radio ad alimentazione autonoma. I presenti prodotti sono in commercio.\nLe custodie degli apparecchi normali per le abitazioni sono costruiti per la Triennale dai disegni degli architetti ordinatori.\nI telai contenuti nelle custodie sono nella maggior parte costruiti dalle ditte: Phonola, Magnadyne, Imca Radio, Irradio, Geloso, Watt Radio, Gallo Condor, Allocchio Bacchini.\nLe ditte Attilio Scaltrini di Paderno Dugnano, Mario Gianninone, Faustino Odetti e Fratelli Zari di Milano hanno offerto opera e materiale; cos\u00ec pure le ditte Arosio e Scotti di Milano. Le due ditte hanno offerto modelli di custodie di pelle e tela.\nAlle custodie esposte sono state eliminate, nei limiti possibili, le risonanze o microfonicit\u00e0 che si verificano tra altoparlanti e parte in alta frequenza.\nA tale scopo i due elementi in tutti i modelli esposti sono in due custodie separate. Perci\u00f2 tutti gli apparecchi normali sono divi si in due gruppi a seconda della potenza d'uscita: fino a 3 o 4 Watt con altoparlante e ricevitore in alta frequenza in una custodia unica.\nOltre i 3 o 4 Watt con altoparlante in una custodia e alta frequenza in un'altra.\nLe due custodie sono separate tra loro in modo da poter dislocare i due elementi a notevole distanza l'uno dall'altro, in altri casi uniti in modo anti risonante.\nLe disposizioni illustrate portano un cambiamento nella forme e nell'estetica del radio-ricevitore che assume un aspetto pi\u00f9 tecnico e razionale, orientandosi verso uno stile proprio.\nUn altro principio adottato \u00e8 di portare l'altoparlante pi\u00f9 in alto possibile in modo da avere la sorgente del suono prossima all'orecchio umano ed evitare che il suono arrivi per mezzo di riflessioni e rifrazioni.\nAltri principi di comodit\u00e0 d'uso e nella manovra del radioricevitore sono stati sviluppati nelle custodie: manopole facilmente impugnabili a indice con indicazione dei comandi, migliore collocazione dei comandi a seconda dell'uso e della funzione, manopole protette dagli urti, arretrare e incassate su un unico pannello, ecc.\nTali accorgimenti rispondono a principi di sobriet\u00e0, razionalit\u00e0 e praticit\u00e0 che hanno avuto pieno sviluppo nella costruzione di questi prodotti tecnologici.\nMostra dell'arte grafica.\nLa mostra grafica alla VII Triennale vuol essere il bilancio di una polemica modernista e la documentazione aggiornata della tipografia italiana coerente con il gusto dell'epoca.\nMa si pone come obbiettivo quello di avvicinare il pubblico agli aspetti intimi della grafica: alle sue tecniche, alle fonti di una tipografia viva, agli artisti che hanno saputo tradurre in termini grafici il gusto moderno, e infine, a una pagina della tipografia e della editoria italiana: le edizioni a tiratura limitata. VII Triennale di Milano.\nPer l'allestimento ambientale della Mostra grafica si \u00e8 voluto raggiungere quell'atmosfera estetica che accomuna la tipografia viva alla tecnica pi\u00f9 aggiornata delle mostre.\nSi \u00e8 arrivato alla fine alla ricerca di forme strutturali dove una plastica geometrica facesse partecipare l'architettura della mostra alle forme e ai ritmi espressi dal materiale esposto.\nPer tale motivo sono state ignorate le pareti per stabilire tanti elementi quante sono le sezioni, dalla struttura pi\u00f9 aderente, alla natura del materiale destinato a ciascuna sezione. In tal modo il salone si \u00e8 popolato di forme vibranti, differenti tra loro ma tutte immerse in un'atmosfera comune in modo tale da esaltare i prodotti grafici e togliere ogni monotonia alla presentazione.\nLa mostra \u00e8 stata suddivisa in sette sezioni:\nSezione prima.\nAllestimento e ordinamento di \"Luigi Veronesi.\"\nNella prima sono mostrate le tecniche grafiche dal manoscritto, o dallo schizzo, fino alla pagina stampata; \u00e8 evidenziato il rapporto tra tipografia e gusto nelle varie epoche; e per quanto riguarda l'economia nazionale \u00e8 spiegata l'importanza dell'industria della carta e della stampa.\n\"a) La tecnica grafica e la sua efficienza industriale in Italia.\"\nSono illustrati in sintesi i principali procedimenti tecnici della grafica: tipografia, rotocalco, offset nelle loro successive lavorazioni. Il materiale esposto: caratteri, zincografie, negativi ritoccati, prove di stampa e di impaginazione, \u00e8 completato da fotografie e scritte didascaliche, in modo tale da dare anche al pi\u00f9 affrettato visitatore un'idea chiara delle tecniche grafiche.\nL'efficienza dell'industria grafica in Italia \u00e8 espressa da essenziali dati statistici.\n\"b) La grafica nella coerenza del gusto.\"\nPer introdurla \u00e8 stata esposta una veloce panoramica di opere grafiche tipiche, dall'epoca dell'invenzione della stampa fino ai nostri giorni, poste in confronto ad altre contemporanee manifestazioni dell'arte e della vita: per documentare quella coerenza del gusto che conferisce unit\u00e0 storica a tutte le esposizioni dello spirito.\nSezione seconda.\nAllestimento di \"Bruno Munari.\"\nNella seconda vengono indicate le correnti plastiche (Futurismo, Surrealismo, Astrattismo) o le nuove tecniche (Fotografia d'oggi) dalle quali la grafica ne ha tratto ispirazione.\n\"Le fonti del gusto moderno della grafica.\"\nIn questa sezione sono chiariti gli aspetti di una grafica coerente con i tempi attuali, in modo da avvicinare il pubblico alla comprensione delle sue migliori attuazioni.\nSi evidenziano quindi i rapporti con le nuove espressioni artistiche (Futurismo, Surrealismo, Astrattismo) e le dirette derivazioni di costruzioni grafiche dalle manifestazioni pi\u00f9 tipiche di quelle tendenze artistiche.\nNella terza e quarta, \u00e8 esposta la produzione di propaganda migliore del periodo dal 1933 al 1940.\nLa scelta della prima data sta nel fatto l'ultima manifestazione grafica alla Triennale \u00e8 appunto del 1933, e soprattutto perch\u00e9 in quell'anno la frattura fra tipografia di tendenze classiche e tipografia attuale, divent\u00f2 netta.\nSezione terza.\nOrdinamento di \"Guido Modiano.\"\n\"La produzione esemplare del periodo 1933/1939.\"\nIn questa sezione \u00e8 esposta la produzione esemplare del periodo 1933/1939, ovvero, posteriore all'ultima manifestazione grafica della Triennale: la Mostra della Stampa della V Triennale 1933.\nSi intende presentare quella parte della produzione che nel carattere complesso, per impaginazione e per massa di materiale, stabilisce la realt\u00e0 della grafica d'oggi.\nIl materiale \u00e8 stato diviso in categorie: gli opuscoli tipici di gusto moderno; la produzione dal contenuto politico o sociale; il ripiegabile, prodotto grafico caratteristico d'oggi; i cataloghi tecnici; la produzione minore (copertine, piccoli stampati, etichette e cancelleria); saggi di stampe policrome e in particolare della nuova conquista tecnica: le riproduzioni a colori naturali.\nSezione quarta.\n\"La propaganda di massa.\"\nIn questa sezione sono raccolte le attuazioni grafiche destinate alla propaganda di massa. Tale caratteristica impone espressioni diverse da quelle richieste negli stampati di pi\u00f9 complessa elaborazione.\nIl materiale \u00e8 ordinato nelle due fondamentali categorie:\nSezione quinta.\nDalla presentazione quasi anonima della produzione trae spunto la quinta sezione, in cui \u00e8 sottolineato l'apporto che tipografia d'avanguardia e artisti figurativi hanno dato a una produzione coerente con il gusto delle altre arti.\n\"Gli artisti grafici moderni pi\u00f9 significativi.\"\nQui si sono riunite alcune \"personali\" di tecnici o artisti grafici italiani che hanno operato nel periodo tra il 1933-39 secondo la direzione documentata dalla sezione 3.\nUna di esse \u00e8 dedicata a Edoardo Persico, l'esposizione delle opere scelte sottolineano l'orientamento verso il gusto nuovo, sono esposte: un marchio; una busta; pagine pubblicitarie; esempi di impaginazioni di rivista; un volumetto stampato su celluloide; tre documenti fotografici di grafica applicata all'architettura in una mostra; una costruzione pubblicitaria in un negozio.\nNelle altre personali sono rappresentati:\nSezione sesta.\nOrdinamento di \"Ezio D'Errico.\"\nLa sesta sezione espone pagine e copertine di riviste, esempi in cui la nuova tipografia ha avuto la possibilit\u00e0 di affermarsi, da un punto di vista sia cronologico che quantitativo.\n\"La rivista.\"\nQuesta sezione \u00e8 dedicata alla rivista, espressione significativa fra le manifestazioni della stampa moderna, come attuazioni di forme grafiche e come esemplificazione dell'universalit\u00e0 e dell'importanza dello stampato.\nSezione settima.\nOrdinamento di \"Raffaello Bertieri.\"\nNella settima sezione \u00e8 raccolta la produzione editoriale di eccezione dove, cio\u00e8, il tipografo ha la possibilit\u00e0 di forme elaborate e curate. Tuttavia non sono stati dimenticati quei prodotti della editoria normale, i quali vantino pregi di decoro e di studio.\n\"La Editoria nel ventennio della Vittoria\".\n\"a) L'editoria eccezionale.\"\nQui viene esposta una scelta di libri d'arte e una di edizione a copie limitate.\nA questa serie di libri eccezionali \u00e8 stata accostata una breve mostra della rilegatura per amatore, con pezzi espressamente eseguiti per la Mostra Grafica.\n\"b) L'editoria normale.\"\nSono esposti alcuni tra i pi\u00f9 importanti volumi di edizione dal prezzo corrente ma di nobile fattura."}
{"id": "4529363", "revid": "1573940", "url": "https://it.wikipedia.org/wiki?curid=4529363", "title": "Solenysa", "text": "Solenysa \u00e8 un genere di ragni appartenente alla famiglia Linyphiidae.\nDistribuzione.\nLe tredici specie oggi note di questo genere sono state rinvenute in Asia orientale: la specie dall'areale pi\u00f9 vasto \u00e8 la \"S. longqiensis\", reperita in Cina e nell'isola di Taiwan.\nTassonomia.\nDal 2011 non sono stati esaminati esemplari di questo genere.\nA dicembre 2012, si compone di tredici specie:"}
{"id": "4529364", "revid": "729019", "url": "https://it.wikipedia.org/wiki?curid=4529364", "title": "Torgny (Belgio)", "text": "Torgny \u00e8 un ex comune belga, diventato frazione di Rouvroy con l'accorpamento dei comuni avvenuto nel 1977. \u00c8 attraversata dal fiume Chiers."}
{"id": "4529367", "revid": "1494169", "url": "https://it.wikipedia.org/wiki?curid=4529367", "title": "Torgny", "text": ""}
{"id": "4529369", "revid": "1543377", "url": "https://it.wikipedia.org/wiki?curid=4529369", "title": "Honda Motor Football Club 1992", "text": "Questa voce raccoglie le informazioni riguardanti il Honda Motor Football Club nelle competizioni ufficiali della stagione 1992.\nStagione.\nDopo aver registrato un secondo tonfo consecutivo retrocedendo nella seconda divisione della Japan Football League l'Honda Motor, che all'inizio della stagione aveva perso diversi giocatori per via del loro passaggio al professionismo, disput\u00f2 la Coppa dell'Imperatore in qualit\u00e0 di rappresentante della regione del Tokai, uscendo al secondo turno per via di una sconfitta con il Fujita.\nMaglie e sponsor.\nLe maglie, prodotte dall'Adidas, recano sulla parte anteriore l'iscrizione Honda."}
{"id": "4529370", "revid": "1305772", "url": "https://it.wikipedia.org/wiki?curid=4529370", "title": "SS Sirius", "text": "Ci sono molte navi che si chiamano SS \"Sirius\"."}
{"id": "4529373", "revid": "116854780", "url": "https://it.wikipedia.org/wiki?curid=4529373", "title": "SS Sirius (1837)", "text": "La SS \"Sirius\" era un battello a vapore con lo scafo in legno e con due ruote ai fianchi costruito nel 1837 per il viaggio Londra - Cork gestito dalla Saint George Steam Packet Company. L'anno successivo la rotta della nave venne cambiata; in questo modo essa si trasform\u00f2 in un transatlantico. Raggiungendo New York un giorno prima della SS \"Great Western\", la nave fu la prima vincitrice del Nastro Azzurro, anche se questo termine venne utilizzato solo qualche decennio dopo.\nDescrizione.\n\"Sirius\" era una nave che misurava 54,4 m dal poppa alla prua e aveva una profondit\u00e0 che misurava 5,6 m. La sua larghezza era di 7,8 m, mentre il suo pescaggio misurava 4,6 m.\nAveva due cilindri costruiti dalla Wingate &amp; Co. che comandavano due ruote. Le sue caldaie fornivano al motore una pressione di circa 5 psi. La velocit\u00e0 massima di questa nave era di 12 nodi. Essa poteva trasportare il peso massimo di 460 t di carbone, sufficienti per percorrere 2'897 miglia nautiche ad una velocit\u00e0 media di 6,7 nodi.\nLa \"Sirius\" era forse una delle prime navi a vapore ad essere costruite con un condensatore.\nServizio.\nLa SS \"Sirius\" era una delle navi pi\u00f9 grandi della Saint George Steam Packet Company e nell'agosto del 1837 inizi\u00f2 a compiere il collegamento Cork-Londra.\nIn quel periodo la British and American Steam Navigation Company stava contendendo alla rivale Great Western Steamship Company il controllo delle rotte transatlantiche; la GW aveva in costruzione una nuova unit\u00e0, la SS \"Great Western\", capace di collegamenti rapidi con le Americhe, e la B&amp;A decise quindi di affittare la SS \"Sirius\" per battere in velocit\u00e0 i rivali. Salpata da Cork il 4 aprile 1838, la nave raggiunse New York in soli 18 giorni, 4 ore e 22 minuti, quando un normale viaggio di una nave dell'epoca era di 40 giorni. Quando il carbone scarseggi\u00f2, l'equipaggio bruci\u00f2 i mobili e perfino un albero, ispirandosi al libro di Jules Verne \"Il giro del mondo in 80 giorni\". La SS \"Great Western\" part\u00ec quattro giorni dopo la SS \"Sirius\" ed arriv\u00f2 solo un giorno dopo l'arrivo della SS \"Sirius\". Forse perch\u00e9 la \"Sirius\" era troppo piccola per sostenere un viaggio dove veniva attraversato l'intero Oceano Atlantico, dopo un viaggio a San Pietroburgo la nave ritorn\u00f2 a compiere il trasporto regolare di passeggeri da Cork a Glasgow.\nNel 1839 la Saint George Steam Packet Company offr\u00ec all'ammiragliato del Regno Unito di far compiere alla SS \"Sirius\" un servizio postale da Cork a Glasgow e da Halifax a New York. Anche la Great Western Steamship Company si offr\u00ec di fare ci\u00f2. Tuttavia tutte le due offerte vennero respinte dall'Ammiragliato, che invece diede il compito alla Cunard Line.\nLa nave venne inviata a Kingston upon Hull alla fine del 1840 per la sostituzione delle caldaie, ma la nave rimase l\u00ec per due anni per dei problemi con il bacino di carenaggio. Di fronte a queste difficolt\u00e0 la Saint George Steam Packet Company venne rifinanziata e ricevette la Cork Steam Ship Company, con la quale la nave inizia a navigare di nuovo nelle acque dell'Irlanda.\nFine della SS \"Sirius\".\nLa SS \"Sirius\" naufrag\u00f2 nel 1847. Il 16 gennaio in un viaggio da Cork a Glasgow con passeggeri e merci, la nave si schiant\u00f2 sugli scogli in presenza di una fitta nebbia, nelle vicinanze di Ballycotton. Venne calata soltanto una scialuppa ed era anche sovraccarica, cos\u00ec l'acqua entr\u00f2, facendo annegare i dodici passeggeri e i due membri dell'equipaggio. La maggior parte delle 91 persone a bordo venne salvata, ma morirono venti persone."}
{"id": "4529374", "revid": "639480", "url": "https://it.wikipedia.org/wiki?curid=4529374", "title": "SS ''Sirius'' (1837)", "text": ""}
{"id": "4529383", "revid": "1793900", "url": "https://it.wikipedia.org/wiki?curid=4529383", "title": "Catalyst (edificio)", "text": "Catalyst \u00e8 un condominio di 27 piani, composto da 462 unit\u00e0 abitative, situato in South Church Street a Charlotte, Carolina del Nord. Il grattacielo di vetro e cemento nel quartiere Third Ward \u00e8 stato progettato dagli architetti Smallwood, Reynolds, Stewart e Stewart ed \u00e8 stato costruito dalla societ\u00e0 di costruzioni Novare Group di Atlanta, giungendo al completamento nel 2009.\nTony Skillbeck, presidente del progetto di sviluppo Novare per North e South Carolina, ha affermato che il nome dell'edificio riflette il suo stato di \u201ccatalizzatore del rinnovamento e della rigenerazione del quartiere Third Ward\u201d, ma anche di \u201cevento catalizzatore\u201d nelle vite di tutti coloro che acquisteranno la propria prima casa all'interno del complesso.\nLa cerimonia di inaugurazione ebbe luogo il 29 agosto 2007. La stessa compagnia di architetti si occup\u00f2 anche della costruzione di un secondo edificio di 15 piani, 440 South Church, realizzato a fianco del Catalyst da Trinity Capital Advisors e questa volta adibito ad uffici, con una metratura totale di 33,700 m2. Anche il gruppo Novare prese parte alle prime fasi della costruzione di questo secondo edificio, il cui principale affittuario \u00e8 la compagnia Ally Financial. Tuttavia, il gruppo Novare venne poi dismesso dalla propria posizione di partner operativo (sebbene mantenendo una quota negli investimenti) a causa di significativi debiti che avrebbero potuto risultare in azioni di pignoramento.\nI problemi del gruppo Novare non ebbero per\u00f2 alcun riflesso negativo sul progetto Catalyst, che gi\u00e0 dall'inizio si rivel\u00f2 essere un notevole successo, tanto che nel settembre 2009 gi\u00e0 100 persone vivevano nell'edificio, e circa la met\u00e0 delle unit\u00e0 abitative erano state vendute.\n\u00c8 proprio in quel periodo che Novare torna nuovamente ad occuparsi della gestione di Catalyst, questa volta per conto di un \u201cfondo di investimenti controllato da affiliati del gruppo Lehman Brothers\u201d.\nIn tempi pi\u00f9 recenti, l'interesse degli investitori nei confronti dell'edificio non sembra essere andato perduto. C and J Catalyst, una societ\u00e0 a responsabilit\u00e0 limitata gestita dall'investitore John Joyce, ha infatti acquistato l'edificio nel 2011 per un totale di 103,3 milioni di dollari, equivalenti a per unit\u00e0."}
{"id": "4529384", "revid": "767487", "url": "https://it.wikipedia.org/wiki?curid=4529384", "title": "Luis Regueiro Urquiola", "text": "Carriera.\nHa giocato il e le Olimpiadi 1968 con la Nazionale messicana."}
{"id": "4529388", "revid": "123134744", "url": "https://it.wikipedia.org/wiki?curid=4529388", "title": "Eugenia Tempesta", "text": "Tempesta \u00e8 anche la cantante del duo indie-pop 2 STORY CABIN, con il quale ha pubblicato un EP, \"Only Love,\" e due singoli, \"My Game No Rules\" e \"Always Better\". Tempesta ha anche prodotto tutti i videoclip della band."}
{"id": "4529396", "revid": "486946", "url": "https://it.wikipedia.org/wiki?curid=4529396", "title": "NVidia Shield", "text": ""}
{"id": "4529397", "revid": "984922", "url": "https://it.wikipedia.org/wiki?curid=4529397", "title": "Sofia (fiume)", "text": "Il fiume Sofia \u00e8 un corso d'acqua che scorre nel Madagascar nord-occidentale.\nSorge dal massiccio dello Tsaratanana, ad una altitudine di 1784\u00a0m e sfocia, dopo un percorso di 350\u00a0km, nel canale del Mozambico.\nAlla sua origine il fiume scorre da nord a sud, sino alla confluenza con il Mangarahara, e quindi si dirige verso ovest, attraverso l'altipiano di Androna, formando rapide e cascate, la maggiore delle quali compie un salto di circa 60\u00a0m. Il fiume sfocia nella baia di Mahajamba (), formando un delta lungo circa 20\u00a0km e largo circa 10\u00a0km.\nIl suo bacino idrografico copre un'area complessiva di 27.315\u00a0km\u00b2. I principali affluenti sono il Mangarahara, l'Anjobony e il Bemarivo (da non confondere con l'omonimo fiume del versante orientale)."}
{"id": "4529401", "revid": "287204", "url": "https://it.wikipedia.org/wiki?curid=4529401", "title": "Miguel Lopez de Legazpi", "text": ""}
{"id": "4529404", "revid": "729019", "url": "https://it.wikipedia.org/wiki?curid=4529404", "title": "Jos\u00e9 David Rangel", "text": ""}
{"id": "4529423", "revid": "409265", "url": "https://it.wikipedia.org/wiki?curid=4529423", "title": "Polisportiva Real Acerrana 1926", "text": "La Polisportiva Acerrana, nota comunemente come Acerrana, ragione sociale A.S.D. Polisportiva Real Acerrana 1926, \u00e8 una societ\u00e0 calcistica italiana con sede ad Acerra (NA).\nIl club, fondato nel 1926, vanta 18 partecipazioni nel massimo campionato dilettantistico italiano. \u00c8 storicamente legato al Torino, con cui condivide il toro come simbolo e il granata come colore sociale. Disputava le partite casalinghe allo Stadio Comunale di Acerra. \nIl 13 Luglio 2020, il Sindaco di Acerra, Raffaele Lettieri, ha inaugurato il Centro Sportivo \"Arcoleo\" dove la societ\u00e0 disputer\u00e0 le prossime gare casalinghe.\nStoria.\nFondata nel 1926, a cavallo tra gli anni 1940 e gli anni 1950 partecip\u00f2 a tre campionati di Promozione Interregionale, collezionando un nono posto, un dodicesimo posto ed un sedicesimo posto. Nel 1967-68, per mezzo di un ripescaggio, milit\u00f2 nel campionato di Serie D, dove si piazz\u00f2 in penultima posizione retrocedendo nelle categorie regionali.\nNel 1981-82 l'Acerrana conquist\u00f2 il primo posto in Promozione e tramite i successivi spareggi ottenne il passaggio di categoria nel Campionato Interregionale. I granata parteciparono al massimo campionato dilettantistico nazionale per 13 edizioni consecutive, dal 1982-83 al 1994-95. Dopo un sesto posto al debutto nell'Interregionale, il club ottenne quattro piazzamenti a met\u00e0 classifica: un undicesimo posto, due ottavi posti consecutivi nel 1984-85 e nel 1985-86 ed ancora un undicesimo posto. Nel 1987-88 ottenne il miglior piazzamento della sua storia raggiungendo la quarta posizione. In seguito il club riusc\u00ec a conservare la categoria piazzandosi ottavo, undicesimo e decimo. Nel 1991-92 e nel 1992-93 si classific\u00f2 in sesta posizione, mentre raggiunse il tredicesimo posto nel 1993-94. Nella stagione seguente si piazz\u00f2 infine in penultima posizione e retrocesse in Eccellenza.\nNel 2003-04 si classific\u00f2 al primo posto in Eccellenza conquistando la promozione in Serie D da neopromossa. Nella stagione successiva si salv\u00f2 raggiungendo la dodicesima posizione, ma cedette il titolo sportivo al termine della stagione.\nIl 29 Maggio 2019, nella ricorrenza del Santo Patrono (San Cuono e Figlio), la ASD Acerrana 1926 comunica di aver rilevato il titolo dell'Edilmer Cardito grazie al quale potr\u00e0 iscriversi al prossimo campionato di Promozione 2019/2020.\nDopo aver concluso anzitempo la stagione a causa del COVID-19, la ASD Polisportiva Acerrana 1926 si \u00e8 classificata quarta nel Campionato di Promozione Campania ed \u00e8 arrivata ad un passo dalla conquista della Coppa Campania di Promozione dopo aver battuto in semifinale la Sporting Ercolano in casa propria. La Finale si sarebbe dovuta disputare contro la Pro San Marzano.\nIl 10 luglio 2020 la societ\u00e0 rileva il titolo del Real Agro Aversa (che a sua volta ha rilevato il titolo del Tre Pini e disputer\u00e0 la Serie D) assumendo ufficialmente la denominazione ASD Real Acerrana 1926, cos\u00ec da poter disputare nella prossima stagione il Campionato di Eccellenza Campania 2020-21.\nColori.\nLa tradizionale divisa casalinga dell'Acerrana \u00e8 granata, mentre il completo da trasferta \u00e8 solitamente bianco con bordi e risvolti granata. La scelta del colore granata si deve ad un'amichevole giocata al Comunale di Acerra contro il Torino il 17 dicembre 1947, quando la compagine campana ricevette in regalo dal presidente Ferruccio Novo le casacche granata del \"Grande Torino\". Da quell'occasione, in segno di ammirazione e riconoscenza, l'Acerrana cambi\u00f2 i propri colori sociali dal nero-stellato al granata ed assunse come simbolo il toro.\nStrutture.\nStadio.\nL'Acerrana giocava le partite casalinghe allo Stadio Comunale di Acerra sito in Via Alessandro Manzoni a nord della citt\u00e0. La struttura consta di un impianto di illuminazione artificiale che consente la disputa di gare in notturna ed \u00e8 dotata di un'unica tribuna da 2450 posti, composta da gradinate e priva di copertura. Il rettangolo di gioco \u00e8 in erba naturale e misura 100 m in lunghezza e 60 m in larghezza.\nIl 13 Luglio 2020, il Sindaco di Acerra, Raffaele Lettieri, ha inaugurato il Centro Sportivo \u201cArcoleo\u201d dove la societ\u00e0 disputer\u00e0 le prossime gare casalinghe.\nTifoseria.\nStoria.\nAll'inizio degli anni 1980 nacque il \"Primo Club Granata\", seguito poi, nel 1981, dai gruppi organizzati \"Ultr\u00e0\" (spesso accompagnati dalla sigla \"P.zza Castello\"), il cui striscione recante un teschio si ispirava a quello dei pi\u00f9 celebri omonimi torinisti, e \"Fedayn\". Negli anni duemila si sono invece susseguiti i \"Boys Acerra\" (costituiti nel 2002), i \"Leoni\" (originari della zona della ferrovia ed anch'essi sorti nel 2002), i \"Nord est\", gli \"Audaci seguaci\" del Rione Madonnelle, la \"Brigata Granata\" e i \"Fedelissimi\". Tra il 2013 e il 2020 la squadra viene seguita da un raggruppamento anonimo di ultras, che dopo il ritorno dell'Acerrana in Eccellenza si riassettano dando vita alla \"Vecchia Guardia\".\nGemellaggi e rivalit\u00e0.\nIn passato la tifoseria granata \u00e8 stata gemellati con i tifosi dell' e dell'Alba Durazzano. Entrambi i gemellaggi nacquero durante il campionato 2003-04, il primo \u00e8 durato fino allo scioglimento dei gruppi organizzati acerrani dopo il 2013 mentre il secondo \u00e8 terminato con la sparizione dell'Alba Durazzano e, di conseguenza, del suo tifo organizzato. Agli stessi anni risale un rapporto di reciproco rispetto che legava gli ultras acerrani con quelli del : nelle battute finali del campionato 2004-05 l'Acerrana conquist\u00f2 la salvezza pareggiando in casa contro il Real Marcianise, gi\u00e0 matematicamente campione, e al termine delle ostilit\u00e0 le due tifoserie festeggiarono insieme. Dopo lo scioglimento dei gruppi storici, invece, si \u00e8 registrato solo un rapporto di reciproco rispetto con i tifosi del instauratosi nel 2016 durante la finale play-off del campionato di Prima Categoria."}
{"id": "4529435", "revid": "817132", "url": "https://it.wikipedia.org/wiki?curid=4529435", "title": "The Panthers Football Club", "text": ""}
{"id": "4529441", "revid": "1573940", "url": "https://it.wikipedia.org/wiki?curid=4529441", "title": "Uralophantes troitskensis", "text": "Uralophantes troitskensis \u00e8 un ragno appartenente alla famiglia Linyphiidae.\n\u00c8 l'unica specie nota del genere Uralophantes.\nDistribuzione.\nLa specie \u00e8 stata rinvenuta in Russia, nella zona dei monti Urali.\nTassonomia.\nL'esemplare denominato \"Diplostyla dorsalis\" nel libro della Azheganova ha solo una descrizione sommaria, quanto basta per essere ascritto con buona approssimazione a questo genere, ma non abbastanza approfondita da essere considerata accurata per la determinazione di una specie. Fra l'altro, non \u00e8 stato possibile reperire l'esemplare femminile in questione per una valutazione ulteriore.\nDal 1992 non sono stati esaminati altri esemplari, n\u00e9 sono state descritte sottospecie al 2012."}
{"id": "4529449", "revid": "1793900", "url": "https://it.wikipedia.org/wiki?curid=4529449", "title": "Simon Fraser University", "text": "La Simon Fraser University (SFU) \u00e8 un'universit\u00e0 pubblica canadese situata nella Columbia Britannica, con campus a Burnaby, Vancouver e Surrey.\nFondata nel 1965, ha pi\u00f9 di 30000 studenti e circa 1000 membri di facolt\u00e0. \u00c8 stata la prima universit\u00e0 canadese ad entrare nella National Collegiate Athletic Association."}
{"id": "4529451", "revid": "31886", "url": "https://it.wikipedia.org/wiki?curid=4529451", "title": "Uralophantes", "text": ""}
{"id": "4529455", "revid": "755885", "url": "https://it.wikipedia.org/wiki?curid=4529455", "title": "Una vera star", "text": "Una vera star \u00e8 il quarto lavoro discografico del cantautore italiano Francesco Renzi."}
{"id": "4529461", "revid": "599013", "url": "https://it.wikipedia.org/wiki?curid=4529461", "title": "Sanya Dharmasakti", "text": "\u00c8 passato alla storia per essere stato il capo del primo governo civile della Thailandia dopo 26 anni di esecutivi gestiti dalle forze armate. Personaggio politico tra i pi\u00f9 influenti del Paese nel secondo dopoguerra, dopo il mandato di governo fu per 23 anni presidente del Consiglio Privato, l'organo consultivo del re di Thailandia.\nBiografia.\nFamiglia e istruzione.\nNacque nella Provincia di Thonburi venerd\u00ec 5 aprile del 1907, ed era figlio di Dhammasarnvetvisetpakdee Srisattayawatta Phiriyapaha, detto Thongdee Dharmasakti, e di Shuen Dharmmasarnvet. Comp\u00ec la trafila degli studi primari e secondari all'Assumption \"College\" di Bangkok, dal quale usc\u00ec nel 1925 con un diploma in lingua inglese. Entr\u00f2 poi nella Scuola di Legge del Ministero della Giustizia ottenendo nel 1928 il \"bachelor\" con i voti pi\u00f9 alti, che gli consentirono di aggiudicarsi la borsa di studio della Fondazione Raphee. Si trasfer\u00ec allora in Inghilterra per studiare Giurisprudenza all'Accademia del Middle Temple, dove nel 1932 divenne \"barrister\". Ritornato in patria, spos\u00f2 Pa-nga Dharmasakti, detta anche Phenchart, dalla quale ebbe i due figli Chartsak e Jakatham.\nCarriera professionale.\nIn Giurisprudenza.\nInizi\u00f2 a lavorare per il Ministero della Giustizia, divenendo dapprima giudice di corte d'appello e poi, nell'ordine, capo giudice della corte provinciale di Chiang Mai, segretario permanente del Ministero di Giustizia, giudice di corte suprema, capo giudice di corte suprema, capo della corte d'appello e della corte suprema. Dopo il pensionamento, giunto nel 1968, entr\u00f2 a far parte del Consiglio Privato del re Rama IX. Fu un devoto osservante del Buddhismo ed applic\u00f2 i precetti di tale religione anche nell'ambito lavorativo nel corso di tutta la carriera. In particolare, fu attivo nel promuovere una cultura di rispetto dei diritti umani.\nNella Pubblica Istruzione.\nSempre nel 1968, divenne preside della Facolt\u00e0 di Giurisprudenza dell'Universit\u00e0 Thammasat, diventando in seguito rettore dell'ateneo. Nel corso della sua carriera di giudice, Sanya era comunque spesso stato lettore all'universit\u00e0 ed aveva tenuto diversi seminari sulla Giurisprudenza. Continu\u00f2 a contribuire all'educazione del Paese anche dopo che abbandon\u00f2 gli incarichi alla Thammasat nel 1973.\nCarriera politica.\nPrimo ministro.\nNell'ottobre del 1973, quando era preside della Facolt\u00e0, ebbe luogo l'imponente sollevazione popolare che pose fine alla dittatura militare del feldmaresciallo e primo ministro Thanom Kittikachorn. Il 14 ottobre, l'esercito tent\u00f2 inutilmente di soffocare con la violenza la protesta dei dimostranti, a cui il re diede rifugio aprendo i cancelli della propria residenza, il Palazzo Chitralada. Le truppe al comando del generale Krit Srivara si ritirarono ed il re chiese al dittatore di lasciare il Paese. In serata, Thanom Kittikachorn rassegn\u00f2 le dimissioni e un'ora dopo il sovrano apparve in un canale televisivo di Stato per annunciare la sostituzione del dittatore come primo ministro con Sanya Dharmasakti, che fu nominato con regio decreto.\nVenne subito nominata una commissione incaricata di stilare una nuova costituzione democratica, ma non ebbe successo. Sarebbe stata promulgata dopo il mandato di Dharmasakti, nell'ottobre del 1974, dopo accese discussioni e sostanziali modifiche rispetto alla bozza originale. Nel dicembre del 1973, il sovrano nomin\u00f2 2.346 membri dell'Assemblea Generale Nazionale che elessero i 299 membri del nuovo parlamento. In questo periodo Rama IX guadagn\u00f2 popolarit\u00e0 e sarebbe diventato il principale referente per i suoi sudditi negli anni che seguirono.\nL'acutizzarsi della lotta di classe e la riorganizzazione dei militari aprirono un periodo di instabilit\u00e0 nel paese. Le \u00e9lite che ruotavano attorno all'aristocrazia e ai vertici militari si ricompattarono, nel timore che il comunismo dilagasse come stava succedendo nei vicini Vietnam, Laos e Cambogia dopo il ritiro delle forze armate statunitensi dalla guerra del Vietnam. Tali timori erano alimentati dall'aumento dell'attivit\u00e0 della guerriglia comunista in Isan, nel nordest del Paese. A partire dal 1974 si infittirono le azioni provocatorie di nuove organizzazioni dell'estrema destra di ispirazione nazionalistica, religiosa e monarchica. Tra queste organizzazioni, si distinsero il movimento Nawaphon, e i gruppi paramilitari dei Gaur Rossi e degli Scout del Villaggio, organizzati dall'unit\u00e0 antiguerriglia dell'esercito chiamata Comando Operazioni per la Sicurezza Interna.\nIl governo di Dharmasakti ebbe il timore di privare i militari dei privilegi che storicamente detenevano e questi poterono agire indisturbati. Non riusc\u00ec inoltre a risolvere la crisi economica in cui si trovava il Paese. La classe media si lament\u00f2 per essere uscita indebolita economicamente e socialmente dal cambiamento politico. Gli studenti e le sinistre, euforici dopo il trionfo di ottobre, furono delusi per le mancate riforme e per il perdurare della presenza di militari statunitensi in Thailandia, dove erano stanziati da diversi anni per sostenere le operazioni nella guerra del Vietnam. Le classi pi\u00f9 povere, in particolare i contadini, soffrirono e protestarono per l'aggravarsi delle condizioni economiche del Paese.\nL'aumento delle proteste studentesche port\u00f2 il ministro dell'Istruzione a rassegnare le dimissioni l'11 maggio 1974, il 22 dello stesso mese si dimise anche Sanya ed il governo si sciolse. Il parlamento gli riaffid\u00f2 il mandato cinque giorni dopo, furono fissate le elezioni per il successivo 26 gennaio e il nuovo esecutivo di Sanya si sciolse il 14 febbraio 1975, per far posto al governo di coalizione delle destre guidato da Seni Pramoj.\nPresidente del Consiglio Privato.\nConclusa la carriera parlamentare, Sanya continu\u00f2 a far parte del Consiglio Privato del sovrano, dove era entrato nel 1968. Il 5 dicembre 1975 fu nominato presidente di tale consiglio, carica che mantenne per 23 anni. Il 4 settembre 1998, giunto all'et\u00e0 di 91 anni, diede le dimissioni per ragioni di salute e la carica fu assegnata a Prem Tinsulanonda."}
{"id": "4529463", "revid": "767487", "url": "https://it.wikipedia.org/wiki?curid=4529463", "title": "Sanclemente", "text": "I Sanclemente o San Clemente sono un'antica famiglia nobile siciliana, ramo della famiglia catalana \"Santcliment\" di Barcellona. Fu tra le pi\u00f9 influenti delle citt\u00e0 di Trapani e Salemi nel XV e nel XVI secolo. A partire dal 1507 il ramo trapanese ostent\u00f2 il titolo di baroni di Inici.\nStoria.\nLa famiglia Sanclemente fu portata dalla Spagna in Sicilia da Pedro, annoverato da Ramon Muntaner tra i cavalieri di nobili famiglie catalane che il 31 agosto 1282 sbarcarono a Trapani al seguito di Pietro III di Aragona.\nNel 1349 un Pietro fu senatore di Palermo. Nel 1356 Giuseppe fu pretore di Palermo. Nel 1394 un altro Pietro fu senatore di Palermo.\nAncora nel XIV secolo troviamo un Pericono - marito di Contessa Caltagirone e genero del \"dominus\" Giovanni Caltagirone - il quale vendette \"hospicium unum domorum\" sito nel Cassaro per 100 onze alla suocera Astolfa, figlia di Filippo Sacco da Castronovo, feudatario del casale di Santo Stefano Quisquina, e vedova di Giorgio Caltagirone, figlio di Dionisio.\nRamo salemitano.\nA Salemi i Sanclemente sono presenti a partire dalla fine del XIII secolo con Pedro e Rumbao: Pedro vi giunse da Barcellona nel 1282, stabil\u00ec dapprima la sua residenza a Trapani, dove ottenne l'ufficio di conservatore della gente d'armi e, come scrive il Barberi venne in seguito investito signore di Gibilichaleph e Gibiluasili, quindi, avendo acquistato la castellania di Salemi, piant\u00f2 ivi la sua famiglia, che vi fior\u00ec; Rumbao venne creato \"miles\" nel 1283 da Pietro III di Aragona.\nNel XIV secolo troviamo a Salemi una Luigia, figlia di Pietro e moglie di Pietro Bruno, signore di Canetici, procuratore generale del re Martino I di Sicilia, giurato nel 1391, regio cavaliere e regio familiare; e una Giovanna, moglie di Antonio, figlio primogenito di Pietro Bruno.\nDal XV al XVII secolo diversi esponenti della famiglia ricoprirono la carica di giurato. Giacomo fu baiulo nel 1557-1558; Simone fu vicesecreto nel 1565; Giovanni Antonio fu, nel 1671, maestro notaro delle appellazioni; Antonino, dottore in leggi, esercit\u00f2, nell'anno 1742-1743, la carica di giudice della corte capitaniale salemitana.\nRamo trapanese.\nParlando dei Sanclemente, Giuseppe Maria Di Ferro li definisce:\nA Trapani i Sanclemente sono presenti a partire dall'inizio del XV secolo; troviamo infatti un Giovanni, creato regio cavaliere da re Alfonso V d'Aragona nel 1416, e sappiamo che nel 1458 la famiglia \u00e8 stata ammessa ai gradi di nobilt\u00e0.\nNel rivelo dei benefici della diocesi di Mazara del Vallo del 1430, viene nominato un Bartolomeo, canonico, il quale riceveva \"pro Sancto Jacubo La Yicta\" un'onza e ventiquattro tar\u00ec e due salme \"pro formenteo de terrageis\".\nUn altro Giovanni, forse lo stesso del precedente, si segnal\u00f2 per singolare valore al servizio della monarchia: fu regio consiliario e regio cavaliere, serv\u00ec re Alfonso V d'Aragona in Corsica e a Napoli e fu, negli anni 1459-1460, 1466-1467 e 1477-1478 capitano di giustizia di Trapani, e negli anni 1470-1472 di Salemi; spos\u00f2 Bartolomea Mannina, figlia di Simone, regio consiliario, e di Costanza Naso Sieri Pepoli, che gli apport\u00f2 il territorio di Inici e la tonnara di Scopello. I Mannina, di Monte San Giuliano, erano imparentati e discendevano dalla famiglia Chiaramonte.\nGiovanni ebbe, tra gli altri figli, Simone, regio consiliario, tenente capitano di Trapani e barone di Inici, che fu nominato e inviato come ambasciatore della citt\u00e0 di Trapani pi\u00f9 volte presso il re Ferdinando il Cattolico, presso l'imperatore Carlo V d'Asburgo e diversi vicer\u00e9; durante la rivolta del 1516, appoggiato da Giovanni Sieri Pepoli, signore di Recalcata, osteggi\u00f2 i Fardella. Fu senatore di Trapani nel 1503-1504, nel 1526-1527, e nel 1536-1537 e tenne in detta citt\u00e0 la carica di capitano di giustizia negli anni 1505-1506, 1507-1508 e nel 1516, rinunziando per\u00f2 in seguito a tale carica; fu poi sindaco di Trapani nel 1529 e vice portolano nel 1532. Nel 1535 fu inviato insieme a Gaspare Fardella come sindaco e ambasciatore della citt\u00e0 al Parlamento siciliano convocato da Carlo V d'Asburgo. Spos\u00f2 prima Diana Ponte e poi Francesca Sieri Pepoli; la figlia Bartolomea spos\u00f2 Francesco Sieri Pepoli, signore di Recalcata, figlio di Giovanni.\nIl figlio Giuseppe, barone di Inici e di Mokarta fu ambasciatore presso il vicer\u00e9 nel 1544 e spos\u00f2 Masella Cavaleri.\nFrancesco, fratello del precedente, fu senatore di Trapani nel 1546-1547.\nGiovanni, fratello del precedente, fu capitano di due galere, e nel 1535 partecip\u00f2 con 400 fanti al suo comando alla conquista di Tunisi. Meritatamente ottenne un lauto stipendio e l\u2019ufficio di capitano di giustizia. Fu poi senatore di Trapani nel 1545-1546 e nel 1572-1573. Spos\u00f2 Allegranza Fardella Sieri Pepoli, figlia del barone di Fontanasalsa.\nSimone, figlio del precedente fu sergente maggiore della milizia nel 1566 e capitano di fanteria nel 1575; fu senatore di Trapani nel 1567-1568 e capitano di giustizia nel 1575-1576.\nLa sorella Francesca spos\u00f2 Giovanni Antonio Margagliotti e in seconde nozze Ottavio Gioacchino, patrizio romano e governatore di Trapani; non ebbe figli. Fond\u00f2 il monastero della Beata Vergine Maria del Santissimo Rosario sotto il titolo di sant'Andrea con il patrocinio del Senato trapanese, provvedendolo di dodici ragazze senza dote per il monacaggio.\nTroviamo ancora un Luca, il quale - quando Giovanni de Pignero, capitano d'armi della citt\u00e0, fece arrestare nel 1550 alcuni nobili che, contravvenendo al bando di disarmo da lui emanato, erano stati trovati con armi addosso - essendo insignito del titolo di \"Don\", insieme a Giuseppe e Simone suoi parenti, si rivolse al vicer\u00e9 Juan de Vega, reclamando il privilegio di portare armi. Il vicer\u00e9, nel dare soddisfazione ai Sanclemente, ordin\u00f2 che nessun nobile fosse molestato nel portare armi addosso.\n\u00c8 infine meritevole di nota un Giuseppe, frate minore scalzo, il quale, nel 1542, coadiuv\u00f2 padre Giacomo da Gubbio e il nobile Pietro Di Ferro juniore nella fondazione del reclusorio di Santa Maria Maddalena, dove erano accolte quelle donne che, abbandonata una vita licenziosa, ne abbracciavano una tutta cristiana.\nI Sanclemente furono una delle ventotto famiglie che intervennero alla fondazione della Confraternita della Carit\u00e0 della Santa Croce il 2 aprile 1555.\nLa famiglia godeva del giuspatronato della cappella e altare di san Nicola di Bari nel duomo di Erice, ereditato dai Mannina e dai Chiaramonte, casati dai quali discendeva, e possedeva una cappella nella chiesa di san Domenico a Trapani, dove \u00e8 conservata la tomba di Simone Sanclemente.\nLa lotta con i Fardella.\nAlla morte di Ferdinando il Cattolico la contrastata successione al trono del nipote Carlo d'Asburgo fu accompagnata in Sicilia (e altrove nei regni iberici) da un'ondata di malessere che sfoci\u00f2 in una complessa trama di congiure e rivolte che interessarono il panorama politico siciliano in particolare negli anni compresi tra il 1516 e il 1523. Profittando dei tumulti, Simone Sanclemente, barone di Inici, scaten\u00f2 a Trapani una sanguinosa faida, assediando e incendiando il palazzo di Giacomo Fardella: Il Fardella ripar\u00f2 con la famiglia a Messina. Le violenze perpetrate dai sostenitori di una famiglia ai danni di quelli dell'altra tuttavia continuavano ed erano divenute cos\u00ec frequenti e terribili che gli stessi cittadini di Trapani ne sollecitavano la cessazione: pertanto, il 15 settembre 1550, su richiesta di alcuni cittadini e con l'intervento del maestro razionale del Regno Pietro De Agostino, il quale esercitava in quel tempo anche la carica di capitano d'armi di Trapani, si addivenne alla conclusione di un contratto di pace . Alla firma del documento furono in 65 ad assistere per la fazione guidata dal barone Giuseppe Sanclemente, figlio di Simone, e 55 per quella di Giovan Gaspare Fardella, figlio di Giacomo. Molte famiglie dell'\u00e9lite trapanese e del patriziato avevano partecipato schierandosi chi per i Sanclemente, chi per i Fardella: tra i sostenitori dei Sanclemente si annoverano i Sieri Pepoli, i Vento, i Naso, i Carissima; tra i sostenitori dei Fardella i Burgio, i Montegiardino, gli Omodei, i Monaco, i Ferro. Altri importanti provvedimenti che tendevano alla riconciliazione ed alla pace tra queste due famiglie rivali sono rappresentati dal matrimonio, celebrato nel 1544, tra Bartolomea Sanclemente, figlia del barone Simone, e Cristoforo Fardella, barone di Fontanasalsa, e da quello tra Giovanni Sanclemente, fratello di Bartolomea Sanclemente, e Allegranza Fardella Sieri Pepoli.\nAlbero genealogico.\nNello schema che segue \u00e8 riportata una sintesi dell'albero genealogico del ramo trapanese della famiglia:\nParentadi.\nTra il XV e il XVI secolo i Sanclemente si sono imparentati con le primarie famiglie nobili trapanesi: Vincenzo, Ferro, Mannina (o Mannini), Staiti, Naso, Crapanzano, Fardella, Ravid\u00e0, Sieri Pepoli, Scalense, Cavaleri, Bandino, Margagliotta.\nTomba di Simone Sanclemente.\nLa tomba di Simone Sanclemente \u00e8 collocata nella cappella di famiglia presso la chiesa di san Domenico.\nRecita l'epitaffio:\nFeudi.\nGibilichaleph ed il territorio di Gibiluasili.\nLa pi\u00f9 antica notizia \u00e8 del 1310, grazie alla quale apprendiamo che Pedro de Sanclemente, il quale aveva ottenuto la castellania di Salemi, fu, a partire dal 1282, signore del feudo di Gibilichaleph, termine di chiara origine araba che sta a significare \"piccola altura di Haleph\", chiamato in seguito Mucharda e poi Moxharta. Il feudo si trovava nel territorio di Salemi, presso Gibiluasili, un tenimento di terre da esso distinto del quale Pedro era parimenti feudatario. Gli successe Claramunda, sua parente, alla morte della quale il feudo, il casale ed il tenimento di terre passarono alla Regia Curia; quindi re Federico III di Sicilia, con privilegio dato in Messina il 9 novembre 1310, assegn\u00f2 il feudo a Simone de Curtibus, mentre Gibiluasili fu concesso a Guglielmo de Curtibus (Guglielmo Scurto).\nLa baronia di Inici.\nLa baronia di Inici fu creata nel 1507 con Simone Sanclemente.\nIl feudo si trovava nella Val di Mazara, in un territorio sotto la giurisdizione di Monte San Giuliano e la localit\u00e0 si trova oggi nel comune di Castellammare del Golfo. Il nome originario potrebbe essere Inichi (come attestato nel manoscritto \"Quinternus antiquus feudorum et bonorum feudalium aut membrorum Regie Curie cum nominibus et cognominibus baronum et feudatariorum infra scripta et notata possidencium tempore serenissimi et illustrissimi regis et principis domini regis Friderici tercii regis Sicilie\") o Inithi (come attestato in altri manoscritti conservati nella Biblioteca centrale della Regione Siciliana).\nNon si hanno molte notizie sulla cronotassi dei proprietari di Inici: il primo, a detta del Barberi, sembra essere stato Nicola Asmundo (in epoca normanna), troviamo quindi (in epoca sveva ed aragonese), un Gilberto Abate nel 1234, un Riccardo Abate nel 1335, e Filippa Abate, figlia del precedente, nel 1348; infine, nel 1408, Simone Mannina (Lamagnina). Ai Mannina succedettero i Sanclemente.\nPropriet\u00e0.\nIl castello di Inici.\nIl castello di Inici sorge ai piedi del monte Inici nei pressi del torrente Mendola. Venne presumibilmente costruito tra l'XI ed il XVII secolo, e sicuramente prima del 1535, anno in cui Giovanni Sanclemente vi ospit\u00f2 l'imperatore Carlo V d'Asburgo di ritorno dalla spedizione di Tunisi, il quale sost\u00f2 una notte nel castello.\nLa tonnara di Scopello.\nLa tonnara di Scopello \u00e8 una delle pi\u00f9 importanti e antiche di tutta la Sicilia, fu edificata e ampliata dalla famiglia Sanclemente nel corso del XV e del XVI secolo, pass\u00f2 quindi alla Compagnia di Ges\u00f9 e infine alla famiglia Florio.\nSi trova nel territorio di Castellammare del Golfo. La tonnara fu venduta per la prima volta a privati il 1\u00ba marzo 1442 e venne acquistata da Simone Mannina; per matrimonio con Bartolomea Mannina, figlia di Simone, che gliela port\u00f2 in dote, pervenne a Giovanni Sanclemente. Quest'ultimo ottenne da Lope III Xim\u00e9nez de Urrea y de Bardaixi, vicer\u00e9 di Sicilia, la concessione perpetua della stessa tonnara per s\u00e9 e per i suoi discendenti il 28 marzo 1468 e la rese pi\u00f9 produttiva ampliandone e ristrutturandone le struttura.\nA Giovanni Sanclemente succedette l'unico figlio, Simone, barone di Inici, che ricevette la conferma della stessa successione con privilegio dato il 18 luglio 1502 a Toledo.\nDonna Allegranza Sanclemente, nel 1597, don\u00f2 la tonnara al Collegio dei Gesuiti di Trapani insieme al castello e alla baronia di Inici ed alle altre propriet\u00e0 della famiglia."}
{"id": "4529475", "revid": "1272592", "url": "https://it.wikipedia.org/wiki?curid=4529475", "title": "Chiese di Busto Arsizio", "text": "Attualmente a Busto Arsizio si trovano venticinque chiese, tra parrocchiali e ausiliari, e un battistero.\nAlcune di queste chiese, in particolare santa Maria di Piazza, san Giovanni Battista e san Michele Arcangelo, sorsero prima dell'anno mille. In et\u00e0 comunale nacquero le prime rettorie, poi denominate parrocchie. Esse comportavano la presenza di un sacerdote al quale era affidava la cura delle anime e che generalmente era residente presso una chiesa preesistente. Busto Arsizio era sottoposta alla pieve di Olgiate Olona, ma la comunit\u00e0, sulla base delle sue crescenti disponibilit\u00e0 economiche, costitu\u00ec cinque \"benefici curati\" fra il XIII e il XVI secolo: tre presso la chiesa di San Giovanni Battista e due presso quella di San Michele Arcangelo, mentre la chiesa di Santa Maria, situata nella piazza centrale del borgo, si configurava come santuario, senza incombenze parrocchiali.\nSan Carlo Borromeo nel 1583 trasfer\u00ec a Busto Arsizio le dignit\u00e0 ecclesiastiche della pieve (cio\u00e8 del distretto) e i curati di San Giovanni e di San Michele vennero innalzati al grado di canonici, come coadiutori del prevosto nella cura delle anime (Busto Arsizio fu pertanto considerata formalmente parrocchia unica).\nNel Seicento un nuovo fervore religioso port\u00f2 alla costruzione di nuove chiese, come san Gregorio in Camposanto (1632), Madonna in Veroncora (1639) e san Bernardino (1665), oltre che alla ricostruzione delle chiese di san Giovanni Battista (1609) e san Michele Arcangelo (1652). Nel Settecento sorsero Madonna in Campagna (1702), san Rocco (1706), la chiesa vecchia di Sacconago (1708), la chiesa di sant'Anna (1710, poi Tempio Civico), la chiesa di sant'Antonio da Padova (1717, nel territorio di Borsano).\nBusto rimase di fatto una sola parrocchia fino al 1906, quando venne attribuita anche a San Michele tale funzione. Successivamente, nel 1928, Borsano e Sacconago vennero annesse al comune, portando a quattro il numero delle parrocchie. Nel corso del Novecento si sono poi formate le altre parrocchie fino ad arrivare al numero attuale, di tredici. \u00c8 stato questo il secolo in cui sono state costruite pi\u00f9 chiese (ben undici, a cui si pu\u00f2 aggiungere quella dei Frati minori, sorta in realt\u00e0 a partire dal 1898, ma terminata durante tale secolo).\nNel corso della storia, molte chiese sono state abbattute per essere successivamente ricostruite con capienza maggiore. Altre chiese, invece, sono state demolite definitivamente: tra di esse si possono ricordare, oltre ai ruderi di Santa Croce, chiesa cinquecentesca sconsacrata nel 1948 e demolita nel 1972, la chiesa borsanese di Santa Maria dei Restagni, quella sinaghina di San Donato, quella di Sant'Eurosia in localit\u00e0 Cascina Brughetto (costruita negli anni 1719-1722, dedicata alla giovane martire di Jaca e demolita nel 1952) e la cappella di sant'Ambrogio in Canton Santo, non molto distante dalla chiesa di Santa Maria di Piazza.\nNel caso di Sacconago, la costruzione della nuova chiesa (1928) non ha comportato l'abbattimento della chiesa settecentesca dato che furono utilizzati a tale scopo i terreni appartenenti al vecchio cimitero.\nDi seguito sono descritte le altre chiese attualmente esistenti sul territorio di Busto Arsizio: in primo luogo il Santuario di Santa Maria, che costituisce la chiesa pi\u00f9 importante della citt\u00e0; in secondo luogo le tredici che sono sedi parrocchiali; in terzo luogo le undici che costituiscono le chiese sussidiarie; infine il battistero.\nLe chiese parrocchiali sono state tutte costruite nel Novecento, fatta eccezione per la Basilica di san Giovanni, la Prepositurale di san Michele e chiesa dei Frati minori, iniziata nel 1898. Si tratta molto spesso di luoghi di culto edificati in zone di espansione della citt\u00e0, o altre volte di chiese moderne e pi\u00f9 capienti che prendono il posto di quelle antiche, come nei casi delle nuove chiese parrocchiali di Sacconago e Borsano, entrambe dedicate ai santi apostoli Pietro e Paolo. Le chiese sussidiarie invece sono tutte pi\u00f9 antiche: l'unica eccezione \u00e8 costituita da san Carlo Borromeo, una delle tre chiese sussidiarie della prepositurale di san Michele Arcangelo. Tale edificio rappresenta l'ultimo luogo di culto cristiano cattolico costruito in citt\u00e0. \u00c8 stato infatti consacrato nel settembre del 2000 dal cardinal Carlo Maria Martini, allora arcivescovo di Milano.\nSantuario di Santa Maria di Piazza.\nEretto nel centro storico della citt\u00e0 su una preesistente chiesa dedicata alla Madonna, che a sua volta aveva sostituito una cappella risalente all'epoca della cristianizzazione, il santuario di Santa Maria di Piazza (detto anche della Beata Vergine dell'Aiuto) \u00e8 un esempio di architettura rinascimentale.\nFu edificato in pochi anni tra il 1515 e il 1522 sotto la guida di Antonio da Lonate, che avrebbe impostato la pianta centrale, e di \"magistro Tomaxio ingeniero\", probabilmente Tommaso Rodari, autore dei portali a ovest e a sud, e forse del loggiato nel tamburo sotto la cupola.\nLa pianta centrale dell'edificio, per la quale si \u00e8 ipotizzata l'esistenza di un disegno bramantesco, si compone di un rigoroso volume cubico scandito da lesene e sormontato da un tiburio ottagonale con gugliotti e lanterna che interpreta in forme pi\u00f9 leggere la tipologia della tradizione lombarda.\nInternamente, la parte bassa, quadrata, che \u00e8 tagliata negli angoli da archi diagonali formanti nicchie e cuffie, rimanda agli studi di chiese a pianta centrale compiuti da Leonardo, mentre il tamburo con una ghiera di nicchie (la corona dei dodici santi) riecheggia gli esempi di Santa Maria Incoronata di Canepanova a Pavia, dell'Incoronata a Lodi e della basilica di Santa Maria della Croce a Crema).\nL'arredo interno include opere di scultura e dipinti di Gaudenzio Ferrari (tra cui l'\"Ultima cena\", nell'altare di destra) e di Giovan Battista della Cerva ed una copia della perduta \"Madonna delle Vittorie\" di Giovan Paolo Lomazzo.\nUna copia esatta del santuario, in dimensioni ridotte, fu edificata alla fine Ottocento a Crespi d'Adda.\nBasilica di San Giovanni Battista.\nLa basilica di San Giovanni Battista (uno dei due santi patroni della citt\u00e0, insieme a san Michele Arcangelo) ha il titolo di basilica romana minore.\nL'edificio attuale fu costruito tra il 1609 e il 1635 nel luogo dove esisteva una primitiva cappella a tre navate dedicata dai Longobardi ad uno dei loro santi protettori. Il campanile fu costruito tra il 1400 e il 1418, dunque risulta essere pi\u00f9 antico della chiesa attuale.\nLa facciata, completata tra il 1699 e il 1701 da Domenico Valmagini, presenta un ordine inferiore di lesene binate ioniche, un breve protiro con frontone arcuato, porte di rame e di bronzo, statue e bassorilievi.\nL'interno, progettato dall'architetto Francesco Maria Richini, vi sono diversi dipinti del pittore bustocco Daniele Crespi, tra i quali \"Cristo morto con San Domenico\".\nSul fianco destro della chiesa si trova il \"mortorio\", un tempietto di cui non si conosce l'autore, costruito tra il 1689 e il 1692. Sul fianco sinistro \u00e8 stata collocata una statua della beata bustocca Giuliana Puricelli.\nLa piazza antistante la chiesa \u00e8 stata creata demolendo alcuni edifici preesistenti e utilizzando l'area dell'antico cimitero, antecedente a quello che venne poi costruito appena fuori dal borgo, nell'attuale Parco Ugo Foscolo Sulla stessa piazza si affacciano altri due edifici pregevoli: il palazzo Volonterio, recentemente restaurato e il credito varesino.\nPrepositurale di San Michele Arcangelo.\nUna delle chiese principali della citt\u00e0 \u00e8 quella di San Michele Arcangelo, santo patrono della citt\u00e0, la quale \u00e8 anche sede di prepositura. Con il suo campanile risalente al X secolo, che costituisce l'elemento architettonico pi\u00f9 antico della citt\u00e0, \u00e8 situata al limite nord dell'antico borgo, in una zona leggermente pi\u00f9 alta del resto dell'abitato esistente all'epoca. Per questo motivo si \u00e8 molto propensi a pensare che la base del campanile stesso fosse una delle torri di una fortificazione preesistente, all'interno della quale probabilmente esisteva una cappella dedicata a tale santo (si ricordi che San Michele Arcangelo \u00e8 patrono dei Longobardi).\nLa prima citazione della chiesa di San Michele risale al 1300 circa. Tra il 1652 e il 1679 venne ricostruita dall'architetto Francesco Maria Ricchino, che decise di capovolgerne l'orientazione. Nel 1796 fu completata la facciata, restaurata tra il 1924 e il 1925. Le pareti laterali e la volta furono restaurate nel 1834. Grazie al progetto voluto dall'allora prevosto don Luigi Brambillasca e al finanziamento della provincia di Varese presieduta da Marco Reguzzoni, nel 2004 la chiesa di San Michele ha visto un profondo restauro delle strutture portanti, di alcune opere d'arte e della facciata esterna. Nel 2007 sono iniziati dei lavori di restauro della torre campanaria, che si sono conclusi l'anno successivo.\nNella chiesa sono conservate varie reliquie, tra le quali l'intero corpo del martire San Felice. Nella cappella invernale, ricavata nel 1991, si trova un crocifisso ligneo della met\u00e0 del Trecento, che viene utilizzato nella funzione del Venerd\u00ec Santo per commemorare la passione e la morte in croce di Ges\u00f9.\nChiesa di San Luigi e Beata Giuliana.\nEretta nei primi anni cinquanta per volere del prevosto di san Michele Arcangelo don Luigi Scola, sorge nel nuovo quartiere che prese il nome della beata Giuliana Puricelli. Fu aperta al culto il 15 settembre 1957 e divenne parrocchia l'anno successivo. La chiesa presenta una pianta rettangolare e fu costruita in calcestruzzo armato. Eretta in un'area che all'epoca era prevalentemente agricola, \u00e8 dedicata alla beata bustocca nata nella non lontana Cascina dei Poveri e al santo gesuita Luigi Gonzaga, protettore degli studenti.\nL'esterno della chiesa presenta dei muri in mattoni a vista, una facciata a capanna e un portale in calcestruzzo sormontato da un timpano triangolare vetrato. Sulla facciata sono presenti le raffigurazioni dei due santi. Quella della Beata Giuliana \u00e8 un mosaico di Torildo Conconi, che nel 1984 riprese una tela di Biagio Bellotti conservata nel museo di arte sacra di San Michele Arcangelo e risalente al 1782.\nIl campanile ha pianta ottagonale e si trova accanto al lato sud-est dell'edificio.\nL'aula presenta una sola navata. Tra le opere pi\u00f9 importanti presenti all'interno della chiesa, si distingue una tela del XVII secolo raffigurante la beata Giuliana, in seguito ridipinta.\nAlla festa organizzata per i cinquant'anni di elevazione a parrocchia della chiesa ha partecipato anche l'allora arcivescovo di Milano, il cardinale Dionigi Tettamanzi.\nChiesa del Santissimo Redentore.\nIl tempio fu edificato su progetto di Antonio Garavaglia nel territorio che si trovava tra quello della giovane parrocchia di Beata Giuliana e quello che cinque anni pi\u00f9 tardi sarebbe diventato il territorio della parrocchia di Madonna Regina. La chiesa fu consacrata nel 1962 e rimase sussidiaria della parrocchia di San Michele Arcangelo fino al 1973.\nA partire da tale anno assurse essa stessa tale ruolo per far fronte al grande incremento demografico del quartiere che nel frattempo era sorto intorno alla chiesa. Oggi nel territorio della parrocchia vivono circa 7400 anime.\nNel 1976, grazie al lavoro di don Gaetano Banfi, architetto e sacerdote, vennero aggiunte la navata laterale con finestre esagonali, il pronao ed il campanile a vela, che presenta una pianta rettangolare e tre aperture esagonali progettate con lo scopo di accolgliere ciascuna una delle tre campane. Furono anche aggiunti l'altare di marmo e le vetrate artistiche con le raffigurazioni della Trinit\u00e0, delle Virt\u00f9 Teologali, delle Virt\u00f9 Cardinali, della Sofferenza e della Gloria.\nNel pomeriggio del 16 aprile 2010, durante un violento temporale, un fulmine colp\u00ec il campanile della chiesa provocando la caduta di alcuni blocchi di conglomerato cementizio.\nChiesa di San Giuseppe.\nCostruita su progetto dell'architetto marnatese Camillo Crespi Balbi tra il 1912 e il 1914 come cappella dell'ospedale di Busto Arsizio, venne dedicata a san Giuseppe, sposo di Maria, padre putativo di Ges\u00f9 e patrono dei lavoratori. A lui era dedicata anche la chiesa che esisteva nella vecchia sede ospedaliera di Palazzo Gilardoni, oggi palazzo comunale. Fu consacrata nel 1915 come cappella dell'ospedale aperta al pubblico.\nIl campanile non poggia a terra ma si innalza dal centro della facciata tripartita. In origine la facciata era in mattoni a vista: l'aspetto attuale risale al 1933. All'interno presenta tre navate e un presbiterio quadrato. Vi si conservano anche alcuni dipinti settecenteschi.\nCon la ristrutturazione del 1988 sono stati eliminati i due altari laterali dedicati al Sacro Cuore e alla Madonna di Caravaggio, ricavando pi\u00f9 spazio per i fedeli. La chiesa infatti, gi\u00e0 ausiliare di san Giovanni Battista, divenne parrocchia nel 1990. Ulteriori restauri all'esterno della chiesa sono stati eseguiti nel 1997. Il cardinale Angelo Scola nel 2015 vi ha presieduto la santa Messa in occasione del 25\u00b0 di erezione a parrocchia.\nSantuario del Sacro Cuore di Ges\u00f9 (o dei Frati minori).\nIniziato a partire dal 1898 (anno della posa in opera della prima pietra) su progetto dell'ingegner Luigi Cesa Bianchi, sorgeva su un'area acquistata due anni prima ai fratelli Bottigelli. Dapprima sorse una cappella (l'attuale sagrestia) e a partire dal 1906, su progetto dell'ingegnere Luigi Carlo Cornelli, proseguirono i lavori. Il cardinale bustocco Eugenio Tosi, allora vescovo di Squillace, il 23 giugno 1911 benedisse la chiesa, il campanile e consacr\u00f2 l'altare maggiore. L'architetto Silvio Gambini progett\u00f2 l'ornamentazione interna e la facciata, eseguite tra il 1919 e il 1920.\nDopo una nuova pausa nei lavori, dovuta alla prima guerra mondiale, il santuario fu consacrato da monsignor Lodovico Antomelli il 30 aprile 1921 e divenne sede parrocchiale nel 1983.\nIl santuario, di stile eclettico, presenta tre navate. Gli interni furono affrescati da Alessandro Pandolfi con alcune scene della vita di san Francesco d'Assisi. L'altare maggiore con la scalinata bianca retrostante \u00e8 opera dell'architetto bustocco Richino Castiglioni, che ide\u00f2 anche la parete di fondo e la cappella del Santissimo Sacramento.\nChiesa di Santa Maria Regina (o della Madonna Regina).\nQuesto luogo di culto fu costruito a partire dal 1961 per volont\u00e0 dell'allora prevosto di san Michele Arcangelo don Piero Pini e intitolato a Maria Regina. Il progetto fu redatto da Carlo Bortoli, Anna Sarian e Antonio Garavaglia. La chiesa sorse lungo la via Favana, su un territorio ancora poco urbanizzato e situato nella zona ovest di Busto Arsizio, oltre il cimitero monumentale. Nelle aree limitrofe, fino a qualche decennio prima della costruzione della chiesa, si trovavano solo alcune cascine.\nL'edificio presenta una pianta ottagonale e poggia su pilastri in calcestruzzo armato. L'esterno \u00e8 in mattoni a vista. La forma della chiesa ricorda quella di una tenda.\nLa chiesa fu consacrata alla presenza del cardinal Giovanni Colombo il 24 giugno 1964 e divenne parrocchia tre anni dopo, il 31 maggio 1967. Il primo parroco fu don Marco Brivio, a cui sono stati dedicati la piazza antistante alla chiesa, recentemente riqualificata e parzialmente pedonalizzata, e il centro di ascolto parrocchiale.\nOggi nel territorio della parrocchia vivono circa 5000 anime.\nChiesa di Santa Croce di Brughetto.\nLa chiesa sorse nella zona meridionale di quello che era il territorio di sant'Edoardo, un quartiere bustocco sviluppatosi nel secondo dopoguerra. Fu aperta al culto nel 1951, un anno prima della demolizione della vicina chiesa di sant'Eurosia. Divenne la tredicesima ed ultima parrocchia di Busto Arsizio nel 1991, un anno dopo san Giuseppe.\nSi trova nelle vicinanze della Cascina Brughetto e riprende il nome di una chiesa cinquecentesca situata nel centro di Busto Arsizio, lungo l'omonima via, nell'area che si trova la basilica di san Giovanni Battista e la chiesa di sant'Antonio Abate. La vecchia chiesa fu sconsacrata nel 1948 e demolita nel 1972.\nLe vetrate, la via Crucis, il crocifisso e l'altare della nuova chiesa sono stati completati tra il 1952 e il 1975, mentre solo nel 1982 furono costruiti i portici laterali, gi\u00e0 presenti nel progetto originario. L'edificio non presenta campanile e pertanto la campana \u00e8 collocata all'interno di un arco che si erge sul presbiterio.\nChiesa dei Santi Apostoli Pietro e Paolo di Borsano.\nLa chiesa parrocchiale di Borsano si trova in piazza don Antonio Gallarini e fu costruita a partire dal 1939 su un terreno adiacente a quello dove sorgeva l'edificio ottocentesco, benedetto nel 1825 e demolito nel 1943. Quest'ultimo, sostituiva la vecchia chiesa cinquecentesca, demolita nel 1817. La nuova chiesa fu consacrata il 17 ottobre 1942 dal cardinal Ildefonso Schuster, in piena guerra mondiale.\nIl progetto \u00e8 dell'ingegner Garavaglia e dell'architetto Ascani. La facciata tripartita preannuncia le tre navate interiori. L'altare principale \u00e8 opera dell'architetto Ascani. L'organo, proveniente dalla demolita chiesa ottocentesca, fu costruito da Antonio De Simoni Carrera nel 1885 e restaurato nel 1992 dalla famiglia V. Mascioni di Cuvio.\nLa \"via crucis\" e la controfacciata, rispettivamente del 1987 e del 1993, sono opere dell'artista locale Serena Moroni. Le nuove vetrate della navata sono di don Gaetano Banfi, mentre quelle del presbiterio e del rosone della facciata sono di Paolo Rivetta.\nI tre portali in bronzo sono opera dello scultore Alberto Ceppi, autore anche dei mosaici sulla facciata e dei mosaici dell'abside.\nL'imponente campanile a pianta quadrata posto sul retro della chiesa fu innalzato nel 1958 su progetto dell'architetto Ascani in modo da sostituire quello della chiesa ottocentesca, demolito solo nel 1953. Il concerto \u00e8 composto da nove campane; si tratta del record ambrosiano per un concerto manuale.\nChiesa dei Santi Apostoli Pietro e Paolo (o dei Santi Apostoli).\nSorse sul terreno di via Genova donato da Andrea Tosi a partire dal 1923 (posa della prima pietra). Il progetto \u00e8 degli architetti Gabriele Rechichi e Italo Azimonti. La prima santa Messa fu celebrata nel 1924 in una chiesa provvisoria in legno. La chiesa vera e propria fu costruita a partire dal 1925 e venne consacrata dieci anni pi\u00f9 tardi.\nNel 1930 la chiesa divenne sede della quinta parrocchia di Busto Arsizio: oltre alle due parrocchie storiche (San Giovanni Battista e San Michele Arcangelo) si erano aggiunte le due parrocchie, entrambe dedicate ai Santi Apostoli Pietro e Paolo, dei quartieri di Borsano e Sacconago, gli ex-municipi autonomi aggregati al comune di Busto Arsizio nel 1928.\nIl primo parroco fu don Paolo Cairoli, ex-cappellano dei bersaglieri e molto attivo durante la resistenza. Il quartiere dei Santi Apostoli viene spesso chiamato dai bustocchi \"don Paolo\".\nL'aula della chiesa presenta tre navate e cappelle laterali semicirculari con alcune tele antiche. La chiesa \u00e8 rialzata e vi si accede attraverso un'ampia scalinata. Al di sotto si trova la cripta. Il campanile \u00e8 a pianta quadrata. La piazza antistante \u00e8 dedicata a don Paolo Cairoli.\nChiesa di Sant'Anna.\nLa prima chiesa del villaggio omonimo, costruito da zero a partire dal 1959, fu edificata in legno nel 1961 e nello stesso anno divenne parrocchia. Il prevosto di san Giovanni Battista Monsignor Galimberti vi fece collocare la statua di Sant'Anna proveniente da un altare minore del Santuario di Santa Maria di Piazza.\nDopo uno studio non realizzato dell'architetto bustocco Enrico Castiglioni la chiesa venne realizzata a partire dal 1973 secondo il progetto delle chiese-tipo. Presenta due navate di diversa dimensione coperte da un tetto ad una sola falda. Il campanile \u00e8 coperto da un tetto ad una sola falda. La chiesa fu benedetta nel 1975 e consacrata l'anno successivo.\nSulla parete dietro all'altare si trova un dipinto del Cristo risorto. Sulla parete in fondo alla chiesa fu collocata nel 1977 una via Crucis.\nAl di sotto della chiesa \u00e8 presente un salone-teatro, risistemato nel 1981. Tra il 1985 e il 1986 furono collocate due statue di legno rappresentanti sant'Antonio da Padova e il Cristo crocifisso.\nChiesa di Sant'Edoardo.\nLa prima pietra fu poggiata il 24 giugno 1938 e il tempio fu consacrata il 12 ottobre dell'anno successivo dal cardinal Ildefonso Schuster. Progettata da due sacerdoti architetti, Giuseppe Polvara e Giacomo Bettoli, la chiesa fu affrescata da Ernesto Bergagna tra il 1943 e il 1947, anno in cui fu fatta parrocchia. Presenta un'unica navata centrale con pareti chiare e soffitto a cassettoni all'interno sono contenuti quadri raffiguranti scene della passione del seicento provenienti dalla demolita chiesa di Santa Croce. L'esterno \u00e8 rivestito con mattoni a vista.\nLa chiesa fu consacrata in onore dei Santi Tre Re (Magi) e di Sant'Edoardo re e confessore in ricordo del principale donatore per la costruzione del tempio, il cavaliere del lavoro Edoardo Gabardi.\nAnche se la costruzione fu finanziata in gran parte da un fascista, questa parrocchia ebbe un ruolo chiave durante la Resistenza italiana. A Busto Arsizio, come in tutto l'Altomilanese, il principale promotore della resistenza non fu il Partito Comunista Italiano, che invece lo fu nel resto del nord-Italia. Qui furono le formazioni legate alla futura Democrazia Cristiana appoggiate dalle parrocchie a portare avanti le attivit\u00e0 clandestine. In particolare, il magazzino della parrocchia di sant'Edoardo fu trasformato in un deposito per i materiali. Da qui, alle 6:30 del mattino del 25 aprile 1945 part\u00ec, ad opera del parroco don Ambrogio Gianotti, l'ordine di insurrezione che porter\u00e0 alla liberazione del Nord-Italia.\nChiesa dei Santi Apostoli Pietro e Paolo di Sacconago (\"chiesa nuova\").\nTramontata per motivi economici l'idea di allargare la chiesa settecentesca per renderla pi\u00f9 capiente, si decise di edificare una nuova chiesa sull'area del cimitero vecchio. Il 13 agosto 1928, al termine di una lunga processione diretta al cimitero vecchio, fu posta la prima pietra alla presenza di monsignor De Giorgi. Anche la nuova chiesa fu dedicata ai santi Apostoli Pietro e Paolo.\nLa prima santa Messa fu celebrata nel 1932 da don Antonio Marelli, che gi\u00e0 nel 1904 si era rivolto all'arcivescovo di Milano, il cardinal Ferrari, facendogli presente il problema della poca capienza della chiesa settecentesca.\nLa chiesa fu consacrata dal cardinal Ildefonso Schuster il 24 settembre 1933 e vi si portarono, con solenni processioni, le reliquie e le campane dalla chiesa vecchia. Il progetto dell'edificio, con muro in mattoni a vista e blocchi di pietra disposti irregolarmente, \u00e8 dell'ingegner Azzimonti.\nL'interno presenta tre navate e un'abside semicircolare. Vi si conserva una tela ad olio secentesca con il martirio di Sant'Orsola. L'altare maggiore, in marmo bianco, risale al 1937.\nIl campanile della chiesa, una torre di 50 metri d'altezza, fu completato solo nel 1946.\nChiesa dei Santi Apostoli Pietro e Paolo di Sacconago (\"chiesa vecchia\").\nUno dei monumenti di rilievo del quartiere \u00e8 la vecchia chiesa parrocchiale (\"a G\u00e9sa V\u00e8gia\"), dedicata ai santi apostoli Pietro e Paolo, e chiamata comunemente \"chiesa vecchia\". L'attuale edificio fu costruito tra il 1708 e il 1724 nell'area sulla quale sorgevano l'antica chiesa medievale ad aula unica ed il cimitero posto al suo fianco.\nDell'antica chiesa, pi\u00f9 piccola e costruita intorno al X secolo, rimangono alcuni resti, come il muro d'ambito settentrionale. L'edificio medievale fu ampliato nel XV secolo, con la costruzione di un nuovo presbiterio quadrato (attuale sagrestia) e di una nuova sagrestia (attuale ripostiglio). La consacrazione avvenne il 26 novembre 1549.\nNel 1580 vennero aggiunte due cappelle: una per il battistero ed una intitolata alla Vergine Maria. Nel 1611 fu costruito il campanile che si conserva tuttora nella sua parte inferiore, di stile prerinascimentale. Negli ultimi anni del XVIII secolo, fu infatti chiusa la cella campanaria per trasformarla nel segmento dell'orologio e la nuova cella viene costruita al di sopra.\nL'edificio attuale \u00e8 formato da una navata centrale che si apre su quattro cappelle laterali. L'organo risale al 1923 e sostitu\u00ec quello antico, donato cinque anni pi\u00f9 tardi alla parrocchia di Grantola. Recentemente l'edificio \u00e8 stato oggetto di ampi e profondi restauri che hanno fatto emergere l'antichit\u00e0 del luogo di culto, nonch\u00e9 affreschi di un certo pregio.\nChiesa di San Rocco.\nFu eretta negli anni 1706-1713 nei pressi di una preesistente cappella, pure dedicata al santo protettore contro le pestilenze, che risaliva alla fine del XV secolo. Si trova a pochi metri dalla piazza Manzoni, un tempo sede del mercato.\nA pochi metri dalla chiesa si trovava una porta secondaria del borgo di Busto Arsizio: Porta Novara. Nel 1909 la chiesa venne allungata e l'altare retrocesso di alcuni metri.\nSulla facciata, completata nel 1895, si trovano le statue di \"San Rocco\" e di \"San Giuseppe\". L'interno conserva invece affreschi di Salvatore e suo figlio Francesco Maria Bianchi. Un tempo sugli altari minori erano conservate due tele di Pietro Antonio Magatti ora conservate nella parrocchia di San Michele\nLegata un tempo al culto contadino della benedizione degli animali, in anni recenti durante il mese di settembre vi si celebra la sagra di san Rocco. Oggi costituisce una delle chiese sussidiarie della parrocchia prepositurale di San Michele Arcangelo, insieme a quelle di Madonna in Prato e di san Carlo.\nChiesa di Madonna in Prato.\nSorta nel prato esistente presso la biforcazione tra le strade che conducevano a Gallarate (sulla destra guardando la facciata della chiesa), e a Verghera ed Arnate (a sinistra), la sua configurazione attuale \u00e8 opera del canonico Biagio Bellotti che, tra il 1773 e l'anno successivo modific\u00f2 la chiesa cinquecentesca. Tale chiesa, gi\u00e0 ampliata nel 1584, fu edificata per sostituire un'edicola del Trecento che presentava un dipinto della Madonna che allatta Ges\u00f9 Bambino. Bellotti ridipinse l'affresco sopra l'originario, poi rinvenuto durante i recenti lavori di restauro. Sue sono anche le tre statue poste in cima alla facciata della chiesa.\nL'edicola originale, che presentava un piccolo portico aperto, sorgeva su quello che era il prato di Piscina (una delle quattro contrade del borgo di Busto Arsizio in epoca medievale). La chiesa fu sconsacrata in epoca napoleonica in seguito riconsacrata\nLa chiesa attuale fu pi\u00f9 volte oggetto di restauro, nel 1893, nel 1921 e tra il 1976 e il 1978. Oggi la Madonna in Prato (o chiesa dell'Immacolata Concezione) \u00e8 una delle tre chiese ausiliarie della parrocchia di San Michele Arcangelo, insieme a San Rocco e a San Carlo Borromeo.\nChiesa di San Carlo Borromeo.\nEdificata a partire dal 1998 su un terreno comprato tre anni prima, fu consacrata il 24 settembre 2000 dal cardinale Carlo Maria Martini e dedicata ad uno dei pi\u00f9 importanti vescovi della storia dell'arcidiocesi. \u00c8 ubicata nella zona della parrocchia di San Michele Arcangelo pi\u00f9 vicina al territorio di Madonna Regina., un'area densamente abitata grazie alle case di edilizia popolare di viale Sicilia. Costituisce l'ultima chiesa cattolica costruita sul territorio di Busto Arsizio.\nL'edificio presenta una facciata a capanna e il rivestimento esterno \u00e8 in mattoni a vista.\nLa chiesa ha una pianta rettangolare ed un'unica navata. La controfacciata \u00e8 interrotta da un ampio e capiente coro rialzato, illuminato dall'unica vetrata della facciata, e a cui si accede attraverso una vano scala. Sul presbiterio \u00e8 presente un dipinto di Cristo risorto e una crocifissione di Carlo Farioli\nNell'ampia sala sottostante la chiesa, \u00e8 stata inaugurata, il 26 novembre 2010 la chiesa ortodossa di San Giovanni Crisostomo, appartenente all'Esarcato del Patriarcato ecumenico di Costantinopoli per le chiese ortodosse russe in Europa occidentale. Si tratta di una delle sei chiese ortodosse russe d'Italia.\nChiesa di Sant'Antonio abate.\nSussidiaria di san Giovanni Battista, la sua prima pietra fu posta nel 1363 per volere di Cristoforo de Medicis e dedicata ad un santo a cui il borgo era devoto, in quanto protettore contro gli incendi. Si affaccia sulla piazza Santa Maria e condivide il campanile con la basilica.\nFu la sede della scuola di predicazione di sant'Antonio e, a partire dal 1572, della scuola del santissimo Sacramento. I confratelli di tale scuola ampliarono e modificarono l'edificio ispirandosi alle norme del cardinale San Carlo Borromeo, la ricchezza dell'interno (metafora dell'anima) si contrappone con la povert\u00e0 dell'esterno (metafora del corpo).\nLa chiesa fu ulteriormente ampliata negli anni tra il 1669 e il 1672 fino ad assumere la configurazione attuale. Nel 1875 venne eseguito un restauro per volere del prevosto di san Giovanni, don Giuseppe Tettamanti. Nel 1889 fu rimosso il portico che precedeva la chiesa e la facciata fu rinnovata da Carlo Maciachini, che la divise con lesene. La decorazione della facciata venne poi rimossa nel 1939 e nel 1975 sopra la porta della facciata fu posta la statua di sant'Antonio.\nAll'interno della chiesa \u00e8 presente la Pala d'altare della fine del XVI secolo raffigurante la Madonna col bambino tra sant'Antonio Abate e san Carlo Borromeo. Sono presenti anche due dipinti di Antonio Crespi Castoldi sulla controfacciata. \u00c8 anche presente un organo del 1727, recentemente restaurato.\nLa chiesa attualmente viene utilizzata per mostre d'arte e per accogliere l'annuale mercatino dei Barlafusi, organizzato dal Centro di Aiuto alla Vita cittadino con il fine di aiutare economicamente le mamme che non desiderano abortire.\nChiesa di San Gregorio Magno in Camposanto.\nEretta a partire dal 1632, al termine di un'epidemia di peste, nell'area del lazzaretto adiacente al cimitero degli appestati. I lavori, subito interrotti, continuarono tra il 1656 e il 1659. Lo stile della chiesa, appartenente alla parrocchia di San Giovanni Battista, \u00e8 barocco e risponde alle norme di San Carlo Borromeo e alla povert\u00e0 degli esterni.\nNel 1719 si costruirono il campanile e la nuova sacrestia. L'altare di marmo sostitu\u00ec quello di mattoni nel 1736. La chiesa fu ampliata in modo sostanziale nel 1743. La volta fu dipinta da Biagio Bellotti intorno al 1745.\nTra il 1924 e il 1926 sul fondo della chiesa fu aggiunta la nuova sacrestia e vennero condotti dei restauri che comprendevano il trasferimento dell'altare sul fondo della chiesa. La pala dell'altare rievoca il miracolo di San Gregorio Magno, che nel 590 ottenne la cessazione della peste dopo una solenne processione. All'esterno, vicino alla parete occidentale della chiesa, nel 1941 \u00e8 stata collocata una copia della colonna votiva.\nNel 2012, al termine dei lavori di restauro, san Gregorio \u00e8 diventato il primo edificio religioso della Lombardia dotato di teleriscaldamento.\nTempio civico della Beata Vergine delle Grazie.\nConosciuto anche come chiesa di sant'Anna (da non confondere con la chiesa dell'omonima parrocchia bustocca) a causa di un affresco raffigurante la Piet\u00e0 con la santa in compagnia di san Giuseppe, il tempio fu costruito tra il 1710 e il 1714, grazie al canonico Benedetto Landriani nel luogo dove si venerava tale immagine. Successivamente, di fronte alla chiesa fu costruito l'edificio che attualmente ospita la casa municipale, ovvero il Palazzo Gilardoni.\nL'edificio presenta una pianta quasi ottagonale, mentre l'esterno \u00e8 in mattone a vista.\nAl suo interno si trovano le lapidi in memoria dei Caduti di tutte le guerre e dei lager nazisti. Gli affreschi, realizzati da Salvatore Bianchi e da suo figlio Francesco Maria, furono completati tra il 1712 e il 1714.\nLa chiesa fu restaurata dapprima nel 1880 e successivamente nel 1957, quando fu separata da una serie di costruzioni che si erano formate sul retro. Divenne tempio civico il 7 giugno 1959.\nIl largo antistante la chiesa \u00e8 intitolato ad Angelo Castiglioni, partigiano bustocco deportato in Germania.\nChiesa di Madonna in Veroncora.\nCitata nei documenti a partire dal 1639, sorgeva nelle campagne di Busto Arsizio, all'incrocio tra strade importanti in epoca medievale. Fu benedetta nel 1656 dal prevosto di san Giovanni Battista, don Armiraglio. Si tratta di una piccola chiesa a pianta quadrata e coperta con una volta a crociera.\nSi affaccia su Largo san Grato, vescovo di Aosta e protettore dei raccolti dalle tempeste. In cima al campanile ottocentesco a pianta quadrata si trova una statua intitolata a tale santo.\nNel Settecento vi si celebrava una santa Messa di domenica all'aurora. Una volta era una delle chiese ausiliarie di san Michele Arcangelo, mentre attualmente si trova sul territorio della parrocchia del Santissimo Redentore. Tale parrocchia organizza ogni anno presso la chiesa la Sagra dell'Angelo, che affonda la sua storia nel solco delle tradizioni bustocche, tra fede e lavoro.\nAll'interno della chiesa \u00e8 presente un affresco seicentesco raffigurante la deposizione di Ges\u00f9 tra le braccia della Vergine Maria. L'edificio \u00e8 stato oggetto di restauro nel 1853 e successivamente negli anni tra il 1982 e il 1985. Attraverso tale restauro furono recuperati i dipinti raffiguranti l'incontro della Vergine Maria con Elisabetta, l'incoronazione della Madonna, l'Assunzione.\nChiesa di San Bernardino.\nDedicata a san Bernardino da Siena, sorge sull'area della \"cascina dei Poveri\", dove nel Medioevo nacque la beata Giuliana. L'edificio fu costruito tra il 1663 e il 1667 e benedetto nel 1668. La sagrestia fu aggiunta nel 1684 e il campanile \u00e8 del secolo successivo.\nNel 1913, su progetto dell'architetto teramano e bustese d'adozione Silvio Gambini, vennero demolite la sagrestia e la parete di fondo per aggiungere un nuovo presbiterio, una nuova aula e una nuova sagrestia. L'edificio fu dichiarato pericolante nel 1967 e fu chiuso al culto. In quegli anni la stessa Cascina dei Poveri si spopol\u00f2 e l'intera area cadde in abbandono.\nNel settembre del 2000 \u00e8 terminato il profondo restauro di questo antico oratorio, durato circa un anno e mezzo. Durante tale restauro, su progetto e con direzione dei lavori dell'architetto Alfredo Castiglioni, \u00e8 stata ripristinata la copertura dell'edificio ed \u00e8 stato riportato alla luce il vecchio pavimento in calce e sabbia, visibile sotto una lastra di vetro.\nL'acquasantiera in pietra, la statua di san Bernardino e la lapide con iscrizione dedicatoria alla Beata Giuliana, tutte opere d'arte del secolo XVII, sono attualmente esposte presso le Civiche raccolte d'arte di palazzo Marliani-Cicogna.\nChiesa di Sant'Antonio da Padova.\nAppartenente al territorio parrocchiale di Borsano, venne costruita per volere del conte Carlo Rasini tra il 1717 e il 1719, nelle adiacenze della sua residenza. La piccola chiesa presenta una sagrestia sulla sinistra mentre il campanile si trova sulla destra.\nAttraverso il restauro del 2007, sono emersi alcuni pregevoli affreschi sulle pareti. I dipinti possono essere assegnati al pittore Giovanni Stefano Doneda Montalti junior. Nell'olio su tela dietro l'altare sono raffigurati sant'Antonio, l'Angelo Custode con il Bambino Ges\u00f9 e, pi\u00f9 in alto, la Madonna. Il soggetto dell'affresco della parete di sinistra dietro all'altare \u00e8 il miracolo della mula. L'affresco sulla parete di destra dietro all'altare rappresenta il miracolo del piede risanato.\nSulla facciata della chiesa era presente un pannello dedicato al santo. Gi\u00e0 negli anni sessanta i colori erano quasi scomparsi e nel 1985 il Club Folclore e Sport decise di incaricare al pittore bustocco Gigi Magugliani la realizzazione di un nuovo dipinto, che fu poi collocato al posto del precedente. Il pannello fu rimosso durante i successivi restauri e divenne impossibile tornare a collocarlo nella stessa posizione.\nNel 2012, dopo il restauro commissionato dal Club borsanese a Giulia Lucarelli e a Silvio Combi, il quadro \u00e8 stato collocato all'interno di una struttura in acciaio e vetro a vista, progettata dagli architetti Elena Colombo e Davide Candiani e posta all'incrocio tra via Novara e via 24 Maggio, in un'aiuola concessa da Agesp, l'ex-municipalizzata bustocca.\nChiesa di Madonna in Campagna.\nDedicata alla Beata Vergine dei Sette Dolori, sorge sulla strada detta in Long\u00f9, che collegava Sacconago con Ferno. Fu costruita a partire dal 1702 nel luogo in cui si venerava un'immagine della \"Piet\u00e0\" su un tratto di muro.\nPoco dopo il termine dei lavori, il 13 marzo 1704, il cardinal Alberico Archinto invi\u00f2 a Sacconago il vicario foraneo monsignor Curioni per benedire la chiesetta. La benedizione ebbe luogo il 23 marzo di quello stesso anno.\nLa chiesa venne dotata di sagrestia nella seconda met\u00e0 del Settecento.\nL'interno presenta pareti bianche, una volta a botte e un pavimento di mattonelle. Sulla parete di fondo si trova un dipinto della Piet\u00e0, con la Madonna che regge il corpo del figlio morto e il Golgota sul fondo. Durante i recenti restauri si \u00e8 scoperto che al di sotto di questo affresco ve n'era un altro, risalente al XV secolo pi\u00f9 semplice e senza sfondo. Tale affresco era dunque venerato in quel luogo gi\u00e0 prima della costruzione della chiesa.\nA causa dei recenti lavori di rinnovamenti della viabilit\u00e0 che hanno permesso la connessione del quartiere bustocco con la zona industriale di sud-ovest, parte della vecchia strada fiancheggiata dalle robinie \u00e8 andata perduta.\nBattistero di san Filippo Neri.\nIntitolato al sacerdote romano inventore degli oratori, il battistero \u00e8 una chiesa battesimale a pianta quadrata progettata da Biagio Bellotti accanto alla Basilica di San Giovanni Battista e realizzata tra il 1749 e il 1751.\nPresenta due ingressi: uno dalla piazza San Giovanni, accanto al sagrato della chiesa, e l'altro da un'area di pertinenza della basilica stessa.\nSotto il pavimento della chiesa si trovano cinque tombe e un ossario profondo circa 24 metri.\nNell'Ottocento sub\u00ec alcune modifiche, sia all'interno sia all'esterno. Tra il 1992 e il 1995 fu ripristinata la disposizione originaria degli interni con la ricollocazione del fonte battesimale."}
{"id": "4529477", "revid": "799790", "url": "https://it.wikipedia.org/wiki?curid=4529477", "title": "Joe Cocker (album)", "text": "Joe Cocker \u00e8 un del album cantante Joe Cocker. Registrato tra il 1971 e il 1972, \u00e8 stato distribuito nel 1972, edito da A&amp;M Records.\nNel 1998, il disco \u00e8 stato rimasterizzato e distribuito con il titolo \"Something to Say\".\nTracce.\nTutte le tracce sono state composte da Joe Cocker e da Chris Stainton. Le eccezioni sono indicate tra parentesi."}
{"id": "4529479", "revid": "1305772", "url": "https://it.wikipedia.org/wiki?curid=4529479", "title": "Something to Say", "text": ""}
{"id": "4529480", "revid": "1305772", "url": "https://it.wikipedia.org/wiki?curid=4529480", "title": "Strumica (disambigua)", "text": ""}
{"id": "4529481", "revid": "122712151", "url": "https://it.wikipedia.org/wiki?curid=4529481", "title": "Reazione di accoppiamento di Negishi", "text": "La reazione di accoppiamento di Negishi \u00e8 un processo di accoppiamento ossidativo che unisce un organozinco ad un organoalogenuro tramite l'utilizzo di un catalizzatore al nichel o al palladio. La reazione, descritta a partire dal 1977, viene utilizzata in chimica organica per la sintesi di molti prodotti, ed ha valso il premio Nobel per la chimica al suo scopritore, Ei-ichi Negishi.\nLa reazione \u00e8 pi\u00f9 generale rispetto ad altri metodi di accoppiamento, come quello di Suzuki o di Stille, perch\u00e9 l'organozinco \u00e8 pi\u00f9 reattivo. Possono quindi reagire anche atomi di carbonio ibridati \"sp\"3.\nMeccanismo di reazione.\nIl meccanismo di reazione prevede un'iniziale addizione ossidativa dell'alogenuro, seguita da una transmetallazione dell'organozinco. I due frammenti organici si trovano quindi sul catalizzatore, pronti per un'eliminazione riduttiva e la formazione del prodotto finale."}
{"id": "4529484", "revid": "247222", "url": "https://it.wikipedia.org/wiki?curid=4529484", "title": "...To the Beat of a Dead Horse", "text": "...To the Beat of a Dead Horse \u00e8 il primo album in studio del gruppo musicale statunitense Touch\u00e9 Amor\u00e9, pubblicato nel 2009."}
{"id": "4529487", "revid": "228587", "url": "https://it.wikipedia.org/wiki?curid=4529487", "title": "I Can Stand a Little Rain", "text": "I Can Stand a Little Rain \u00e8 un album di Joe Cocker registrato nel 1974, pubblicato e distribuito nello stesso anno dall'etichetta discografica A&amp;M Records.\nIl brano \"You Are So Beautiful\" \u00e8 arrivato alla quinta posizione nella Billboard Hot 100 ed \u00e8 entrato nella Grammy Hall of Fame Award 2016."}
{"id": "4529501", "revid": "247222", "url": "https://it.wikipedia.org/wiki?curid=4529501", "title": "Parting the Sea Between Brightness and Me", "text": "Parting the Sea Between Brightness and Me \u00e8 il secondo album in studio del gruppo musicale statunitense Touch\u00e9 Amor\u00e9, pubblicato nel 2011. \u00c8 arrivato alla 16\u00aa posizione nella Top Heatseekers."}
{"id": "4529502", "revid": "599013", "url": "https://it.wikipedia.org/wiki?curid=4529502", "title": "Manuel Mart\u00ednez I\u00f1iguez", "text": ""}
{"id": "4529503", "revid": "1699816", "url": "https://it.wikipedia.org/wiki?curid=4529503", "title": "Truly Madly Deeply (Cascada)", "text": "Truly Madly Deeply \u00e8 un brano del gruppo tedesco Cascada dall'album del 2007 \"Everytime We Touch\". La canzone \u00e8 una cover dance-pop e trance della canzone \"Truly Madly Deeply\" del 1997 cantata dal gruppo musicale Savage Garden. Esiste una canzone in versione lenta, con delle sonorit\u00e0 di una ballata. Entrambe le versioni della canzone sono contenute nella versione inglese dell'album. Il singolo fu inizialmente reso disponibile esclusivamente per gli utenti statunitensi di iTunes il 27 febbraio, il CD singolo fu poi pubblicato il 13 marzo 2007.\nTracce.\nI part\nII part\n12\" inch\nCD single"}
{"id": "4529504", "revid": "107069387", "url": "https://it.wikipedia.org/wiki?curid=4529504", "title": "Jamaica Say You Will (Joe Cocker)", "text": "Jamaica Say You Will \u00e8 un album di Joe Cocker. Il CD, registrato nel 1974, \u00e8 stato distribuito nel 1975, edito da Cube Records per il mercato europeo, e da A&amp;M Records per il mercato statunitense."}
{"id": "4529505", "revid": "287204", "url": "https://it.wikipedia.org/wiki?curid=4529505", "title": "Strume\u0161nica", "text": "La Strume\u0161nica () o Strumica () \u00e8 un fiume che scorre in Macedonia del Nord e Bulgaria, il maggiore affluente dello Strimone.\nStoria.\nScientificamente, nella storia e nell'antropologia macedone, una trib\u00f9 fu chiamata Strumiana dal nome di questo fiume.\nGeografia.\nLa Strume\u0161nica nasce dal monte Pla\u010dkovica, in comune di Radovi\u0161 (Macedonia del Nord), scorrendo verso sud in una valle profonda chiamata Stara Reka. Poi entra nella valle di Radovi\u0161 e passa per l'omonima citt\u00e0 di Radovi\u0161. \nDopo la Strume\u0161nica si dirige verso sud, attraverso la valle di Strume\u0161nica (nei comuni di Vasilevo, Strumica e Novo Selo), per poi passare nella citt\u00e0 di Strumica e girare ad est, entrando in Bulgaria a sud di Zlatarevo. \nLa Strume\u0161nica serpeggia in un'estesa valle fino a gettarsi nello Strimone come affluente di destra, a nord di Mitino, non lontano dal villaggio di Rupite."}
{"id": "4529506", "revid": "1915706", "url": "https://it.wikipedia.org/wiki?curid=4529506", "title": "Carbenicillina", "text": "La Carbenicillina \u00e8 un antibiotico batteriolitico appartenente alle carbossipenicilline, sottogruppo delle penicilline. L'antibiotico \u00e8 stato individuato dall'azienda inglese Beecham e commercializzato con il nome \"Pyopen\". \u00c8 efficace sui batteri Gram-negativi, tra i quali \"Pseudomonas aeruginosa\" ma possiede un effetto limitato su quelli Gram-positivi. Le carbossipenicilline sono suscettibili alla degradazione da parte delle beta-lattamasi, anche se risultano meno degradabili rispetto all'ampicillina.\nFarmacocinetica.\nLa carbenicillina si somministra in endovena, il legame proteico \u00e8 del 50% ed il picco ematico avviene dopo 30-120 min dall'iniezione. L'emivita \u00e8 di un'ora, l'escrezione avviene per l'80% con le urine e per il 20% con la bile; il farmaco dializza per emodialisi ma non per dialisi peritoneale. \nApplicazione.\nLa carbenicillina \u00e8 utilizzata nel trattamento di casi di polmonite batterica, infezioni delle ossa, endocardite, meningite, prostatite e infezioni delle vie urinarie. In generale \u00e8 utilizzata in caso di infezioni da parte di varie specie di \"Pseudomonas\", \"Proteus\" e \"Serratia\", soprattutto se resistenti all'ampicillina.\nFarmacologia.\nL'antibiotico \u00e8 molto solubile in acqua ed \u00e8 instabile a pH acidi, pertanto risulta molto suscettibile all'effetto dei succhi gastrici. La carbenicillina \u00e8 tuttavia pi\u00f9 stabile a pH bassi rispetto all'ampicillina.\nLa carbenicillina \u00e8 un analogo semisintetico della naturale benzil-penicillina. L'uso di carbenicillina pu\u00f2 causare ipokaliemia, promuovendo l'eliminazione del potassio a livello del tubuli renali distali; pu\u00f2 inoltre indurre sanguinamento a causa dei suoi effetti di inibizione sull'aggregazione delle piastrine.\nIn biologia molecolare la carbenicillina pu\u00f2 essere preferita come agente di selezione poich\u00e9 i sottoprodotti della sua degradazione possiedono una tossicit\u00e0 inferiore rispetto ad antibiotici analoghi come l'ampicillina.\nLa carbenicillina \u00e8 somministrata sotto forma di sale sodico, dando cos\u00ec un aumento del sodio circolante e per questo sconsigliata in pazienti affetti da insufficienza cardiaca."}
{"id": "4529508", "revid": "84184", "url": "https://it.wikipedia.org/wiki?curid=4529508", "title": "Giglio Gregorio Giraldi", "text": ""}
{"id": "4529512", "revid": "827882", "url": "https://it.wikipedia.org/wiki?curid=4529512", "title": "Stingray (album)", "text": "Stingray \u00e8 un album di Joe Cocker distribuito nel 1976 da A&amp;M Records."}
{"id": "4529516", "revid": "1573940", "url": "https://it.wikipedia.org/wiki?curid=4529516", "title": "Leptanillinae", "text": "Leptanillinae \u00e8 una sottofamiglia di insetti imenotteri della famiglia Formicidae.\nDistribuzione e habitat.\nLe specie appartenenti alla sottofamiglia Leptanillinae sono presenti in ogni continente ad eccezione dell'America.\nTassonomia.\nLa sottofamiglia Leptanillinae comprende i seguenti generi:"}
{"id": "4529518", "revid": "228587", "url": "https://it.wikipedia.org/wiki?curid=4529518", "title": "Luxury You Can Afford", "text": "Luxury You Can Afford \u00e8 un album di Joe Cocker. Il CD, registrato nel 1978, \u00e8 stato distribuito nello stesso anno, edito da Asylum Records."}
{"id": "4529533", "revid": "247222", "url": "https://it.wikipedia.org/wiki?curid=4529533", "title": "Civilized Man (Joe Cocker)", "text": "Civilized Man \u00e8 un album di Joe Cocker. Il CD, registrato nel 1984, \u00e8 stato distribuito nello stesso anno, edito da Capitol Records."}
{"id": "4529540", "revid": "1305772", "url": "https://it.wikipedia.org/wiki?curid=4529540", "title": "Space Harrier 3-D", "text": " \u00e8 un videogioco di tipo sparatutto a scorrimento sviluppato da SEGA per Sega Master System nel 1988. \u00c8 il primo sequel del classico arcade \"Space Harrier\".\nTrama.\nSpace Harrier ritorna per fermare un tiranno malvagio dal corrompere la pacifica Valle dei Draghi, trovando Euria, l'erede mancante al trono.\nModalit\u00e0 di gioco.\nIl gameplay \u00e8 simile a \"The 3-D Battles of WorldRunner\", uscito un anno prima su NES. Il giocatore pu\u00f2 correre in tutta la terra o volare usando la cintura di volo. Ci sono tredici livelli di gioco, e il giocatore combatte un boss alla fine di ognuno di essi. Dopo aver completato tutti i tredici livelli, il giocatore deve combattere tutti i boss in sequenza, uno alla volta, dopodich\u00e9 il tiranno far\u00e0 la sua comparsa. La funzione \"Continue\" permette di proseguire la partita dall'ultimo checkpoint, e una voce di opzioni permette di settare il livello di difficolt\u00e0 e selezionare la modalit\u00e0 2D o 3D (per quest'ultima \u00e8 necessario l'uso della periferica SegaScope 3-D Glasses).\nAccoglienza.\nIl gioco ricevette molte critiche positive. La rivista \"Dragon\" lo valut\u00f2 5/5."}
{"id": "4529542", "revid": "767487", "url": "https://it.wikipedia.org/wiki?curid=4529542", "title": "Cocker (album)", "text": "Cocker \u00e8 un album di Joe Cocker, registrato nel 1986 ed edito nello stesso anno da EMI Records.\nLa traccia \"You Can Leave Your Hat On\" (cover di una canzone di Randy Newman), \u00e8 stata utilizzata nel film \"9 settimane e \u00bd\" (1986) diretto da Adrian Lyne."}
{"id": "4529544", "revid": "287204", "url": "https://it.wikipedia.org/wiki?curid=4529544", "title": "Lawrence Jackson", "text": "Carriera professionistica.\nSeattle Seahawks.\nJackson fu scelto nel corso del primo giro del Draft 2008 dai Seattle Seahawks. La sua stagione di debutto si concluse per\u00f2 in modo deludente mettendo a segno 29 tackle e 2 sack, disputando tutte le partite.\nDetroit Lions.\nIl 18 agosto 2010, Jackson fu scambiato coi Detroit Lions per una scelta del sesto giro del Draft NFL 2011. La sua prima stagione con la nuova franchigia lo vide terminare con 34 tackle, 6 sack e un fumble forzato disputando sole 11 gare, coi Lions che terminarono con un record di 6-10. Nelle due stagioni successive non fu in grado di mantenersi sugli stessi livelli, mettendo complessivamente a segno in due anno 46 tackle e 7 sack.\nMinnesota Vikings.\nIl 25 aprile 2013, Jackson firm\u00f2 coi Minnesota Vikings per poi essere a sorpresa svincolato gi\u00e0 nella prima scrematura del roster avvenuta il 26 agosto 2013.\nVittorie e premi.\n\"Nessuno\""}
{"id": "4529551", "revid": "767487", "url": "https://it.wikipedia.org/wiki?curid=4529551", "title": "Sovexportfilm", "text": "Sovexportfilm () \u00e8 un'azienda del governo sovietico fondata nel 1945, responsabile della diffusione di film sovietici all'estero.\nLa societ\u00e0, inoltre, aveva il monopolio per l'importazione di film stranieri in Unione Sovietica.\nDal 1924 al 1933 fu attiva Sovkino, poi fino al 1945 Soyuzintorgkino.\nStoria.\nQuesta societ\u00e0 \u00e8 stata successivamente posta sotto l'autorit\u00e0 di:\nSovexportfilm era il pi\u00f9 grande esportatore mondiale di cortometraggi, lungometraggi, documentari, film scientifici e di animazione di tutti i 39 studi cinematografici sovietici.\nTra le sue attivit\u00e0 all'Estero, Soveksportfilm organizzava festival e retrospettive regolarmente ed editava una rivista mensile (pubblicato in russo, inglese, francese, tedesco, spagnolo e arabo).\nSoveksportfilm aveva propri studi a Parigi, ad Helsinki, a Il Cairo e in India.\nNel 1985, quando Mikhail Gorbachev divenne leader dell'Unione Sovietica, i processi di riforma della perestroika hanno riguardato anche il cinema e Sovexportfilm ebbe un rapido declino."}
{"id": "4529553", "revid": "282094", "url": "https://it.wikipedia.org/wiki?curid=4529553", "title": "26 giorni della vita di Dostoevkij", "text": ""}
{"id": "4529563", "revid": "729019", "url": "https://it.wikipedia.org/wiki?curid=4529563", "title": "Fortezza di Strumica", "text": "La fortezza di Strumica \u00e8 una fortezza in rovina della Macedonia del Nord orientale, che sovrasta la citt\u00e0 di Strumica.\nStoria.\nFu costruita nel V secolo, ma il sito risale al I secolo."}
{"id": "4529568", "revid": "46291", "url": "https://it.wikipedia.org/wiki?curid=4529568", "title": "Cyperus capitatus", "text": "Lo zigolo delle spiagge (Cyperus capitatus ) \u00e8 una pianta della famiglia delle Cyperaceae, diffuso sulle coste del mar Mediterraneo.\nDescrizione.\n\u00c8 una pianta erbacea perenne, con fusti cilindrici alti sino a 50\u00a0cm, che originano da rizomi profondi ed estesi.\nLe foglie, alterne, lineari, sono larghe 2\u20136\u00a0mm e lunghe spesso pi\u00f9 del fusto.\nL'infiorescenza \u00e8 un capolino subsferico terminale, del diametro di 2\u20133\u00a0cm, composto da spighette bruno-rossastre, con 3-6 grandi brattee lunghe 3\u201312\u00a0cm. \nIl frutto \u00e8 un achenio, coriaceo, indeiscente.\nDistribuzione e habitat.\nSpecie con distribuzione steno-mediterranea.\nPopola i litorali sabbiosi, sopporta molto bene la salsedine e svolge, con le sue profonde radici, una funzione di consolidamento delle dune."}
{"id": "4529570", "revid": "21880", "url": "https://it.wikipedia.org/wiki?curid=4529570", "title": "Cyperus aegyptiacus", "text": ""}
{"id": "4529573", "revid": "684805", "url": "https://it.wikipedia.org/wiki?curid=4529573", "title": "Hypertrophy Specific Training", "text": ""}
{"id": "4529574", "revid": "21880", "url": "https://it.wikipedia.org/wiki?curid=4529574", "title": "Cyperus kalli", "text": ""}
{"id": "4529576", "revid": "21880", "url": "https://it.wikipedia.org/wiki?curid=4529576", "title": "Cyperus mucronatus", "text": ""}
{"id": "4529578", "revid": "767487", "url": "https://it.wikipedia.org/wiki?curid=4529578", "title": "Yngve Brodd", "text": "Carriera.\nGiocatore.\nClub.\nDopo aver giocato per alcuni anni in patria, nel 1953 viene acquistato dalla squadra francese del Tolosa; dopo tre stagioni passa al Sochaux, con cui nel 1959 gioca e perde una finale di Coppa di Francia. Torna poi al Tolosa, dove gioca per altre tre stagioni, per tornare poi in patria a terminare la carriera.\nNazionale.\nCon la sua Nazionale ha vinto una medaglia di bronzo ai Giochi Olimpici di Helsinki 1952.\nAllenatore.\nNegli anni sessanta ha allenato per 3 stagioni consecutive l'IFK G\u00f6teborg, squadra della massima serie svedese."}
{"id": "4529579", "revid": "287204", "url": "https://it.wikipedia.org/wiki?curid=4529579", "title": "Tempest (personaggio)", "text": ""}
{"id": "4529580", "revid": "21880", "url": "https://it.wikipedia.org/wiki?curid=4529580", "title": "Galilea mucronata", "text": ""}
{"id": "4529581", "revid": "21880", "url": "https://it.wikipedia.org/wiki?curid=4529581", "title": "Schoenus mucronatus", "text": ""}
{"id": "4529582", "revid": "1305772", "url": "https://it.wikipedia.org/wiki?curid=4529582", "title": "Angry Birds Rio", "text": "Angry Birds Rio \u00e8 un videogioco rompicapo sviluppato e pubblicato dall'azienda finlandese Rovio Mobile. Si tratta del secondo spin-off del noto puzzle game \"Angry Birds\" nonch\u00e9 terzo capitolo della serie pubblicato a marzo 2011. Questo titolo \u00e8 ambientato nell'universo del film \"Rio\" ed \u00e8 stato pubblicato proprio lo stesso giorno della premi\u00e8re di quest'ultimo.\nCon l'uscita nel 2014 del sequel \"Rio 2\" sono stati aggiunti dei nuovi livelli ambientati nel secondo film.\nTrama.\nIn questo nuovo capitolo gli Angry Birds vengono catturati da dei contrabbandieri e portati sull'isola di Rio dove incontrano i protagonisti del film e si alleano con loro per liberare tutti gli uccelli ed eliminare i malvagi uistit\u00ec.\nModalit\u00e0 di gioco.\nIl gameplay sostanzialmente non subisce alcun cambiamento se non per il fatto che, come gi\u00e0 detto prima, al posto dei classici Piggies si dovranno sconfiggere gli uistit\u00ec e liberare tutti gli uccelli catturati dai contrabbandieri con l'aiuto di Blue &amp; Jewel.\nEpisodi.\nAttraverso vari aggiornamenti escono nuovi episodi e nuovi livelli.\nRio:\nRio 2:\nSpeciali:\nNel livello Parco giochi tutti i bonus e la \"Might eagle\" sono gratuiti.\nIn aggiunta a ogni episodio ci sono 6 livelli bonus da sbloccare completando tutti di livelli, ottenendo un determinato numero di stelle (30, 50 e 70), collezionando le piume e collezionando i vari tipi di frutta nascosti nei vari livelli.\nIl livello Hidden Harbor \u00e8 un livello nascosto incluso nell'aggiornamento Tumble Timber per Angry Birds Rio (v2.2.0). Per sbloccarlo bisogna arrivare al livello 14 degli episodi \"Timber Tumble\" e colpire il blocco d'oro nascosto tra i cespugli, oppure pagare con le monete per sbloccarlo dalla v2.5.0."}
{"id": "4529583", "revid": "2120364", "url": "https://it.wikipedia.org/wiki?curid=4529583", "title": "Amor real", "text": "Amor real \u00e8 un serial televisivo messicano del 2003.\nDescrizione.\nIl serial \u00e8 di genere telenovela ed \u00e8 stato prodotto in Messico da Televisa. Venne trasmesso in prima visione nel 2003. La serie \u00e8 stata un successo in molte parti del mondo.\nGli interpreti principali sono Adela Noriega, Fernando Colunga e Mauricio Islas. La telenovela \u00e8 il rifacimento della precedente telenovela \"Bodas de odio\" (\"Nozze d'odio\" in Italia) del 1983. Basata su una storia originale di Caridad Bravo Adams, \u00e8 stata adattata per questa versione da Mar\u00eda Zarattini e prodotta da Carla Estrada. La sigla della telenovela si intitola \"Amor real\" ed \u00e8 cantata dal gruppo musicale Sin Bandera.\nTrama.\nAmbientata in Messico, in un'epoca di profondo romanticismo, nel XIX secolo, il serial narra la storia di Matilde Pe\u00f1alver (interpretata da Adela Noriega) che, sfidando le regole dell'aristocrazia alla quale appartiene, si innamora di Adolfo Sol\u00ecs (interpretato da Mauricio Islas), semplice soldato senza alcuna ricchezza. Matilde spera che il padre, buono e leale, le permetta di sposare l'uomo che ama, ma la madre, Augusta Curiel de Pe\u00f1alver (interpretata da Helena Rojo), vuole per lei un marito ricco al solo scopo di salvare la famiglia dalla bancarotta.\nManuel Fuentes Guerra (interpretato da Fernando Colunga) \u00e8 il candidato perfetto: \u00e8 un giovane erede di un'immensa fortuna. Augusta non sa che Manuel \u00e8 il figlio illegittimo del ricco proprietario terriero Joaqu\u00edn Fuentes Guerra (interpretato da Julio Alem\u00e1n) e frutto di una violenza subita per sue mani da una povera ragazza. Ricorrendo ad ogni genere di intrigo, la perfida Augusta e il figlio Humberto Pe\u00f1alver (interpretato da Ernesto Laguardia) riescono nell'intento di mandare Adolfo in galera e fanno credere a Matilde che lui \u00e8 gi\u00e0 sposato e padre di famiglia. In preda alla disperazione, Matilde si arrende alla volont\u00e0 della madre ed acconsente al matrimonio con Manuel, che ha provveduto a saldare i debiti della sua famiglia.\nIntanto, Adolfo scappa di prigione e si reca da Matilde, la quale \u00e8 convolata a nozze con il rivale. Riesce a vedere l'amata in segreto e a chiarire la sua posizione, giurandole amore eterno. I due giovani decidono di scappare insieme, tuttavia Manuel li scopre e porta Matilde via con s\u00e9 nella sua tenuta per consumare la prima notte di nozze. Dopo un'intensa e frenetica ricerca, Adolfo finalmente riesce a trovare Matilde e per portarla via con s\u00e9 fa credere a Manuel, all'oscuro della sua vera identit\u00e0, di essere il nuovo amministratore della sua tenuta.\nAllo stesso tempo Matilde e Manuel scoprono di essere stati vittime dei raggiri di Augusta e di Humberto. Con il passare del tempo, e di fronte ai continui tentativi di Manuel per conquistare il cuore della moglie, Matilde si rende conto di non amare pi\u00f9 Adolfo, ma di essere profondamente innamorata del proprio marito.\nCuriosit\u00e0.\nTelevisa ha pubblicato su DVD una versione ridotta di 410 minuti, in diversi idiomi, tra cui anche l'italiano."}
{"id": "4529593", "revid": "228587", "url": "https://it.wikipedia.org/wiki?curid=4529593", "title": "Shodan", "text": ""}
{"id": "4529596", "revid": "767487", "url": "https://it.wikipedia.org/wiki?curid=4529596", "title": "Toni Egger", "text": "\u00c8 stato uno degli alpinisti pi\u00f9 forti del secondo dopoguerra. Mor\u00ec a 32 anni in circostanze mai del tutto chiarite nel tentativo di scalare il Cerro Torre in Patagonia. Secondo il racconto di Cesare Maestri, suo compagno di cordata nell'occasione, dopo che i due avevano conquistato la cima, Egger fu travolto da una valanga nei pressi del nevaio triangolare della parete est durante la discesa. I suoi resti furono ritrovati solamente nel 1974 sul ghiacciaio Torre.\nBiografia.\nDopo aver trascorso i suoi primi anni a Bolzano, nel 1939, a 13 anni, emigra con la famiglia a Debant, nei pressi di Lienz, in Austria, in quanto il padre sceglie di trasferirsi in un'area di lingua germanica, avvalendosi cos\u00ec della facolt\u00e0 concessa alle minoranze linguistiche dagli accordi italo-tedeschi del 1939 (Opzioni in Alto Adige). A 15 anni inizia a frequentare le montagne vicino a casa salendo da solo l'Alpenrautenkamin sulle Dolomiti di Lienz; non possedendo pedule \u00e8 costretto a salire con i soli calzettoni ai piedi e tenendo le scarpe in mano.\nNel dopoguerra incomincia la sua carriera alpinistica. Nel 1950 dopo essersi recato nelle Dolomiti di Sesto percorrendo i sentieri dei contrabbandieri, in quanto privo di passaporto, rimane cos\u00ec colpito dalle montagne al suo cospetto da scrivere nel suo diario \u201cArrivai per la prima volta nelle Dolomiti e fui incantato dalle bellezza di quelle maestose montagne. Ho uno struggente desiderio di ritornarvi per dedicarmi a escursioni pi\u00f9 importanti\u201d. Tre mesi dopo scala, con Franz Reinzer, la parete Nord della Cima Grande di Lavaredo. Insieme ad Heini Heinricher realizza un'invernale sulla parete nord del Laseerzkopf e la prima della parete nord del Roter Turm. Egger viene considerato un genio dell'arrampicata e gli si prospetta dinanzi una carriera alpinistica eccezionale.\nNel 1951 si iscrive al corso di guida alpina presso lo Zillertal; tra i cinquanta partecipanti si piazza al quarto posto nel corso invernale ed al secondo in quello estivo; annota nel suo diario \u201c\u00e8 stato un grande successo, giacch\u00e9 vi sono molti altri ottimi alpinisti, e devo onestamente riconoscere che non mi sono mai ritenuto il migliore\u201d. Lavora come boscaiolo e come geometra; in autunno diviene guida alpina.\nNel 1952 effettua diverse prime nelle Dolomiti di Lienz, tra cui la prima ascensione dello spigolo Sud-Ovest del Roter Turm e della parete Nord dell'Ellerturm; assieme a Franco Mantelli raggiunge il Cervino per la Cresta di Furggen. Entra a far parte della Alpine Gesselleschaft Alpenraute di Lienz, un prestigioso circolo di amanti della montagna.\nNel 1954 sale in sole 11 ore la parete Nord della Cima Ovest di Lavaredo e la parete Nord della Cima Grande. Nello stesso anno sale da solo il Campanile Basso, lo Spigolo Giallo della Cima Piccola, la cima Grande per lo Spigolo Mazzorana in salita e lo Spigolo Dibona in discesa.\nNel 1955 sale in invernale la parete Nord del Roter Turm, la parete Nord-Ovest del Pizzo Badile e la parete occidentale del Grand Capucin. Le sue ascensioni gli fanno meritare i soprannomi di \"donnola\" ed \"arrampicatore libero puro\".\nNel 1956 sale la parete Sud dell'Aiguille du Midi solo due giorni dopo la prima di Gaston R\u00e9buffat ed ignorandone l'ascensione. Sale anche la cresta sud dell'Aguille Noire ed il Pilastro del Dru. Dimostra cos\u00ec una grande versatilit\u00e0, arrampicando sia su granito che dolomite, al livello dei migliori specialisti dell'epoca. Presso il gruppo delle Tre Cime conosce Cesare Maestri.\nNel 1957 partecipa ad una spedizione esplorativa in Per\u00f9 organizzata dal Club Alpino Austriaco diretta da Heinrich Klier, in occasione della quale effettua, assieme a Siegfried Jungmair, la prima ascensione dello Jirishanca, detto il \"Cervino delle Ande\". Questa salita determin\u00f2 un rilevante successo professionale per Egger, al quale fu affidata la direzione della Scuola d'Alta montagna del Tirolo.\nIl Cerro Torre.\nNel 1958 Cesare Maestri stava organizzando una nuova spedizione al Cerro Torre dopo che quella dell'anno precedente diretta da Bruno Detassis non aveva avuto successo; Toni Egger si offre spontaneamente di prendervi parte proprio quando il precedente compagno di Maestri, Claudio Baldessarri, aveva dovuto rinunciare\nDella spedizione facevano parte anche Cesarino Fava, che gi\u00e0 aveva partecipato all'organizzazione di quella dell'anno precedente, e quattro studenti universitari con il compito di portatori. Dopo aver lungamente lavorato, dal 6 al 15 gennaio 1959, per attrezzare i 300 metri di un diedro che conduce al nevaio triangolare della parete est, vengono bloccati dal maltempo. Il 28 gennaio Maestri, Egger e Fava partono per tentare la cima; quest'ultimo, dopo che i tre avrebbero raggiunto il Colle nord, fa ritorno alla base lasciando Maestri ed Egger soli. Sei giorni dopo, ovvero il 3 febbraio 1959, Fava ritrova Maestri semisepolto nella neve, il quale racconta che la cordata era giunta in cima ma che il giorno precedente, mentre stavano traversando il nevaio triangolare, Egger era stato colpito e trascinato via da una valanga. La macchina fotografica che avrebbe potuto documentare la salita, and\u00f2 perduta nell'incidente.\nLa salita Maestri-Egger del '59 \u00e8 fortemente contestata nel mondo alpinistico, sia per l'assenza di ogni prova del passaggio dei due sopra il cd. nevaio triangolare, sia per le numerose imprecisioni e contraddizioni dei racconti di Maestri.\nIl giorno di Natale del 1974 una spedizione anglo-americana composta dagli alpinisti Ben Campbell-Kelly, Brian Wyvill, Mick Coffey, John Bragg, Jim Donini, che stava attraversando il Ghiacciaio Torre per recarsi al Cerro Stanhardt ritrov\u00f2 alcuni resti del corpo di Toni Egger; furono trovati accanto anche la piccozza, il martello, il coltellino e la corda. Nell'estate del 1975 la guida svizzera Hans Peter Trachsel seppell\u00ec i suoi resti ai piedi della parete occidentale del Fitz Roy.\nA Toni Egger \u00e8 stata dedicata la guglia che si trova immediatamente a nord del Cerro Torre (Torre Egger). \u00c8 stato proposto che sia dedicato ad Egger anche il Colle che si trova fra il Cerro Torre e la Torre Egger, poich\u00e9 si ritiene improprio il nome Colle della Conquista assegnato da Maestri, essendo fortemente contestato che quest'ultimo lo abbia effettivamente raggiunto.\nFrase celebre.\nQuando nel 1952 Toni Egger saliva la cresta di Furggen con Franco Mantelli, sembra che interpretasse la salita in maniera molto ardita, assumendosi significativi rischi, tanto che quest'ultimo lo invitava da sotto a proteggersi meglio urlandogli \"Toni, pianta chiodi!\". Pare che l'espressione sia poi divenuta abituale degli alpinisti della Alpinen Geselleschaft Alpenraute che la pronunciavano quando si trovavano sui punti pi\u00f9 esposti di una scalata impegnativa."}
{"id": "4529597", "revid": "709565", "url": "https://it.wikipedia.org/wiki?curid=4529597", "title": "Rahan, il figlio dei tempi selvaggi", "text": "Rahan, il figlio dei tempi selvaggi \u00e8 una serie animata francese del 1986 ambientata nella preistoria e prende spunto dall'omonimo fumetto di Roger L\u00e9cureux e Andr\u00e9 Ch\u00e9ret. \u00c8 stata trasmessa in Italia in prima visione da Raiuno, poi negli anni Novanta da diverse emittenti locali.\nTrama.\nRimasto orfano quando era ancora neonato, a causa dell'attacco di animali feroci che uccisero i suoi genitori, Rahan fu raccolto dal clan di Crao. Quest'ultimo divenne suo padre adottivo, e lo port\u00f2 nel villaggio alle pendici della montagna azzurra. Qui Rahan crebbe con Crao a fargli da padre e maestro, venendo a conoscenza dei segreti della natura e delle abitudini degli uomini suoi simili, \"coloro che camminano eretti\".\n\"Ma perch\u00e9 gli altri bambini del villaggio non sono biondi come lui, e non hanno la pelle altrettanto chiara?\" Crao non sa rispondere a questa domanda, ma insegna al piccolo Rahan che non \u00e8 importante il colore dei capelli o della pelle. \"Coloro che camminano eretti\", sebbene divisi in diversi clan che vivono lontani l'uno dall'altro, sono in realt\u00e0 un solo popolo.\nLa vita di Rahan sembra scorrere felice fino a quando, lontano per una battuta di caccia, la montagna azzurra esplode e l'eruzione vulcanica spazza via l'intero villaggio, compreso Crao, che fa appena in tempo a donare a Rahan la collana simbolo del suo clan. Una collana che avr\u00e0 nella vita di Rahan un'importanza particolare: non solo \u00e8 simbolo di potere, ma anche di un'infanzia serena che non esister\u00e0 pi\u00f9.\nPer Rahan inizia cos\u00ec una vita vagabonda e solitaria, che gli far\u00e0 incontrare diverse trib\u00f9, a volte amiche, a volte ostili.\nEpisodi.\n1. L'infanzia di Rahan\n2. Le liane della verit\u00e0\n3. Il prigioniero del grande fiume\n4. Il ritorno dei Goraks\n5. Lo stregone della luna piena\n6. Il capo dei capi\n7. Il demone delle paludi\n8. La trib\u00f9 del lago maledetto\n9. La scogliera d'argilla\n10. L'ultimo uomo\n11. La freccia bianca\n12. La lancia magica\n13. Il cucciolo d'uomo\n14. L'arma terrificante\n15. La valle delle ombre\n16. Per salvare Alona\n17. La pietra stellare\n18. La laguna del terrore\n19. La madre delle madri\n20. I bambini del fiume\n21. Le viscere di Gorak\n22. Il paese dalla pelle bianca\n23. La trib\u00f9 degli uomini miti\n24. Gli spiriti della notte\n25. La morte di Rahan\n26. Il grande amore di Rahan"}
{"id": "4529599", "revid": "287204", "url": "https://it.wikipedia.org/wiki?curid=4529599", "title": "Veronica (personaggio)", "text": ""}
{"id": "4529602", "revid": "1601148", "url": "https://it.wikipedia.org/wiki?curid=4529602", "title": "Hal Young", "text": "Esord\u00ec nel cinema in \"Madame Butterfly\". Il film, interpretato da Mary Pickford e girato nel 1915 da Sidney Olcott, fu prodotto dalla Famous Players Film Company, compagnia per la quale Young lavor\u00f2 negli anni seguenti.\nNegli anni venti, Young collabor\u00f2 con Alfred Hitchcock: fu direttore della fotografia de \"Il peccato della puritana\" diretto da Graham Cutts, uno dei primi film cui prese parte un giovane Hitchcock di poco pi\u00f9 di vent'anni. Con il regista, Young lavor\u00f2 in uno dei suoi film pi\u00f9 noti del \"periodo inglese\", \"Il pensionante\"."}
{"id": "4529606", "revid": "767487", "url": "https://it.wikipedia.org/wiki?curid=4529606", "title": "Sylve Bengtsson", "text": "Biografia.\nOltre a giocare a calcio, visto che negli anni cinquanta e sessanta il campionato svedese era dilettantistico, per vivere lavorava come fornaio e pasticcere.\nCarriera.\nGiocatore.\nClub.\nNel 1950 \u00e8 stato finalista perdente di Coppa di Svezia con la maglia dell'Helsingborg. Nel 1956 \u00e8 stato capocannoniere del campionato svedese, segnando 22 gol in 22 partite con la maglia dell'Halmstad, squadra di cui \u00e8 uno dei migliori marcatori di tutti i tempi. Complessivamente in carriera ha segnato pi\u00f9 di 100 gol nella massima serie svedese.\nNazionale.\nCon la sua Nazionale ha vinto una medaglia di bronzo ai Giochi Olimpici di Helsinki 1952.\nAllenatore.\nHa allenato per due stagioni l'Halmstad, con cui ha anche vinto un campionato si seconda serie, e per una stagione il Laholms."}
{"id": "4529615", "revid": "729019", "url": "https://it.wikipedia.org/wiki?curid=4529615", "title": "Attacchi aerei a Bluff Cove", "text": "Gli attacchi aerei a Bluff Cove furono condotti dai piloti degli aerei Douglas A-4 Skyhawk della Fuerza A\u00e9rea Argentina contro le forze da sbarco britanniche impegnate nella guerra delle Falkland, l'8 giugno 1982. Gli attacchi causarono la distruzione di due navi da sbarco britanniche con 51 morti e oltre 200 feriti tra i soldati del British Army.\nIl disastroso attacco aereo a Bluff Cove \u00e8 stato considerato \"il giorno pi\u00f9 nero della Royal Navy\" durante la breve guerra per la riconquista delle Falkland.\nAntefatti.\nDopo lo sbarco della \"5 Brigade\" a San Carlos ed il suo invio a Goose Green, il comandante della brigata, scavalcando il quartier generale a San Carlos, decise di inviare dei reparti del \"2 Para\" (il 2\u00ba battaglione paracadutisti che era stato aggregato alla brigata dopo la presa di Goose Green) a Bluff Cove. La mossa venne decisa perch\u00e9 un ufficiale britannico fece una semplice telefonata a una casa della localit\u00e0, dopo aver constatato che le linee erano ancora operative, e gli venne risposto da un residente che non vi erano argentini sul posto; fu comunque un'azione azzardata, perch\u00e9 le due compagnie inviate con due voli dell'unico elicottero Chinook disponibile non potevano poi essere rinforzate in quanto la brigata mancava di veicoli terrestri, ed i pochi \"Snow-Trac\" a loro disposizione erano obsoleti e si guastavano molto spesso. Pertanto il maggior generale Thompson, comandante delle forze di terra arrivato quasi contemporaneamente alla \"5 Brigade\", si trov\u00f2 davanti al fatto compiuto di dover sostenere una posizione avanzata esposta ad un eventuale contrattacco argentino e contemporaneamente dover usare i suoi elicotteri per rifornire la 3 Commando Brigade in avanzata a nord, che aveva occupato Mount Kent.\nD'altro canto la \"5 Brigade\" poteva supportare un attacco a due punte verso Port Stanley avanzando da sud, per cui dopo essere stato informato, il quartier generale a Northwood decise di sostenere l'operazione spostando il resto della brigata verso est. L'unica alternativa era il trasporto via mare per cui venne fatto un primo viaggio la notte del 5 giugno con la nave da assalto anfibio HMS \"Intrepid\"; durante un viaggio di sette ore in condizioni drammatiche i 4 LCU della nave, che erano stati lasciati a 35 miglia dall'obbiettivo per non esporre la nave ad un rientro in pieno giorno, rischiarono di essere affondati da una fregata inglese di pattuglia (che non era stata informata del viaggio della \"Intrepid\") prima di riuscire a farsi riconoscere e poi a sbarcare 300 uomini ma senza rifornimenti; la notte seguente tocc\u00f2 alla HMS \"Fearless\" con i suoi LCU visto che quelli della \"Intrepid\" non erano ancora rientrati, e successivamente venne deciso che le due navi da assalto non potevano essere pi\u00f9 rischiate; i viaggi seguenti sarebbero stati compiuti dalle navi logistiche della classe Round Table, unit\u00e0 da 5.500 t la cui eventuale perdita sarebbe stata pi\u00f9 \"giustificabile\". Queste navi, appartenenti alla Royal Fleet Auxiliary avevano per\u00f2 equipaggi civili ed un armamento leggero con solo alcuni cannoni Bofors da 40mm e mitragliatrici, senza missili e dispositivi di inganno; venne anche deciso che assegnare una fregata di scorta avrebbe solo esposto un ulteriore bersaglio agli eventuali attaccanti, e che peraltro gli attacchi aerei si erano diradati negli ultimi giorni costituendo quindi un rischio minore. Inoltre il comando della \"5 Brigade\" frettolosamente trasferito con elicotteri a Bluff Cove non aveva apparati radio a lunga distanza e non poteva comunicare con le navi; pertanto nessuna forma di protezione contro gli attacchi aerei venne concordata.\nLa prima LSL arriv\u00f2 col suo carico di munizioni, e la seconda con i soldati delle Welsh Guards le si affianc\u00f2 alcune ore dopo, alle 10,00 circa. Mentre si cercava di rendere disponibile un LCU per lo sbarco, venne data la notizia che il percorso dell'avanzata presentava un ponte interrotto e pertanto gli ufficiali di fanteria ritardarono ulteriormente lo sbarco piuttosto che sbarcare con mezzi di fortuna come le lance ed il pontone gonfiabile \"Mexefloat\" dei genieri a disposizione, in attesa che l'LCU potesse trasportarli direttamente oltre l'interruzione. Nel frattempo i soldati argentini presenti sulle alture avevano avuto il tempo di osservare le navi e le difese antiaeree e riferire al comando.\nPrimo attacco.\nLa \"Fuerza A\u00e9rea Sur\" era stata informata dell'attivit\u00e0 anfibia in corso da parte del nemico e al mattino dell'8 giugno organizz\u00f2 un'azione aeronavale per colpire le forze britanniche. Le forze aeree argentine del comando di Comodoro Rivadavia fecero decollare da R\u00edo Gallegos tra le ore 11.30 e le ore 12.30 due sezioni di cacciabombardieri A4 Skyhawk del \"Grupo 5 de Caza-Bombardeo\" formate ciascuna da quattro aerei armati con tre bombe con dispositivi frenanti. La sezione \"Mastin\" formata dai tenenti Alberto Filippini, Daniel G\u00e1lvez, Vicente Autiero e il sottotenente Hugo G\u00f3mez, prese il volo tra le 11.30 e le 12.20 ma durante la fase iniziale della missione Filippini e Autiero dovettero fare ritorno alla base per problemi tecnici. La sezione \"Dogo\", formata dal capitano Pablo Carballo e dai tenenti Carlos Rinke, Carlos Cach\u00f3n e il sottotenente Leonardo Carmona, decoll\u00f2 tra le 11.30 e le 12.30; ben presto il capitano Carballo dovette a sua volta rinunciare alla missione e ritorn\u00f2 a Rio Gallegos dopo aver esortato i suoi gregari a continuare la missione e attaccare con la massima determinazione. \nI cinque aerei argentini che continuarono la missione si riorganizzarono nell'area prevista per il rifornimento in volo in due sezioni: \"Dogo\" con i tenenti Carlos Cach\u00f3n, Leonardo Carmona e Carlos Rinke; \"Mast\u00edn\" con il tenente Daniel G\u00e1lvez e il sottotenente Hugo G\u00f3mez. I piloti argentini raggiunsero l'area degli sbarchi a volo radente e riconobbero senza attaccarli alcuni elicotteri e truppe di terra britanniche; dopo aver effettuato una virata verso destro, ritornarono verso sud e questa volta alle ore 13.55 individuarono le due navi d'assalto \"Sir Galahad\" e \"Sir Tristram\", due navi logistiche (LSL - Landing Ship Logistic) della marina britannica da circa 5.000 tonnellate. La sezione \"Dogo\" attacc\u00f2 subito a bassa quota la \"Sir Galahad\" e il tenente Cach\u00f3n mise a segno le sue bombe che esplosero al centro della nave nemica; venne colpita la sala macchine e si svilupp\u00f2 un violento incendio; gli altri due piloti argentini invece non riuscirono a colpire i navigli britannici: Carmona ebbe problemi con l'armamento e le bombe non si sganciarono, mentre Rinke dopo aver confermato il colpo sul bersaglio del tenente Cach\u00f3n, lanci\u00f2 i suoi ordigni che tuttavia mancarono la nave, rimbalzarono sull'acqua ed esplosero sulle spiagge.\nAltre due bombe colpirono la \"Sir Tristram\"; oltre ai 50 morti a bordo tra fanti e marinai, vi furono parecchi feriti anche per il napalm delle bombe da mortaio che detonarono nell'esplosione, ed ustionati dalla benzina dei generatori dei missili Rapier che era a bordo della \"Sir Galahad\". I soccorsi arrivarono dalle lance, dai genieri che manovravano il pontone gonfiabile e dallo LCU che nel frattempo si era reso disponibile, con al comando il maggiore del Royal Marines Ewen Southby-Tailyour; questi, che era stato in servizio nelle isole col distaccamento dei Royal Marines alcuni anni prima ed era un profondo conoscitore delle acque avendo circumnavigato le isole in barca a vela nel 1978 e scritto un libro sull'esperienza, aveva ordinato a pi\u00f9 riprese lo sbarco delle truppe, ma per problemi di comunicazione ed incomprensione da parte degli ufficiali delle Guardie sul rischio incombente ci\u00f2 non era avvenuto.\nLa \"Sir Galahad\", ormai inservibile, venne silurata ed affondata dal sottomarino HMS \"Onyx\", un diesel-elettrico della \"classe Oberon\", ed \u00e8 oggi riconosciuta come cimitero di guerra, mentre la \"Sir Tristram\", sebbene gravemente danneggiata, venne trasportata in Gran Bretagna e ricostruita, e serv\u00ec anche nella prima guerra del golfo.\nSecondo attacco.\nUn secondo volo di 4 A4 riusc\u00ec a colpire un LCU della HMS \"Fearless\", il \"Foxtrot 4\", che trasportava veicoli necessari all'avanzata, e venne affondato con 6 morti tra i Royal Marines a bordo; altri vennero recuperati dal cargo \"Monsunen\" che era stato inviato al recupero e per trainare il mezzo danneggiato ed i preziosi veicoli radio a bordo, ma il battello affond\u00f2 al traino quasi subito; il mezzo era partito in pieno giorno nonostante il parere contrario del maggiore Ewyn Southby-Tailyour, aggregato alla task force per la sua profonda conoscenza delle isole, perch\u00e9 il sergente maggiore al comando non voleva rischiare un altro incidente notturno come quello di alcuni giorni prima quando una fregata britannica aveva inquadrato con alcuni colpi illuminanti gli LCU della prima ondata, non essendo stata avvisata della loro presenza in area. Questa volta per\u00f2 i Sea Harrier erano pronti ed abbatterono tre degli attaccanti mentre un quarto venne danneggiato. Una terza ondata di A-4C del \"Grupo 4\", arrivata dopo pochi minuti, colp\u00ec dei bersagli a terra senza risultati visibili.\nL'attacco alla HMS \"Plymouth\".\nIn un altro attacco quasi contemporaneo, la HMS \"Plymouth\" venne danneggiata da cinque dei sei IAI Dagger del Grupo 6 decollati dalla base di Rio Grande, visto che uno non aveva potuto effettuare il rifornimento in volo. Delle quattro bombe da 500kg che colpirono la nave, oltre a vari colpi di cannone, nessuna esplose, ma provocarono gravi danni da impatto e l'esplosione di una carica di profondit\u00e0, e cinque marinai rimasero feriti. Il marinaio scelto Orr abbatt\u00e9 con i missili Sea Cat due dei velivoli e venne insignito della \"Task Force 317 Commendation\" con il \"leading seaman\" (equivalente grosso modo al sottocapo di prima classe della Marina Militare, codice NATO OR-4) Alan Whitehead. Una bomba trapass\u00f2 il fumaiolo ed altre due distrussero il lanciarazzi antisommergibile Limbo. Fu proprio questo attacco, avvenuto pochi minuti prima dell'attacco a Bluff Cove, che richiam\u00f2 sopra San Carlos la Combat Air Patrol di Harrier che copriva l'area Bluff Cove /Fitzroy, permettendo quindi agli attaccanti di arrivare indisturbati sui bersagli se non per le armi leggere ed i cannoncini delle due navi.\nConseguenze.\nIl Ministero della Difesa britannico accett\u00f2 di divulgare l'informazione che l'attacco riuscito avrebbe comportato un ritardo nella tabella di marcia di avvicinamento a Port Stanley.\nTra i soldati delle Welsh Guards gravemente feriti vi fu Simon Weston, rimasto gravemente ustionato a bordo della \"RFA Sir Galahad\" durante un attacco aereo argentino e che in seguito attraverso un percorso di disperazione e riabilitazione \u00e8 diventato popolare soprattutto per la sua carriera di imprenditore delle opere di carit\u00e0, diventando anche attivista in campagne in sostegno di veterani e truppe, e contro le supposte mancanze della classe politica nel sostenere adeguatamente queste categorie. Si \u00e8 pronunciato contro i tagli del bilancio della difesa e degli equipaggiamenti inadeguati che ha ritenuto venissero forniti alle truppe britanniche, e sulla mancanza di supporto, cure mediche e compensazioni adeguate per i veterani."}
{"id": "4529622", "revid": "122715221", "url": "https://it.wikipedia.org/wiki?curid=4529622", "title": "La debuttante", "text": "La debuttante (\"Quincea\u00f1era\") \u00e8 un serial televisivo messicano. Prodotta da Televisa, \u00e8 stata trasmessa in Messico nel 1987. In Italia \u00e8 stata trasmessa da Rete A nel 1993.\nNel 2012 \u00e8 stata creata una serie liberamente ispirata a \"La debuttante\", intitolata \"Miss XV - MAPS\".\nProduzione.\nIl serial \u00e8 di genere telenovela ed \u00e8 stato prodotto in Messico da Televisa; venne trasmesso in prima visione dal 1987. Gli interpreti principali sono Adela Noriega, Thal\u00eda ed Ernesto Laguardia. La telenovela, prodotta e scritta da Carla Estrada e Ren\u00e9 Mu\u00f1oz, \u00e8 la prima che \u00e8 stata pensata per gli adolescenti. La sigla della telenovela si intitola \"Quincea\u00f1era\" ed \u00e8 cantata dal gruppo musicale Timbiriche."}
{"id": "4529626", "revid": "54193", "url": "https://it.wikipedia.org/wiki?curid=4529626", "title": "Fenomeno Seima-Turbino", "text": "Il fenomeno Seima-Turbino si riferisce a siti di sepoltura che datano attorno al 1500 a.C. ritrovati lungo l'Eurasia settentrionale, dalla Finlandia alla Mongolia.\nGli inumati erano guerrieri nomadi e lavoratori del metallo, che viaggiavano a cavallo o su carri a due ruote.\nQuesti nomadi originavano dai Monti Altaj.\nLa cultura si diffuse a ovest di queste montagne in direzione ovest.\nSebbene essi fossero i precursori delle molto pi\u00f9 tarde invasioni mongole, questi gruppi non erano ancora sufficientemente forti per attaccare gli importanti siti sociali dell'Et\u00e0 del Bronzo.\nQueste culture sono note per essere state societ\u00e0 nomadi della foresta e della steppa, che conoscevano la lavorazione del metallo, talvolta senza aver prima sviluppato metodi di coltivazione.\nSembra che lo sviluppo di questa abilit\u00e0 nella lavorazione del metallo abbia avuto luogo abbastanza rapidamente."}
{"id": "4529630", "revid": "3115", "url": "https://it.wikipedia.org/wiki?curid=4529630", "title": "Les Festes v\u00e9nitiennes", "text": "Les Festes v\u00e9nitiennes (\"Le feste veneziane\"), titolo oggi spesso trascritto con la grafia moderna di Les F\u00eates v\u00e9nitiennes, \u00e8 un'\"op\u00e9ra-ballet\" del compositore francese di ascendenza italiana Andr\u00e9 Campra. Essa si articola in un prologo (talora successivamente omesso, abbreviato o sostituito) e tre (poi quattro o cinque) \"entr\u00e9es\" (atti), tutti su libretti di Antoine Danchet, e fu data in prima assoluta dall'\"Acad\u00e9mie Royale de Musique\" al \"Th\u00e9\u00e2tre du Palais-Royal\" di Parigi, il 17 giugno 1710. Secondo l'uso del tempo, essa fu messa originariamente in cartellone con la semplice definizione di\n\"ballet\", ma rappresenta in effetti uno dei pi\u00f9 importanti e fortunati esempi del nuovo genere operistico che gli studiosi avrebbero chiamato \"op\u00e9ra-ballet\" e che stava allora affermandosi sulla scena parigina.\nCaratteristiche e vicenda storica.\nAll'inizio del XVIII secolo il pubblico dell'Op\u00e9ra di Parigi andava dimostrandosi sempre pi\u00f9 insofferente nei confronti del menu operistico proposto dal Teatro, fatto quasi invariabilmente di \"trag\u00e9dies lyriques\" collocate nel solco maestro tracciato e consolidato da Lully e Quinault nei decenni precedenti. In tale situazione la novit\u00e0 rappresentata dall'\"op\u00e9ra-ballet\", con le sue ambientazioni e i suoi personaggi di stampo realistico, e con i suoi intrecci comici, venne vista come la possibile alternativa. Lo schema del nuovo genere operistico, poi, era estremamente flessibile: ogni \"entr\u00e9e\", come venivano chiamati gli atti, aveva trama e personaggi indipendenti, e le varie \"entr\u00e9es\" erano legate tra di loro soltanto da un tenuissimo, evanescente, filo conduttore (nel caso de \"Les festes v\u00e9nitiennes\", ad esempio, l'ambientazione veneziana).\nL'opera di Campra e Danchet si rivel\u00f2 fin dall'immediato molto popolare e, tramite una sorta di approccio per tentativi ed errori, fu sottoposta ad un processo di continue revisioni, con la sostituzione di vari atti e con l'aggiunta di nuovi, allorquando sembrava che qualcuno di essi o l'opera nel suo complesso stessero perdendo punti nell'interesse del pubblico. Tra giugno e dicembre Campra e Danchet lavorarono su un totale di due prologhi e otto \"entr\u00e9es\" e l'opera rimase in cartellone per molte decine di rappresentazioni, avendo gi\u00e0 raggiunto la cinquantunesima il 14 ottobre, quando le venne data un'organizzazione su un prologo, abbreviato, e quattro \"entr\u00e9es\" (che dovevano poi diventare cinque nel successivo mese di dicembre).\nDopo il successo senza precedenti del 1710-1711, l'opera fu ripresa regolarmente nell'arco di una cinquantina d'anni, sia pure con ulteriori modificazioni nell'assetto delle \"entr\u00e9es\" (1712, 1713, 1721, 1731-1732, 1740, 1750-1751 1759), e forn\u00ec dell'ottimo materiale esecutivo su cui misurarsi, a praticamente tutti i maggiori artisti che si trovarono a calcare le scene dell'\"Op\u00e9ra\" nello stesso periodo di tempo. Al momento della sua uscita di repertorio, aveva raggiunto il numero ragguardevole di circa trecento spettacoli."}
{"id": "4529631", "revid": "316629", "url": "https://it.wikipedia.org/wiki?curid=4529631", "title": "Les F\u00eates v\u00e9nitiennes", "text": ""}
{"id": "4529632", "revid": "110920371", "url": "https://it.wikipedia.org/wiki?curid=4529632", "title": "Accademia vocale di Genova", "text": "L'Accademia Vocale di Genova \u00e8 un'associazione musicale che si occupa della formazione musicale nell'ambito della polifonia corale. \u00c8 stata fondata nel 1995 da Roberta Paraninfo, che attualmente \u00e8 la direttrice di tutte le formazioni corali, oltre che presidente dell'Accademia.\nL'Accademia Vocale di Genova si pone l'obiettivo di accompagnare fin dalla tenera et\u00e0 i coristi tramite il graduale passaggio attraverso esperienze corali sempre pi\u00f9 complesse ed avvincenti, con la convinzione che l'Arte sia una componente essenziale per la crescita della persona e che la musica d'insieme, il canto corale in particolare, aiuti a formare individui migliori.\nPer fare ci\u00f2, l'Accademia conta cinque formazioni:\nStoria.\nL'Accademia Vocale di Genova nasce nel 1994 dall'idea di Roberta Paraninfo di creare una realt\u00e0 locale con la quale portare avanti un progetto musicale. Inizialmente l'accademia raccoglie intorno a s\u00e9 poche unit\u00e0 di bambini, ma nel giro di pochi mesi la formazione da lei fondata diventa un vero e proprio coro e viene cos\u00ec creato il Genova Vocal Ensemble.l'Accademia.\nCon il passare degli anni, il coro di voci bianche si trasforma in un coro giovanile a voci pari femminili che nel tempo acquisisce esperienza, creando un gruppo compatto che, a partire dai primi anni 2000, riesce ad ottenere riconoscimenti prestigiosi, in Italia e all'estero tra i cori giovanili e non solo.\nNegli anni successivi, si sente dalla necessit\u00e0 di allargare questa realt\u00e0 ad altre fasce di et\u00e0 e ad altri tipi di voce, prende forma il coro giovanile a voci miste JanuaVox, formato dal Genova Vocal Ensemble arricchito dai timbri maschili dei tenori e dei bassi che, negli anni, acquisisce autonomia ed identit\u00e0 proprie.\nIn seguito nascono i Piccoli Cantori, una nuova formazione a voci bianche, i Giovani Cantori, coro giovanile a voci pari e successivamente anche misto, e i Senior Singers: coro misto di adulti andando cos\u00ec ad allargare la realt\u00e0 musicale nata dall'idea della maestra Paraninfo.\nOgni anno l'Accademia organizza un concerto nel periodo natalizio in una chiesa di Genova e in quell'occasione si esibiscono tutte e cinque le formazioni. Nel corso dell'anno le diverse formazioni vengono invitate a cantare in rassegne e concerti in Italia e all'estero e partecipano a concorsi nazionali ed internazionali."}
{"id": "4529633", "revid": "36426", "url": "https://it.wikipedia.org/wiki?curid=4529633", "title": "Taide (Terenzio)", "text": ""}
{"id": "4529645", "revid": "1534511", "url": "https://it.wikipedia.org/wiki?curid=4529645", "title": "Osservatorio Pierre Auger", "text": "L'osservatorio Pierre Auger (Pierre Auger Observatory) \u00e8 un osservatorio internazionale di raggi cosmici, progettato per rivelare raggi cosmici ad altissima energia. I raggi cosmici sono particelle e nuclei che colpiscono la terra con energie che possono arrivare ad oltre (circa l'energia di una palla da tennis che viaggia a 80\u00a0km/h). Il flusso dei raggi cosmici \u00e8 molto basso (a \u00e8 stimabile in 1 per km\u00b2 per secolo), per questo l'osservatorio Pierre Auger ha una superficie di rivelazione di circa 3000\u00a0km\u00b2, grande cio\u00e8 quasi come l'intera Valle d'Aosta. L'osservatorio si trova nella provincia di Mendoza, nell'Argentina dell'ovest, vicino alla citt\u00e0 di Malarg\u00fce dove \u00e8 situato il centro di controllo.\nL'osservatorio, dedicato al fisico francese Pierre Victor Auger, fu proposto da James Cronin e Alan Watson nel 1992 e ha iniziato a prendere dati stabilmente nel 2004. Oggi oltre 500 fisici da quasi 100 istituti nel mondo collaborano all'osservatorio. L'Italia \u00e8 presente nella collaborazione con 11 tra universit\u00e0 e sezioni INFN ed INAF su tutto il territorio nazionale per un totale di circa 50 ricercatori.\nScopi scientifici.\nLo scopo dell'osservatorio Pierre Auger \u00e8 studiare i raggi cosmici di altissima energia (indicativamente sopra i ). Si spera che i dati da esso raccolti possano aiutare a risolvere alcuni punti ancora oscuri della fisica dei raggi cosmici, quali:\nCaratteristiche tecniche.\nL'osservatorio ha iniziato a prendere dati stabilmente nel 2004 ed \u00e8 stato definitivamente completato nel 2008. Dal 2003 \u00e8 il pi\u00f9 grande rivelatore di raggi cosmici di energia estrema nel mondo. L'osservatorio \u00e8 costituito da due rivelatori distinti: un rivelatore di superficie (\"Surface Detector\", SD) e un rivelatore di fluorescenza (\"Fluorescence Detector\", FD) che operano in sinergia. L'osservatorio \u00e8 quindi ibrido e il potere osservare lo stesso evento in due modi diversi permette di ridurre gli errori sistematici associati ai singoli rivelatori, riducendo cos\u00ec le incertezze in particolare sulla ricostruzione dell'energia.\nRivelatore di superficie.\nIl rivelatore di superficie dell'osservatorio \u00e8 costituito da 1600 taniche d'acqua distribuiti su pi\u00f9 di 3000\u00a0km\u00b2 su di una griglia triangolare, in modo che ogni stazione sia distante circa 1,5\u00a0km dalle circostanti. Ogni tanica contiene 12 tonnellate di acqua ultrapura, scrutata da 3 fotomoltiplicatori. Quando una particella dello sciame secondario attraversa l'acqua genera luce per effetto Cherenkov, luce che viene quindi rilevata dai fotomoltiplicatori. Ogni stazione \u00e8 dotata di un modulo GPS per consentire di calcolare con alta precisione il tempo di arrivo delle particelle. In questo modo, confrontando il segnale e il tempo di arrivo dello sciame in ogni stazione \u00e8 possibile ricostruire la direzione di arrivo del raggio cosmico primario e la sua energia.\nRivelatore di fluorescenza.\nIl cielo sopra l'intera area coperta dall'SD \u00e8 osservato da 24 telescopi, suddivisi in 4 stazioni. Questi telescopi osservano la debole luce ultravioletta che viene emessa dagli atomi dell'atmosfera che vengono eccitati dalle particelle dello sciame. Essendo l'intensit\u00e0 della luce proporzionale al numero di particelle nello sciame \u00e8 possibile studiarne il progredire nella discesa verso il suolo (il cosiddetto \"profilo longitudinale\"). Questa misura permette di accedere a due parametri fondamentali dello sciame: l'energia e il punto in cui viene raggiunto il massimo numero di particelle, quest'ultimo indicatore di quale tipo di particella era il raggio cosmico primario. Lo svantaggio del rivelatore di fluorescenza \u00e8 il suo poter operare solo in chiare notti senza luna quindi non tutti gli eventi sono visti sia dal rivelatore di superficie sia dal rivelatore di fluorescenza.\nUpgrade e sviluppi futuri.\nL'osservatorio \u00e8 in continuo sviluppo e recentemente \u00e8 stato dotato di una zona dedicata alla rivelazione di raggi cosmici ad energia pi\u00f9 bassa della minima raggiungibile dal rivelatore standard (). Per raggiungere questo scopo al rivelatore di superficie sono state aggiunte nuove stazioni in una zona dell'array, rendendo cos\u00ec minore la spaziatura tra due stazioni adiacenti. La stessa zona \u00e8 osservata da 3 nuovi telescopi di fluorescenza che guardano ad un'elevazione pi\u00f9 alta di quelli del rivelatore di fluorescenza standard: gli sciami di pi\u00f9 bassa energia si sviluppano infatti pi\u00f9 in alta atmosfera e per questo \u00e8 necessario guardare \"pi\u00f9 in alto\" per osservarne il punto di massimo sviluppo. Sono in fase di realizzazione anche detector per rivelare l'emissione radio e microonde degli sciami: tali detector avrebbero alcune caratteristiche del rivelatore di fluorescenza abbinate per\u00f2 alla possibilit\u00e0 di operare anche di giorno. Ulteriori sforzi sono concentrati nello studio e nella realizzazione di upgrade dedicati all'identificazione del raggio cosmico primario. In questa categoria rientrano scintillatori interrati per rivelare muoni, RPC o segmentazione delle taniche per distinguere la componente muonica da quella elettronica dello sciame.\nPrincipali Risultati.\nSpettro dei raggi cosmici.\nL'osservatorio ha pubblicato e aggiorna regolarmente con i nuovi dati i risultati sullo spettro dei raggi cosmici alle energie estreme. I dati confermano l'esistenza di una soppressione del flusso alle massime energie che pu\u00f2 essere compatibile con il \"cutoff GZK\". Inoltre ha studiato con precisione le zone di cambiamento di pendenza nello spettro di raggi cosmici.\nDistribuzione di arrivo dei raggi cosmici alle energie estreme.\nNel 2007, la collaborazione ha pubblicato un articolo sulla rivista Science riportando una correlazione tra le direzioni di arrivo dei raggi cosmici di energia estrema (indicativamente, superiore a quella dei valori comunemente accettati per il GZK) e la posizione di AGN nel vicino universo. Nel 2010, con nuovi dati, questa correlazione \u00e8 stata confermata anche se con un minore livello di confidenza. Dato che la distribuzione degli AGN nel vicino universo traccia la distribuzione di materia, il risultato \u00e8 da considerarsi importante soprattutto in quanto indicazione di anisotropia di raggi cosmici, mentre non \u00e8 possibile allo stato attuale affermare che gli AGN siano effettivamente le sorgenti dei medesimi, per quanto restino ottimi candidati. Pi\u00f9 recentemente la collaborazione Pierre Auger ha determinato con maggiore precisione l'origine extragalattica dei raggi cosmici con energie maggiori di .\nComposizione dei raggi cosmici.\nLa collaborazione Pierre Auger ha pubblicato recentemente il risultato di studi sulla composizione dei raggi cosmici tramite studio del punto di massimo sviluppo dello sciame, come osservato dal rivelatore di fluorescenza. Per quanto dipendenti dai modelli di interazioni adroniche ad alta energia (ricordiamo che queste energie non sono direttamente testabili dagli acceleratori e questi modelli sono quindi principalmente frutto di estrapolazioni) i risultati sembrano indicare la presenza di una transizione verso elementi pesanti alle alte energie. Questi studi saranno enormemente aiutati dagli upgrade del rivelatore indicati sopra.\nMisure di sezioni d'urto protone/aria ad alta energia.\nStudiando gli sciami prodotti dai raggi cosmici \u00e8 possibile misurare le sezioni d'urto protone/aria ad energie pi\u00f9 elevate di quelle raggiungibili dai pi\u00f9 grandi acceleratori esistenti come LHC.\nLimiti superiori a fotoni e neutrini primari.\nAccanto a protoni e nuclei, una componente della radiazione cosmica primaria alle energie ultra elevate \u00e8 costituita da fotoni e neutrini (in diverse frazioni in base ai modelli di origine proposti). La ricerca di fotoni e neutrini nella radiazione cosmica rappresenta perci\u00f2 una parte fondamentale dello studio dei raggi cosmici nell'ottica di un approccio \u201dmultimessaggero\u201d affiancando e complementando lo studio delle particelle cariche. L'osservazione di fotoni e neutrini a energie estreme non \u00e8 stata finora riportata. Limiti sulle frazioni e i flussi di fotoni e neutrini nei raggi cosmici primari sono stati derivati e pubblicati in. I limiti riportati sfavoriscono nettamente i modelli esotici a favore di scenari astrofisici per l'origine delle particelle pi\u00f9 energetiche dell'universo.\nStudi atmosferici.\nDovendo tenere sotto stretto controllo le caratteristiche dell'atmosfera per interpretare correttamente i dati ottenuti tramite i telescopi di fluorescenza, la collaborazione ha prodotto anche interessanti risultati riguardanti la fisica dell'atmosfera. Interessanti studi sono dedicati a fenomeni atmosferici esotici come i cosiddetti Elves."}
{"id": "4529647", "revid": "339392", "url": "https://it.wikipedia.org/wiki?curid=4529647", "title": "Biblioteche riunite civica ed Ursino Recupero", "text": ""}
{"id": "4529648", "revid": "58825996", "url": "https://it.wikipedia.org/wiki?curid=4529648", "title": "Jaime Augusto Richards III", "text": ""}
{"id": "4529649", "revid": "31789", "url": "https://it.wikipedia.org/wiki?curid=4529649", "title": "Barroccio", "text": "Il barroccio (regionalmente anche biroccio, dal latino \"birotium\" o \"bi- roteus\" \"a due ruote\") \u00e8 un veicolo a due ruote, utilizzato principalmente per trasportare oggetti. L'evoluzione di tale mezzo di trasporto \u00e8 il calesse.\nUtilizzo.\nSi tratta di un classico veicolo a trazione animale per il trasporto di cose, che trov\u00f2 largo impiego fino ai primi del Novecento, quando prese il sopravvento la locomozione meccanica. Il biroccio (o \"barroccio\") era utilizzato in Europa soprattutto in ambito agricolo, ed il termine con cui esso era designato \u00e8 declinato anche nelle lingue tedesca (\"\"birutsche\") e francese (\"broutte\"\"). Carri del tutto analoghi sono ancor oggi diffusi in ogni continente."}
{"id": "4529652", "revid": "599013", "url": "https://it.wikipedia.org/wiki?curid=4529652", "title": "The Easiest Way", "text": ""}
{"id": "4529662", "revid": "599013", "url": "https://it.wikipedia.org/wiki?curid=4529662", "title": "Diplomacy (disambigua)", "text": ""}
{"id": "4529671", "revid": "599013", "url": "https://it.wikipedia.org/wiki?curid=4529671", "title": "The Foolish Virgin", "text": ""}
{"id": "4529674", "revid": "380654", "url": "https://it.wikipedia.org/wiki?curid=4529674", "title": "Sean P. Hayes", "text": ""}
{"id": "4529680", "revid": "767487", "url": "https://it.wikipedia.org/wiki?curid=4529680", "title": "The Amateur Wife", "text": "The Amateur Wife \u00e8 un film muto del 1920 diretto da Edward Dillon. La sceneggiatura si basa sul racconto \"Miss Antique\" di Nalbro Bartley, pubblicato su \"Snappy Stories\" (1\u00ba gennaio 1919).\nTrama.\nJustine Spencer lascia il convento francese dove ha completato i suoi studi per tornare a vivere a New York con la madre. Scopre con sorpresa che quest'ultima \u00e8 una famosa attrice di musical, corteggiata e ammirata. Dodo, la madre, \u00e8 costernata di vedere che la figlia non si cura nell'aspetto, che \u00e8 trascurata e sciatta. Intanto Dodo si trova a dover affrontare la gelosia di uno dei suoi corteggiatori, Billy Ferris. In un accesso d'ira, l'uomo uccide l'attrice e poi si suicida. Justine, rimasta orfana, trova conforto in Cosmo Spotiswood, un altro degli ammiratori della madre. L'uomo, preso da piet\u00e0 per la ragazza, la sposa ma le loro sono nozze platoniche. Dopo un po', per\u00f2, Cosmo si stanca di quella situazione e parte per un viaggio in Europa.\nQuando ritorna, sar\u00e0 piacevolmente sorpreso nel ritrovare la moglie completamente cambiata: Justine - seguendo i consigli di Loti, la cameriera di sua madre - si \u00e8 tagliata i capelli e indossa vestiti di gran moda. Il suo aspetto \u00e8 ora quello di una donna sofisticata ed elegante che attira l'ammirazione degli uomini. Cosmo si accorge ora di essere innamorato della moglie e, punto dalla gelosia, comincia a farle la corte per conquistarla.\nProduzione.\nIl film fu prodotto dalla Paramount Pictures (come Famous Players Lasky Corporation).\nDistribuzione.\nIl copyright del film, richiesto dalla Famous Players-Lasky Corp., fu registrato il 12 febbraio 1920 con il numero LP14755.\nDistribuito dalla Paramount Pictures, il film - presentato da Adolph Zukor - usc\u00ec nelle sale cinematografiche USA il 22 febbraio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "4529685", "revid": "2149408", "url": "https://it.wikipedia.org/wiki?curid=4529685", "title": "Kevin Magnussen", "text": "Figlio dell'ex pilota di Formula 1 Jan Magnussen, \u00e8 stato attivo in Formula 1 dal 2014 al 2020 con McLaren, Renault e Haas. Dal 2021 \u00e8 impegnato nella Imsa con la Cadillac Chip Ganassi Racing.\nCarriera.\nMagnussen inizi\u00f2 la sua carriera con i kart. Nel 2008 pass\u00f2 alla Formula Ford in Danimarca, categoria di cui vinse il campionato. Corse anche in sei gare della ADAC Formel Masters.\nNel 2009, Magnussen si spost\u00f2 in Formula Renault, giungendo secondo dietro ad Ant\u00f3nio F\u00e9lix da Costa nella Formula Renault 2.0 Northern European Cup e concludendo 7\u00ba nell'Eurocup, guidando per il team Motopark Academy.\nNel 2010, Kevin corse nella Formula 3 tedesca, inizialmente di nuovo con Motopark Academy, successivamente con Carlin Motorsport; vinse la prima gara della stagione a Oschersleben. Concluse 3\u00ba in campionato, vincendo il titolo di migliore tra i debuttanti.\nNel 2011, Kevin Magnussen si spost\u00f2 nella Formula 3 Cooper Tires britannica alla guida di una Carlin.\nFormula 1.\nMagnussen ebbe la sua prima esperienza sulla McLaren MP4-27 di Formula 1 sulla pista di Yas Marina durante i test per giovani piloti svoltisi il 6 novembre 2012. Il suo miglior tempo fu 1:42.651. Aveva gi\u00e0 precedentemente lavorato con il team guidando al simulatore. Il tempo di Magnussen fu il migliore nei tre giorni di test e ci\u00f2 impression\u00f2 il direttore sportivo della McLaren, Sam Michael. La distanza coperta nel corso dei test fu sufficiente per fargli ottenere la superlicenza.\nMcLaren (2014-2015).\n2014.\nDopo aver vinto il titolo della Formula Renault 3.5 Series, il 14 novembre 2013 viene ufficializzato il suo ingaggio come pilota della McLaren in Formula 1 per il 2014 al posto del partente Sergio P\u00e9rez.\nEsordisce in Formula 1 nel Gran Premio d'Australia, prima prova del campionato 2014. Dopo essere partito dalla quarta posizione conclude il suo Gran Premio d'esordio al 3\u00ba posto (trasformatosi poi in 2\u00ba per la squalifica di Daniel Ricciardo), ottenendo contemporaneamente il primo podio in carriera e il primo podio per un pilota della sua nazione.\nNelle gare seguenti Magnussen non riesce a ripetere l'exploit, anche per via della minore competitivit\u00e0 della sua vettura. Ad un nono posto in Malesia seguono tre gare senza punti. A Monaco il pilota danese chiude in decima posizione, dopo essere stato coinvolto in un incidente con Kimi R\u00e4ikk\u00f6nen, cogliendo nuovamente punti nel Gran Premio del Canada, nel quale giunge nono.\nSeguono altri tre piazzamenti a punti, con due settimi posti in Austria e in Gran Bretagna e un nono posto in Germania. In quest'ultima occasione Magnussen viene coinvolto in un incidente poco dopo il via con Felipe Massa, rimontando poi dal fondo del gruppo.\nLa serie di piazzamenti a punti si interrompe nel Gran Premio d'Ungheria, nel quale il pilota danese si piazza dodicesimo dopo essere scattato dai box in seguito ad un incidente nelle qualifiche, che aveva comportato la sostituzione del telaio della sua monoposto. Nel Gran Premio del Belgio Magnussen si rende protagonista di un lungo duello con il compagno di squadra Jenson Button, Sebastian Vettel e Fernando Alonso per la quinta posizione. Una manovra difensiva troppo decisa nei confronti di quest'ultimo gli costa una penalit\u00e0 di 20 secondi, che lo fa retrocedere dalla sesta alla dodicesima posizione finale, escludendolo dai punti. Anche a Monza Magnussen si rende protagonista di un episodio simile, venendo penalizzato di 5 secondi per aver forzato Valtteri Bottas ad uscire di pista. Il pilota danese viene quindi retrocesso dal settimo al decimo posto finale.\nNel Gran Premio di Russia Magnussen coglie il miglior risultato stagionale dalla gara d'apertura, chiudendo al quinto posto. Nella parte finale di stagione, per\u00f2, il pilota danese viene spesso messo in ombra dal suo pi\u00f9 esperto compagno di squadra.\nMagnussen chiude la sua prima stagione in Formula 1 con 55 punti, che gli valgono l'undicesimo posto in classifica generale.\n2015.\nNella stagione 2015 viene confermato in McLaren come terzo pilota e collaudatore dopo che la scuderia inglese ha ingaggiato lo spagnolo Fernando Alonso. In seguito all'infortunio occorso proprio al pilota asturiano nella seconda sessione di test invernali, Magnussen sostituisce lo spagnolo nella terza sessione di test e nell'inaugurale Gran Premio d'Australia.\nA causa della scarsa competitivit\u00e0 ed affidabilit\u00e0 della monoposto Magnussen nelle qualifiche si aggiudica l'ultimo posto in griglia e in gara non pu\u00f2 neanche partire in seguito ad un guasto nel giro di formazione.\nRenault (2016).\n2016.\nIl 28 gennaio 2016 viene ingaggiato dalla Renault in sostituzione di Pastor Maldonado. La monoposto della scuderia francese si rivela poco competitiva, confinando Magnussen nella seconda met\u00e0 dello schieramento. Il primo piazzamento a punti arriva nella quarta gara della stagione, il Gran Premio di Russia, nel quale il pilota danese taglia il traguardo in settima posizione dopo essere partito diciassettesimo. Nei Gran Premi successivi sia Magnussen che il compagno di squadra Palmer non riescono a portare a casa dei punti. Il pilota danese ottiene per miglior risultato due quattordicesimi posti in Europa e Austria. Nel Gran Premio del Belgio \u00e8 protagonista di un brutto incidente in uscita dal Raidillon, che costringe i commissari ad esporre la bandiera rossa. Dopo 11 gare fuori dai punti Magnussen torna a marcare punti, arrivando decimo nel Gran Premio di Singapore.\nLa stagione si rivela comunque abbastanza positiva dato che riesce spesso a battere il compagno di squadra sia in qualifica che in gara.\nHaas (2017-2020).\n2017.\nL'11 novembre 2016 viene ufficializzato il suo passaggio alla scuderia Haas F1 Team facendo coppia col confermato Romain Grosjean. Il danese prende il posto del messicano Esteban Guti\u00e9rrez, che nella stagione passata non era mai riuscito a conquistare dei punti, ottenendo come miglior piazzamento ben cinque undicesimi posti. Nel corso della stagione alterna ottime prestazioni a risultati deludenti. Conquista i primi punti stagionali nella seconda gara in Cina dopo il ritiro in Australia. Torna a punti a Monaco, prima gara in cui entrambe le Haas arrivano in zona punti. Nella rocambolesca gara di Baku ottiene il suo miglior piazzamento stagionale con il settimo posto. Conquista punti anche in Giappone e in Messico, entrambi conclusi con l'ottavo posto. Termina la stagione con 19 punti che gli valgono il 14\u00ba posto in classifica.\n2018.\nIl 2018 non inizia certamente nel migliore dei modi per la Haas. Infatti in Australia, mentre i due piloti occupavano la 4\u00aa e 5\u00aa posizione, frutto di un'ottima qualifica e di una buona partenza, sono costretti entrambi al ritiro dopo il pit-stop per un problema delle pistole nel fissaggio gomme. Nella gara successiva, in Bahrein, Magnussen \u00e8 protagonista di un ottimo weekend che lo vede arrivare 5\u00ba, miglior risultato della prima parte di stagione. Anche in Cina conquista la zona punti, arrivando decimo. In Azerbaigian arriva 13\u00ba, e ottiene lo stesso piazzamento a Monaco e in Canada. Sia in Spagna che in Francia raggiunge il sesto posto. Nelle successive otto gare giunge per cinque volte in zona punti. Nel Gran Premio di Singapore, pur ottenendo un mediocre diciottesimo posto, si rende protagonista col giro veloce in gara, che \u00e8 al contempo il primo della sua carriera, della storia della sua scuderia e, in assoluto, il primo di un pilota danese in Formula 1. Torna a punti in Russia, dove coglie un ottavo posto. Dopo una serie di gare fuori dalla zona punti, termina nono in Brasile e decimo ad Abu Dhabi. Magnussen completa la sua stagione migliore in termini di risultati, con il nono posto in classifica e 56 punti conquistati.\n2019.\nIl 2019 si rivela un anno negativo per la Haas, ma il pilota danese riesce comunque a fare meglio del suo compagno di squadra Grosjean, andando a punti nel Gran Premio inaugurale in Australia, in Spagna, nella pazza gara di Hockenheim e infine in Russia, chiudendo al sedicesimo posto in classifica generale con 20 punti. Come nel 2018, ottiene il giro pi\u00f9 veloce in gara nel Gran Premio di Singapore, il secondo nella storia della scuderia americana, ma essendo arrivato fuori dai primi dieci non riceve il punto addizionale.\n2020.\nIl 2020 si dimostra un anno ancor pi\u00f9 negativo per la Haas. I primi due round del campionato al Red Bull Ring si rivelano difficili per Magnussen e Grosjean, data la scarsa competitivit\u00e0 della VF-20. Al Gran Premio d'Ungheria Magnussen riesce ad andare a punti arrivando 9\u00ba ma a causa di una penalit\u00e0 viene classificato 10\u00ba, conquistando quello che sar\u00e0 il suo unico punto della stagione, nelle gare seguenti infatti il danese non riesce ad arrivare tra i primi dieci e conclude la stagione al ventesimo posto. A pochi Gran Premi dalla fine della stagione Magnussen annuncia ufficialmente il ritiro dalla Formula 1, chiudendo cosi la sua carriera nella categoria.\nEndurance.\nIMSA.\nLasciata la Formula 1, nel 2021 prende parte al campionato IMSA WeatherTech SportsCarcon il team statunitense Cadillac Chip Ganassi Racing insieme a Renger van der Zande e Scott Dixon. Dopo ottimi risultati nelle prime gare, a Detroit conquista la sua prima pole nella categoria, il giorno seguente conquistano la loro prima vittoria. A Watkins Glen conquistano il secondo podio nella competizione grazie a un secondo posto in rimonta.\nNel 2022 visto l'impegno nel WEC con la Peugeot, Magnussen partecipa solo alla 24 Ore di Daytona nella classe DPi con il team Cadillac Chip Ganassi Racing, guider\u00e0 la Cadillac DPi-V.R insieme a Earl Bamber, Alex Lynn e l'ex pilota di formula 1, Marcus Ericsson.\nWEC.\nNel 2021 il danese firma con la Hypercar della Peugeot per il Campionato del mondo endurance ma a partire dalla stagione 2022 quando avverr\u00e0 il cambio di regolamento . Il 23 aprile del 2021 ha annunciato che correr\u00e0 la 24 Ore di Le Mans 2021 insieme a suo padre Jan Magnussen con il team High Class Racing nella classe LMP2.\nIndyCar.\nKevin Magnussen ha debuttato in IndyCar con il team McLaren nel 2021, in sostituzione dell\u2019infortunato Felix Rosenqvist, alla tappa a Road America. In gara dopo aver fatto sei giri in testa \u00e8 costretto al ritiro per un problema al motore.\nRisultati.\nFormula Renault 3.5.\n\u2020 Non ha finito, ma \u00e8 stato classificato per aver completato pi\u00f9 del 90% della distanza di gara."}
{"id": "4529687", "revid": "3831", "url": "https://it.wikipedia.org/wiki?curid=4529687", "title": "Affissione dicroica", "text": ""}
{"id": "4529691", "revid": "481666", "url": "https://it.wikipedia.org/wiki?curid=4529691", "title": "William P. Carleton", "text": "Carleton lavor\u00f2 a lungo a Broadway. Nel 1919, gir\u00f2 il suo primo film, \"A Society Exile\", dove aveva come \"partner\" un'altra famosa attrice teatrale, Elsie Ferguson. Nella sua carriera, durata fino a met\u00e0 degli anni quaranta, Carleton - che era conosciuto anche sotto i nomi di W.P. Carleton o di Will P. Carleton - prese parte a una quarantina di pellicole."}
{"id": "4529702", "revid": "80598", "url": "https://it.wikipedia.org/wiki?curid=4529702", "title": "Leonardo Pari", "text": ""}
{"id": "4529706", "revid": "3831", "url": "https://it.wikipedia.org/wiki?curid=4529706", "title": "Concorso Corale Nazionale di Vittorio Veneto", "text": ""}
{"id": "4529707", "revid": "3831", "url": "https://it.wikipedia.org/wiki?curid=4529707", "title": "Insieme Vocale Vox Cordis", "text": ""}
{"id": "4529708", "revid": "287204", "url": "https://it.wikipedia.org/wiki?curid=4529708", "title": "Eric Deflandre", "text": ""}
{"id": "4529711", "revid": "184755", "url": "https://it.wikipedia.org/wiki?curid=4529711", "title": "Giovanni Francesco Buonamici", "text": "Biografia.\nLa carriera diplomatica.\nFiglio di Piero di Bonamico e di Livia Camesecchi, per seguire la volont\u00e0 del padre studi\u00f2 e si laure\u00f2 in legge probabilmente a Pisa ma i suoi veri interessi, come scrive a Galileo Galilei il 1\u00ba febbraio 1630, erano per le scienze naturali.\nNon esercit\u00f2 la professione forense ma molto giovane si avvi\u00f2 alla carriera diplomatica come segretario del marchese Cosimo Riccardi, ambasciatore granducale con il quale frequent\u00f2 la corte di papa Paolo V a Roma.\nBuonamici, sia per le sue importanti parentele, sia per le sue doti (parlava bene il latino, il tedesco, lo spagnolo e il francese) e sia anche per la sua approfondita competenza nelle norme politiche e diplomatiche del tempo, nel 1622 fu scelto come segretario dal Nunzio pontificio Carafa che lo port\u00f2 con s\u00e9 a Vienna presso la corte imperiale dove il Buonamici conobbe e spos\u00f2 nel 1623 la dama d'onore dell'imperatrice Eleonora Gonzaga, Alessandra Bocchineri, che si adoper\u00f2 per far ottenere al marito la carica di segretario dell'arciduca Carlo d'Asburgo che lo volle con s\u00e9 presso la corte spagnola.\nDopo la morte dell'arciduca, Buonamici fu al servizio del duca Volfango Guglielmo del Palatinato-Neuburg presso la corte di Filippo IV a Madrid sino al 1631. In nome del duca Buonamici si impegn\u00f2 affinch\u00e9 questi fosse indennizzato per i danni causati dall'esercito spagnolo nelle sue terre e gli fosse riconosciuto inoltre il titolo di \"serenessimo\" che l'infanta Isabella d'Asburgo, governatrice dei Paesi Bassi spagnoli gli negava. Il duca avrebbe voluto anche ricevere la carica di principe elettore ma Buonamici non riusc\u00ec a fargliela ottenere. Tuttavia il Neuburg fu grato per i buoni uffici al suo segretario che nomin\u00f2 consigliere di Stato e consigliere privato. Riconoscimenti questi che si aggiungevano a quello che Buonamici aveva gi\u00e0 ottenuto nel 1624 con l'ammissione all'Ordine mediceo di S. Stefano.\nLa corrispondenza con Galilei.\nLo scambio epistolare di Buonamici con Galilei inizi\u00f2 dopo la loro reciproca conoscenza nel 1629 per il matrimonio del figlio di Galilei Vincenzio con Sestilia Bocchineri, sorella di Alessandra e di Geri Bocchineri, segretario privato del granduca Ferdinando II.\nDalla corte spagnola Buonamici incaricava Galilei di svolgere i suoi buoni uffici per la realizzazione di progetti che avrebbe voluto realizzare (come quello di creare una compagnia toscana di navigazione presso il porto di Livorno e altrettanto faceva lo scienziato pisano chiedendogli di presentare alla corte spagnola un suo \u00abtrovato per gradar la longitudine, punto massimo per la ultima perfezione dell'arte nautica\u00bb e di fornirgli dati sulle correnti oceaniche che pensava di utilizzare nel \"Dialogo dei massimi sistemi\".\nNon si hanno notizie se Galilei si impegnasse per il progetto del Buonamici presso il granduca di Toscana mentre il diplomatico pratese cerc\u00f2 di favorire la richiesta di Galilei presso la corte spagnola ma dovette alla fine trascurarla perch\u00e9 fu incaricato nel 1630 dal duca di Neuburg di recarsi a Roma per ottenere la dispensa papale per sposare una sua cugina di fede non cattolica. Missione che Buonamici port\u00f2 a buon effetto anche grazie alle conoscenze ed amicizie che riusc\u00ec a contrarre con gli ambienti diplomatici romani e con la Curia romana tra i quali una particolare confidenza con il residente toscano Piero Guicciardini e con il cardinale Barberini.\nGrazie a questi rapporti amichevoli Buonamici ebbe anche modo di aiutare e sostenere Galilei durante l'iter del processo a lui intentato, consigliandogli di sottrarvisi accogliendo l'invito di Francesco Morosini di riparare a Padova sotto la protezione della Repubblica veneziana\nLa \"Memoria\" sul processo.\nCome testimone diretto degli avvenimenti relativi al processo, amico confidente di Galilei e stimato diplomatico presso la Curia, Buonamici redasse una memoria di quei fatti risalente all'anno 1616.\nNel suo scritto Buonamici riferisce come Galilei sottoposto a un primo intervento dell'Inquisizione avesse interrotto i suoi studi sull'eliocentrismo e che vi si fosse ancora dedicato nel 1624 solo per le sollecitazioni del cardinale Hoenzollern ispirate dal sottinteso parere favorevole di papa Urbano VIII.\nSecondo Buonamici l'iniziale ottimismo sull'esito della vicenda si perse per l'intervento del padre Firenzuola, membro del Sant'Uffizio, il quale accusava Galilei per l'\u00abodio et persecutione fratescha\u00bb che lo animava nei confronti di Niccol\u00f2 Riccardi, maestro del Sacro palazzo, schierato con Galilei, che alla fine, per \u00abl'impertinente et ambitiosa passione di un frate\u00bb, era stato costretto ad \u00ababiurare formatamente l'openione del Copernico, anchor che a lui fosse superfruo, ch\u00e9 non l'ha tenuta n\u00e9 difesa, ma solamente disputata\u00bb.\nBuonamici confermava cos\u00ec il parere di Galilei convinto che fosse stato condannato soltanto perch\u00e9 coinvolto nelle controversie tra domenicani e gesuiti.\nIl Buonamici diffuse ampiamente, anche all'estero, la sua Memoria e ne mand\u00f2 una copia a Galilei che era tornato ad Arcetri e che lo aveva pregato di inviargli una copia della sentenza e dell'abiura.\nIl ritorno in Toscana.\nNel periodo appena seguente la conclusione del processo Buonamici, congedato onorevolmente dal duca di Neuburg, torn\u00f2 in Toscana nominato nel 1634 dal granduca Ferdinando II \"governatore degli spedali\" di Prato dove ricopr\u00ec nello stesso anno la carica di gonfaloniere.\nIn questi anni continu\u00f2 l'amichevole corrispondenza con Galilei e tra questi e la moglie del Buonamici, Alessandra Bocchineri, per la quale lo scienziato \u00abpare anche che avesse una senile inclinazione sentimentale\u00bb\nMorta il 22 settembre 1649 la moglie Alessandra, Buonamici si rispos\u00f2 nel 1650 con Maddalena di Bartolomeo Zeti.\nIl diplomatico di lungo corso Giovanni Francesco Buonamici concluse la sua esistenza a Prato all'et\u00e0 di 77 anni il 10 gennaio 1669."}
{"id": "4529715", "revid": "3831", "url": "https://it.wikipedia.org/wiki?curid=4529715", "title": "I Piccoli Musici di Casazza", "text": ""}
{"id": "4529716", "revid": "3831", "url": "https://it.wikipedia.org/wiki?curid=4529716", "title": "Festival Europeo dei Cori Giovanili", "text": ""}
{"id": "4529717", "revid": "3831", "url": "https://it.wikipedia.org/wiki?curid=4529717", "title": "Scuola Corale della Cattedrale di Lugano", "text": ""}
{"id": "4529722", "revid": "3831", "url": "https://it.wikipedia.org/wiki?curid=4529722", "title": "Gran Premio Europeo di Canto Corale", "text": ""}
{"id": "4529724", "revid": "84184", "url": "https://it.wikipedia.org/wiki?curid=4529724", "title": "Leonardo Giustiniani", "text": ""}
{"id": "4529725", "revid": "3831", "url": "https://it.wikipedia.org/wiki?curid=4529725", "title": "Coro polifonico Turritano", "text": ""}
{"id": "4529728", "revid": "1494169", "url": "https://it.wikipedia.org/wiki?curid=4529728", "title": "Santa Valeria", "text": ""}
{"id": "4529735", "revid": "1272592", "url": "https://it.wikipedia.org/wiki?curid=4529735", "title": "Calogero Manasia", "text": ""}
{"id": "4529743", "revid": "307923", "url": "https://it.wikipedia.org/wiki?curid=4529743", "title": "Campionati mondiali di snowboard 2003", "text": "I Campionati mondiali di snowboard 2003 si sono svolti a Kreischberg, in Austria, fra il 12 ed il 19 gennaio 2003.\nRisultati.\nUomini.\nParallelo.\nData: 14 gennaio 2003\nGigante parallelo.\nData: 13 gennaio 2003\nSnowboardcross.\nData: 19 gennaio 2003\nBig Air.\nData: 18 gennaio 2003\nHalfpipe.\nData: 17 gennaio 2003\nDonne.\nSlalom Parallelo.\nData: 15 gennaio 2003\nGigante parallelo.\nData: 13 gennaio 2003\nSnowboardcross.\nData: 19 gennaio 2003\nHalfpipe.\nData: 16 gennaio 2003"}
{"id": "4529746", "revid": "28592", "url": "https://it.wikipedia.org/wiki?curid=4529746", "title": "Emil (Vladimirovici) Loteanu", "text": ""}
{"id": "4529760", "revid": "73843", "url": "https://it.wikipedia.org/wiki?curid=4529760", "title": "Giro di Sassonia", "text": "Il Giro di Sassonia (in tedesco: \"Sachsen-Tour International\") era una corsa a tappe di ciclismo su strada che si disput\u00f2 in Sassonia, Germania, tra il 1985 e il 2009, nel mese di luglio. Fino al 1995 la corsa era riservata ai dilettanti. Dal 2005 fu inserito nel programma dell'UCI Europe Tour, come evento di classe 2.1.\nAlbo d'oro.\n\"Aggiornato all'edizione 2009.\""}
{"id": "4529767", "revid": "4175", "url": "https://it.wikipedia.org/wiki?curid=4529767", "title": "Lazio Baseball", "text": ""}
{"id": "4529774", "revid": "1573940", "url": "https://it.wikipedia.org/wiki?curid=4529774", "title": "Lycodon", "text": "Lycodon \u00e8 un genere di serpenti, comunemente chiamati serpenti lupo, appartenente alla famiglia dei colubridi.\nTassonomia.\nIl genere comprende le seguenti specie:"}
{"id": "4529775", "revid": "508036", "url": "https://it.wikipedia.org/wiki?curid=4529775", "title": "Podiceps andinus", "text": "Lo svasso colombiano (\"Podiceps andinus\" ) \u00e8 un uccello della famiglia dei Podicipedidi. \u00c8 considerato estinto nel 1977, quando \u00e8 stato osservato l'ultimo esemplare."}
{"id": "4529778", "revid": "85534077", "url": "https://it.wikipedia.org/wiki?curid=4529778", "title": "Finanziera (abito)", "text": "Finanziera \u00e8 un abito maschile, usato tra il XVIII e il XIX secolo, caratterizzato da una giacca - a uno o due petti - lunga fin quasi alle ginocchia, con ampi rever e con falde e bordi non incurvati ma dritti.\nAltri nomi con cui poteva essere definita sono \"stiffelius\" o \"redingote\".\nSembra che il suo nome derivi dal fatto che era preferita da importanti esponenti ministeriali e funzionari pubblici di rilievo o da banchieri."}
{"id": "4529781", "revid": "729019", "url": "https://it.wikipedia.org/wiki?curid=4529781", "title": "Motorway M3", "text": "La motorway M3 \u00e8 un'autostrada del Regno Unito che collega Sunbury-on-Thames a Southampton. L'autostrada \u00e8 lunga 94,3\u00a0km."}
{"id": "4529783", "revid": "363629", "url": "https://it.wikipedia.org/wiki?curid=4529783", "title": "Nikon D5200", "text": "La Nikon D5200 \u00e8 una fotocamera reflex digitale della Nikon, presentata nel 2012, e sostituisce la precedente Nikon D5100.\nLa D5200 ha sensore CMOS in formato DX da 24,1 MP. \u00c8 dotata di un display LCD ad alta risoluzione ruotabile con circa 921000 punti di risoluzione. Ha una sensibilit\u00e0 ISO 100-6400, espandibile fino a ISO 25600 equivalente. \u00c8 possibile registrare video in Full HD. Con 39 punti AF (di cui 9 a croce) si ha una maggiore precisione."}
{"id": "4529785", "revid": "62004", "url": "https://it.wikipedia.org/wiki?curid=4529785", "title": "Trofeo Internazionale Bastianelli", "text": "Il Trofeo Internazionale Bastianelli era una corsa in linea maschile di ciclismo su strada che si svolgeva ad Atina (Provincia di Frosinone), in Italia, con cadenza annuale.\nOrganizzata dal G.S. Sabina, si tenne per la prima volta nel 1977 come gara per Dilettanti. Dal 2005 al 2015 fece parte del calendario dell'UCI Europe Tour come prova di classe 1.2, aperta quindi alla categoria Elite/Under-23. La 40\u00aa edizione, gi\u00e0 calendarizzata per il 7 agosto 2016, venne annullata per mancanza di fondi. La prova non \u00e8 stata poi pi\u00f9 organizzata.\nAlbo d'oro.\n\"Aggiornato all'edizione 2015.\""}
{"id": "4529791", "revid": "1266208", "url": "https://it.wikipedia.org/wiki?curid=4529791", "title": "Societ\u00e0 Polisportiva Ars et Labor 1924-1925", "text": "Questa pagina raccoglie i dati riguardanti la Societ\u00e0 Polisportiva Ars et Labor nelle competizioni ufficiali della stagione 1924-1925.\nStagione.\nIl presidente Bassani passa la mano lasciando la SPAL, ancora nella massima serie, nelle mani di Gaetano Ridolfi. Questi affida la squadra ad un tecnico straniero, anch'egli di scuola danubiana, l'austriaco Walter Alt. \nLa rosa viene rinnovata, con gli arrivi di calciatori di categoria come gli attaccanti Banchero e Povero, il centrocampista Baccilieri ed il difensore Vercelli. Sul campo per\u00f2 le cose non vanno come si vorrebbe e solo nel finale di stagione si hanno delle soddisfazioni, non sufficienti a salvare la squadra dalla retrocessione: gli estensi infatti perdono lo spareggio contro il , scendendo cos\u00ec in Seconda Divisione."}
{"id": "4529795", "revid": "44876", "url": "https://it.wikipedia.org/wiki?curid=4529795", "title": "Taranto Football Club 1927 2012-2013", "text": "Questa voce raccoglie le informazioni riguardanti il Taranto Football Club 1927 nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica\nArea sanitaria\nRosa.\n \n "}
{"id": "4529803", "revid": "339392", "url": "https://it.wikipedia.org/wiki?curid=4529803", "title": "Grande Jam\u0101h\u012briyya Araba Libica Popolare Socialista", "text": ""}
{"id": "4529805", "revid": "44876", "url": "https://it.wikipedia.org/wiki?curid=4529805", "title": "Societ\u00e0 Sportiva Alba 1924-1925", "text": "Questa pagina raccoglie i dati riguardanti la Societ\u00e0 Sportiva Alba nelle competizioni ufficiali della stagione 1924-1925."}
{"id": "4529807", "revid": "1543377", "url": "https://it.wikipedia.org/wiki?curid=4529807", "title": "Rund um den Sachsenring", "text": "Il Rund um den Sachsenring \u00e8 una corsa in linea di ciclismo su strada che si disputa sul circuito del Sachsenring, in Sassonia (Germania). Dal 2005 al 2008 fu inserito nel programma dell'UCI Europe Tour, come evento di classe 2.1, poi pass\u00f2 nel programma del calendario nazionale tedesco.\nAlbo d'oro.\n\"Aggiornato all'edizione 2012.\""}
{"id": "4529809", "revid": "110157", "url": "https://it.wikipedia.org/wiki?curid=4529809", "title": "Hymns/Spheres", "text": "Hymns/Spheres \u00e8 un album del pianista jazz Keith Jarrett pubblicato dall'etichetta ECM nel 1976.\nL'album \u00e8 stato registrato nell'abbazia benedettina di Ottobeuren, in Germania, utilizzando l'organo a canne dell'abbazia stessa.\nPubblicazioni successive.\nL'album \u00e8 stato ripubblicato col nome \"Spheres\", contenendo unicamente una selezione di brani.\nNel 2013 \u00e8 stato ripubblicato, in versione rimasterizzata, l'album originario in un doppio CD."}
{"id": "4529811", "revid": "1829756", "url": "https://it.wikipedia.org/wiki?curid=4529811", "title": "Studio Aperto - Seconda parte", "text": ""}
{"id": "4529814", "revid": "324090", "url": "https://it.wikipedia.org/wiki?curid=4529814", "title": "Appenninia", "text": "Appenninia \u00e8 un toponimo, oggi desueto, con cui alcuni geografi agli inizi del Novecento indicavano l'Italia peninsulare, in contrapposizione con l'Italia continentale, definita Padania, termine che al contrario ha avuto una certa fortuna a partire dagli anni novanta del Novecento per l'uso politico-ideologico da parte della Lega Nord.\nIl toponimo \"Appenninia\" fu riportato tra gli altri dal geografo Angelo Mariani, che pubblic\u00f2 nel 1910 per Hoepli un manuale dal titolo \"Geografia economico sociale dell'Italia\" in cui la trattazione dell'argomento \u00e8 suddivisa in due parti, \"Padania\" e \"Appenninia\", con riferimento ad atti parlamentari del Regno d'Iitalia. \nEttore Ricci, nell'opera \"Costituzione e storia geologica d'Italia\" (1935) suddivise poi ulteriormente il Nord in Padania e Alpinia, oltre all'Appenninia e alle due isole maggiori, Sicilia e Sardegna."}
{"id": "4529822", "revid": "716642", "url": "https://it.wikipedia.org/wiki?curid=4529822", "title": "Deniss Rake\u013cs", "text": "Carriera.\nClub.\nCominci\u00f2 giovanissimo in 1. L\u012bga con la seconda squadra del Metalurgs. Il 4 luglio 2009, quando ancora non aveva compiuto 17 anni, esord\u00ec in con la prima squadra in Virsl\u012bga entrando ad inizio ripresa in un incontro di campionato contro il Bl\u0101zma. Pochi giorni dopo esord\u00ec nelle coppe europee, giocando un incontro valido per la qualificazione all'Europa League contro la Dinamo Tbilisi. Nel mese successivo, pochi giorni prima di compiere 17 anni, sigl\u00f2 la sua prima rete in Virsl\u012bga contro il Daugava/RFS. Divenne in breve titolare e il 26 settembre sigl\u00f2 addirittura una tripletta contro il Tranzit. Disput\u00f2 in tutto 14 partite nella stagione 2009, segnando 9 reti (frutto tra l'altro di un'altra tripletta), contribuendo alla conquista del campionato.\nLe prestazioni di Rake\u013cs attirarono l'attenzione di vari club europei: tra il 2009 e il 2010 fece provini con Sampdoria, e Werder Brema. Rake\u013cs rimase comunque al Metalurgs, vincendo il titolo di capocannoniere, pari merito con Nathan J\u00fanior; debutt\u00f2 inoltre in Champions League, disputando il secondo turno di qualificazione alla UEFA Champions League 2010-2011 contro lo Sparta Praga.\nA gennaio del 2011, dopo vari provini e l'interessamento del Rubin Kazan, si trasfer\u00ec in Polonia, allo Zaglebie. in Ekstraklasa, per\u00f2 non trov\u00f2 spazio, giocando appena 4 spezzoni di partita, senza segnare reti. In estate fu quindi ceduto in prestito al GKS Katowice, squadra militante in I liga.\nNell'estate 2013, dopo due stagioni in prestito al GKS, torna allo Zaglebie, dove rimane, per\u00f2, solo sei mesi: a gennaio 2014, infatti, si trasferisce al . Con la squadra di Cracovia rimane esattamente due anni: nel gennaio 2016, infatti, comincia l'avventura in Inghilterra, nel , squadra militante in seconda serie. Col club inglese non trov\u00f2 grande spazio, specialmente nella seconda stagione quando disput\u00f2 appena due incontri di campionato.\nPer questo motivo trascorse in prestito l'intera stagione 2017-2018: curiosamente i prestiti furono due, entrambi in club della massima serie polacca; da luglio a gennaio ha giocato col , da gennaio a giugno nuovamente col .\nFinita l'esperienza inglese e i successivi prestiti polacchi, si trasfer\u00ec a titolo definitivo al , tornando dopo otto anni in patria; con il club della capitale vinse sia il campionato che la coppa nazionale.\nNazionale.\nHa giocato con l'Under-16, Under-17 ed Under-19 lettoni.\nQuando ancora non era ancora diciottenne fu convocato per la Coppa del Baltico nel 2010, giocando entrambe le partite con la nazionale: il 18 giugno contro la , entrando al 75' al posto di Andrejs Perep\u013cotkins, il giorno dopo contro l', giocando titolare, prima di essere sostituito da Gen\u0101dijs Solo\u0146icins.\nIn seguito gioca stabilmente con l'Under-21, esordendo contro la Slovacchia e segnando contro il Kazakistan l'unica rete messa a segno dalla sua nazionale nelle Qualificazioni al campionato europeo di calcio Under-21 2013.\nHa segnato il suo primo gol con la maglia della nazionale maggiore il 15 novembre 2018, nel corso della gara contro il valida per la Nations League."}
{"id": "4529823", "revid": "287204", "url": "https://it.wikipedia.org/wiki?curid=4529823", "title": "Deniss Rakels", "text": ""}
{"id": "4529827", "revid": "247222", "url": "https://it.wikipedia.org/wiki?curid=4529827", "title": "Patrizia Bulgarelli", "text": ""}
{"id": "4529830", "revid": "287451", "url": "https://it.wikipedia.org/wiki?curid=4529830", "title": "Societ\u00e0 di Ginnastica e Scherma Fortitudo 1924-1925", "text": "Questa pagina raccoglie i dati riguardanti la S.G.S. Fortitudo nelle competizioni ufficiali della stagione 1924-1925."}
{"id": "4529831", "revid": "1653437", "url": "https://it.wikipedia.org/wiki?curid=4529831", "title": "Samog\u00f3n", "text": ""}
{"id": "4529832", "revid": "729019", "url": "https://it.wikipedia.org/wiki?curid=4529832", "title": "Aeroporto di Legazpi", "text": "L'aeroporto di Legazpi (tagallo: \"Paliparan ng Legazpi\") (IATA: LGP, ICAO: RPLP), definito come principale di classe 1 dalle autorit\u00e0 dell'aviazione civile filippina, \u00e8 un aeroporto filippino situato nella regione di Bicol, nella provincia di Albay, alla periferia della citt\u00e0 di Legazpi. La struttura \u00e8 dotata di una pista di asfalto lunga , l'altitudine \u00e8 di 20\u00a0m, l'orientamento della pista \u00e8 RWY 06-24. L'aeroporto, non essendo dotato di sistema ILS, \u00e8 aperto dall'alba al tramonto; atterraggi notturni sono possibili solo in caso di emergenza."}
{"id": "4529836", "revid": "1305772", "url": "https://it.wikipedia.org/wiki?curid=4529836", "title": "Angry Birds", "text": "Angry Birds \u00e8 un videogioco rompicapo sviluppato e pubblicato dall'azienda finlandese Rovio Mobile nel 2009. Si tratta del primo capitolo della nota serie di \"Angry Birds\".\nNel 2017 il Museo Finlandese dei Giochi (\"Suomen pelimuseo\", dedicato anche a giochi non elettronici) lo annover\u00f2 tra i suoi primi 100 classici giochi finlandesi.\nTrama.\nLa trama del videogioco \u00e8 semplice e parla di un gruppo di uccelli arrabbiati (appunto gli \"Angry Birds\") che vogliono vendicarsi con dei maialini verdi (i \"Piggies\") colpevoli di aver rubato loro le uova per mangiarsene. Si armano cos\u00ec di fionda e si lanciano contro i loro nemici per eliminarli. Diversi tra di essi, ognuno di loro \u00e8 dotato di un potere speciale: Chuck va pi\u00f9 veloce, i Blues si dividono in 3 ecc...\nModalit\u00e0 di gioco.\nCome gi\u00e0 accennato dalla trama il gioco consister\u00e0 nel lanciare gli uccelli tramite una fionda, con lo scopo di eliminare tutti i maialini verdi colpendoli direttamente o spingendoli e facendoli cadere da grandi altezze, o facendo crollare su di loro le strutture che li proteggono. Queste ultime hanno diverse dimensioni e sono fatte di materiali (legno, pietra e vetro) con differente fragilit\u00e0, e che infliggono quindi un differente danno ai nemici.\nIn ogni livello ci sono inoltre diversi tipi uccelli e ognuno di loro ha un suo potere che ha una sua utilit\u00e0 in base all'esigenza del livello. Non potremo per\u00f2 scegliere a nostro piacimento gli uccelli da usare, per ogni livello abbiamo un determinato tipo e numero di uccelli in un ordine prestabilito. L'obiettivo di ogni livello sar\u00e0 quello di eliminare ogni maialino presente in esso. Ci\u00f2 ci assegner\u00e0 un punteggio che aumenter\u00e0 anche tenendo conto della quantit\u00e0 di edifici distrutti e degli uccellini risparmiati, in base al quale ci saranno assegnate da 1 a 3 stelline, valuta usata per sbloccare nuovi livelli o mondi.\nTorneo della Grande Aquila.\nIl torneo della Grande Aquila (Mighty Eagle) \u00e8 un torneo giornaliero composto da sei livelli casuali, scelti da quelli degli episodi ed alcuni creati appositamente per la modalit\u00e0.\nIl torneo \u00e8 diviso in campionati, per accedere a un campionato superiore bisogner\u00e0 raccogliere un numero di stelle, sempre nei sei livelli giornalieri, che andr\u00e0 a crescere col tempo. Inoltre, per facilitare la salita nel campionato, i migliori in classifica ricevono, oltre a Monete ed Uova contenenti personalizzazioni, anche ulteriori stelle.\nInoltre, le stelle raccolte giornalmente dai livelli del torneo andranno a riempire una barra a tappe sempre giornaliera, che se raggiunte,ci daranno dei premi a forma di uova,con stelle ad indicare la rarit\u00e0, che contengono Potenziamenti, Monete o Gemme. L'accesso ai sei livelli \u00e8 totalmente gratuito e non \u00e8 pi\u00f9 necessario l'utilizzo dei biglietti, accuratamente rimossi.\nValuta.\nIl gioco ha tre valute molto importanti:le monete, le gemme e le stelle.\nLe prime si raccolgono nei premi \"Uova premio\" della modalit\u00e0 \"Torneo della Grande Aquila\" o completando i livelli. Servono a comprare potenziamenti nel negozio del gioco.\nLe gemme sono ottenibili solo nelle \"Uova premio\" e occasionalmente completando una serie di livelli (5 o 7 livelli), insieme a dei potenziamenti. Servono per comprare monete o rari pacchetti contenenti pi\u00f9 potenziamenti differenti.\nLe stelle sono anch'esse ottenibili nelle Uova premio ma, ovviamente, anche completando i livelli. Servono, come gi\u00e0 accennato, per sbloccare livelli e mondi. Il costo di sblocco comincer\u00e0 ad aumentare mano a mano che si continua nel gioco.\nEpisodi.\nAttraverso vari aggiornamenti escono nuovi episodi e nuovi livelli.\nPotenziamenti.\nCon l'aggiornamento del 9 ottobre 2012, il gioco ha introdotto i potenziamenti, cinque precisamente, e con l'aggiornamento del 4 marzo 2014 \u00e8 stato aggiunto un altro Potenziamento; di seguito la lista, con informazioni, sui Potenziamenti:\nOpere derivate.\nSerie animata.\nDal videogioco \u00e8 stata tratta una serie televisiva animata intitolata \"Angry Birds Toons\", prodotta da Rovio Entertainment, inizialmente distribuito come extra su dispositivi mobili direttamente dai propri videogiochi, poi sul sito ufficiale, sul canale Rovio su YouTube e infine in televisione. In Italia \u00e8 trasmesso dal canale Super! da dicembre 2013 con la trasmissione di quattro episodi alla volta in maniera casuale. La serie si compone in 104 episodi di circa due minuti ciascuno.\nFilm.\nIl 15 giugno 2016 \u00e8 uscito nelle sale cinematografiche un film ispirato alla serie. Successivamente \u00e8 uscito un sequel intitolato Angry Birds 2 - Nemici Amici per sempre"}
{"id": "4529838", "revid": "144796", "url": "https://it.wikipedia.org/wiki?curid=4529838", "title": "Santuario arcivescovile della Beata Vergine dei Miracoli di Corbetta", "text": ""}
{"id": "4529841", "revid": "58829932", "url": "https://it.wikipedia.org/wiki?curid=4529841", "title": "RTI Calabria", "text": ""}
{"id": "4529845", "revid": "1573940", "url": "https://it.wikipedia.org/wiki?curid=4529845", "title": "Chiesa e monastero di Sant'Andrea", "text": "La chiesa e monastero di Sant'Andrea erano un complesso di edifici cattolici di Ferrara situati in via Camposabbionario.\nStoria.\nAntichissima parrocchiale, venne edificata secondo gli storici locali intorno all'anno Mille. Fu di propriet\u00e0 del capitolo della cattedrale fino al 1256 e poi dei frati eremitani dell'ordine di Sant'Agostino. L'insediamento degli agostiniani in Sant'Andrea, gi\u00e0 presenti in citt\u00e0 nel monastero di Sant'Antonio in Polesine, fu voluto da Azzo VII d'Este.\nNel 1438 fu consacrata in modo solenne da papa Eugenio IV che si trovava a Ferrara per il Concilio ecumenico.\nDurante la signoria degli Estensi divenne una delle pi\u00f9 importanti chiese della citt\u00e0. Vi furono sepolti Biagio Rossetti, Alberto Schiatti, Giovan Battista Aleotti e Giuseppe Mazzuoli detto il Bastarolo.\nParrocchiale sino al 1806, fu adibita a caserma in epoca napoleonica.\nChiusa al culto nel 1866, fu completamente svuotata di bellissimi quadri e arredi che il complesso aveva ricevuto nel tempo con varie donazioni.\nFu ridotta allo stato attuale da successivi crolli (1938) e demolizioni (1969).\nOpere d'arte conservate.\nNella Pinacoteca nazionale di Ferrara sono conservate diverse opere d'arte provenienti dalla chiesa di Sant'Andrea come gli affreschi con il \"Trionfo di Sant'Agostino\" e la \"Santa Dorotea condotta al martirio\" (1378 ca.) attribuiti a Serafino de' Serafini; il cosiddetto \"polittico Costabili\" (1513 - 1525 ca.), dal nome del committente Antonio Costabili, realizzato da Benvenuto Tisi da Garofalo e Dosso Dossi. Il polittico era situato molto probabilmente in corrispondenza dell'abside in prossimit\u00e0 dell'altare maggiore e del coro.\nSempre nella pinacoteca \u00e8 visibile l'affresco staccato con \"l'Antico e il Nuovo Testamento\" (1523) di Benvenuto Tisi da Garofalo proveniente dal refettorio del monastero. Il coro ligneo, con le tarsie attribuite a Pier Antonio degli Abbati, \u00e8 conservato nella chiesa di San Cristoforo alla Certosa.\nAltre importanti testimonianze artistiche provenienti dalla chiesa sono state collocate presso il museo di Casa Romei: una scultura raffigurante \"San Nicola da Tolentino\" attribuita ad Alfonso Lombardi, un \"San Michele Arcangelo\" di Andrea Ferreri e altre parti di monumenti funebri. Per quanto riguarda la pittura troviamo: frammenti di affreschi del secolo XIII con la \"Vergine annunciata\" e l\"'Angelo annunziante con un Santo\"; due affreschi di un anonimo pittore di scuola ferrarese degli inizi del XVI secolo \"San Giacomo della Marca e Sant'Agostino\"."}
{"id": "4529852", "revid": "298229", "url": "https://it.wikipedia.org/wiki?curid=4529852", "title": "Atletica Virtus Bologna", "text": ""}
{"id": "4529855", "revid": "300067", "url": "https://it.wikipedia.org/wiki?curid=4529855", "title": "Springfield Armor 2012-2013", "text": "La stagione 2012-13 degli Springfield Armor fu la 7\u00aa nella NBA D-League per la franchigia.\nGli Springfield Armor arrivarono quinti nella \"East Division\" con un record di 18-32, non qualificandosi per i play-off."}
{"id": "4529856", "revid": "181699", "url": "https://it.wikipedia.org/wiki?curid=4529856", "title": "Pezzi di vetro (Ania)", "text": "Pezzi di vetro \u00e8 il primo singolo della cantautrice Ania, che ha anticipato l'uscita dell'album \"Tutto e niente\"."}
{"id": "4529858", "revid": "587852", "url": "https://it.wikipedia.org/wiki?curid=4529858", "title": "Graziano Giorgio Mazzarello", "text": ""}
{"id": "4529860", "revid": "1573940", "url": "https://it.wikipedia.org/wiki?curid=4529860", "title": "Calicalicus rufocarpalis", "text": "Il vanga spallerosse (Calicalicus rufocarpalis ) \u00e8 un uccello della famiglia Vangidae, endemico del Madagascar.\nDescrizione.\n\u00c8 un vanga di piccola taglia (14\u201315\u00a0cm) con becco robusto ed ali piuttosto corte. Presenta, al pari degli altri membri della famiglia, un marcato dimorfismo sessuale. Il piumaggio del maschio \u00e8 prevalentemente grigio, con fronte e guance bianche e pettorina nera; le penne remiganti e le copritrici alari sono di colore rosso mattone, cos\u00ec come la coda; le parti inferiori sono biancastre con macchie nocciola. La femmina ha una colorazione meno vivace, prevalentemente marrone chiara. Le iridi sono gialle, il becco nero e le zampe grigio-rosate.\nBiologia.\n\u00c8 una specie insettivora che si foraggia spigolando all'interno di fitti cespugli. Una volta catturate, le prede vengono tenute con le zampe e smembrate con il becco.\nDistribuzione e habitat.\nIl vanga spallerosse \u00e8 diffuso nella foresta spinosa del Madagascar sud-occidentale.\nIl suo habitat tipico \u00e8 caratterizzato dalla presenza di fitti arbusteti di \"Euphorbia\" spp.\nConservazione.\nPer la esiguit\u00e0 della popolazione esistente, stimata in meno di 1500 esemplari, la \"IUCN Red List\" classifica \"C. rufocarpalis\" come specie vulnerabile.\nParte del suo areale \u00e8 protetto all'interno del parco nazionale di Tsimanampetsotsa."}
{"id": "4529878", "revid": "729019", "url": "https://it.wikipedia.org/wiki?curid=4529878", "title": "Castello di Raesfeld", "text": "Il castello di Raesfeld (in tedesco: Schloss Raesfeld) \u00e8 un castello sull'acqua in stile rinascimentale della regione tedesca del M\u00fcnsterland, nel Land Renania Settentrionale-Vestfalia (Germania nord-occidentale), eretto tra il XII e il XVII secolo e situato nella cittadina di Raesfeld. \u00c8 stata la residenza dei signori di Raesfeld e poi dei signori di Velden.\nOra \u00e8 adibito a ristorante ed ospita (dal 1952) le riunioni dell'Accademia dell'Artigianato.\nCaratteristiche.\nIl castello ha una torre alta 52,50 metri, che \u00e8 la pi\u00f9 alta torre di tutti i castelli della Vestfalia.\nStoria.\nAlle origini del castello, vi \u00e8 una fortezza edificata nel XII secolo in una zona paludosa per proteggere la zona dagli attacchi nemici.\nNel XIV secolo, fu fatta costruire una nuova fortezza a due torri da Bytter di Raesfeld, che fond\u00f2 il casato di Raesfeld.\nAlla fine del XVI secolo, il castello entr\u00f2 in possesso dei signori di Velden.\nCon la scomparsa del casato di Velden, nella met\u00e0 del XVIII secolo, il castello pass\u00f2 nelle mani di altri proprietari, cadendo progressivamente in rovina.\nAll'inizio del XIX secolo, alcune parti del castello furono demolite e, a partire dal XX secolo, l'edificio fu adibito a tenuta di campagna. Nel 1942, il castello fu ereditato dall'Accademia dell'Artigianato e, in seguito, fu trasformato in un ristorante.\nTra il 1643 e il 1658, per volere del conte Alessandro II di Velen, l'edificio preesistente, distrutto da un incendio nel 1597, fu rimodellato in residenza rinascimentale"}
{"id": "4529882", "revid": "287204", "url": "https://it.wikipedia.org/wiki?curid=4529882", "title": "Peugeot Type 184", "text": "La Type 184 era un'autovettura di lusso prodotta dal 1928 al 1931 dalla Casa automobilistica francese Peugeot.\nProfilo.\nAlla fine del 1927, la Peugeot Type 174, ormai in listino da alcuni anni, fu affiancata dalla \"Type 184\", una delle pi\u00f9 imponenti vetture mai realizzate dalla Casa francese. I suoi 5.2 metri di lunghezza facevano ben intendere il tipo di clientela verso cui era rivolta. Il motore era un nuovo 6 cilindri in linea da 3770\u00a0cm\u00b3, ancora con valvole a fodero, ed in grado di erogare una potenza massima di 80 CV. Questo motore, codificato con la sigla \"RC\", sanc\u00ec il ritorno della Casa francese ai motori a 6 cilindri con distribuzione a valvole a fodero, anche se per breve tempo. L'ultima Peugeot a montare un 6 cilindri \"sans-soupapes\" (\"senza valvole\" come venivano indicati in francese questi motori) fu la Peugeot Type 156, fuori produzione dal 1923.\nProdotta allo stabilimento Peugeot di Issy-les-Moulineaux, vicino a Parigi, la \"Type 184\" rappresent\u00f2 il top della gamma Peugeot durante la fine degli anni venti del secolo scorso. La produzione comprese unicamente autotelai nudi la cui \"vestizione\" sarebbe stata affidata a carrozzieri esterni. In ogni caso, torpedo, limousine e coup\u00e9 de ville andavano per la maggiore. Il prezzo per il solo autotelaio era di 120.000 franchi, quasi 10 volte il prezzo della pi\u00f9 economica tra le Type 172, all'estremit\u00e0 opposta della gamma. Le imponenti dimensioni della \"Type 184\" consentivano alla vettura di raggiungere una velocit\u00e0 massima di 115\u00a0km/h, non molto elevata ma fondamentalmente in linea con le concorrenti dell'epoca.\nNel 1930, con l'uscita di listino della \"Type 174\", la \"Type 184\" ne raccolse temporaneamente l'eredit\u00e0, ma solo per un anno: nel 1931, infatti, anche la \"Type 184\" spar\u00ec dai listini Peugeot. La produzione complessiva ammont\u00f2 ad appena 31 esemplari.\nLa \"Type 184\" fu l'ultima Peugeot di lusso mai prodotta: in seguito sarebbero arrivati modelli di fascia alta ma non classificabili come vetture di lusso."}
{"id": "4529883", "revid": "547034", "url": "https://it.wikipedia.org/wiki?curid=4529883", "title": "Peugeot Type 174", "text": "La Type 174 era un'autovettura di lusso prodotta dal 1922 al 1930 dalla Casa automobilistica francese Peugeot.\nProfilo.\nNel 1922 fu lanciata la Type 174, una vettura che doveva riprendere il filone delle vetture di lusso interrotto con la Type 148 e ripreso solo in parte dopo la fine della Prima guerra mondiale. Con il ritorno alla pace, l'unica esponente Peugeot del segmento di lusso era solo la Type 156, che montava un motore da quasi sei litri ed apparteneva alla fascia fiscale delle vetture da 25 cavalli fiscali, secondo la normativa vigente in Francia. Ma in quel modo si venne anche a creare un vuoto tra questo modello e la Type 153, che invece montava un motore da 3 litri ed apparteneva al segmento delle vetture da 15 cavalli fiscali. Occorreva quindi un modello intermedio, la cui progettazione avvenne all'alba degli anni venti del secolo scorso ed il cui lancio si ebbe nell'autunno del 1922 al Salone di Parigi, con la denominazione di \"Type 174\".&lt;br&gt;\nCon la Type 174 fu dato nuovo lustro al segmento di mercato intermedio appena menzionato, essendo classificata come una 18 cavalli fiscali. Era una vettura piuttosto grossa ed equipaggiata con un motore a 4 cilindri da 3828 cm\u00b3 (alesaggio e corsa: 95x135 mm) in grado di erogare una potenza massima di 75 CV. Tale propulsore era caratterizzato dalla distribuzione con valvole a fodero, una soluzione impiegata su alcune altre auto di lusso di quell'epoca e che dopo la Seconda guerra mondiale non trov\u00f2 praticamente pi\u00f9 nessuna applicazione. Codificato con la sigla \"PC\", il motore della \"Type 174\" era derivato dall'unit\u00e0 che spingeva la \"Type 156\", a cui furono tolti due cilindri (originariamente erano sei) e a cui venne leggermente ridotta la misura della corsa (da 140 a 135 mm). L'unico neo era rappresentato dal fatto che, trattandosi di una vettura decisamente imponente (4.69 m di lunghezza e 3.5 di passo), il peso penalizzava le prestazioni, limitando la velocit\u00e0 massima a 100 km/h. Per questo motivo, gi\u00e0 durante il primo anno di produzione fu lanciata anche la Type 174 S, realizzata su un telaio a passo accorciato di 23 cm, che garantiva una sensibile riduzione della massa e con il motore rivisto in maniera da arrivare ad erogare 85 CV di potenza massima a 1900 giri/min. Le prestazioni, pur non ottenendo incrementi veramente significativi, consentirono tuttavia di aumentare la velocit\u00e0 massima a 110 km/h. Non solo, ma la \"Type 174\" e la \"Type 174 S\" vennero anche impiegate in alcune competizioni automobilistiche ottenendo anche alcuni successi.&lt;br&gt;\nSia la \"Type 174\" normale che la \"S\" vennero prodotte nello stabilimento Peugeot di Issy-les-Moulineaux, immediatamente a sud di Parigi, e quasi sempre a telaio nudo, da carrozzare in un secondo momento a discrezione dell'acquirente. Sono esistiti esemplari con carrozzeria limousine, coup\u00e9 de ville, torpedo, berlina o anche cabriolet e coach.\nNel 1926 la Type 174 S fu tolta di produzione dopo aver totalizzato solo 208 esemplari. Nel suo ultimo anno di produzione, la \"Type 174 S\" fu proposta in listino con un telaio maggiorato sia in lunghezza (aumentata di 13 cm), sia in larghezza (5 cm in pi\u00f9). Anche la \"Type 174\" fu sottoposta ad un aggiornamento simile ed utilizz\u00f2 quindi un telaio aumentato di 11 cm in lunghezza. Dopo l'uscita di scena della versione \"S\", la Type 174 normale continu\u00f2 a rimanere a listino per altri quattro anni, fino al 1930, dopodich\u00e9 fu tolta definitivamente di produzione dopo essere stata prodotta in 810 esemplari. L'eredit\u00e0 della \"Type 174\" venne raccolta, sia pur per breve tempo, dalla Type 184, introdotta gi\u00e0 nel 1928 e nei primi tempi commercializzata parallelamente alla \"Type 174\" stessa.\nAttivit\u00e0 sportiva.\nSi \u00e8 accennato all'attivit\u00e0 sportiva della \"Type 174\" e della \"Type 174 S\". Tale attivit\u00e0 cominci\u00f2 addirittura prima del lancio commerciale dei due modelli: infatti, gi\u00e0 il 16 luglio del 1922, tre mesi prima della presentazione al Salone di Parigi, la \"Type 174\" fece il suo debutto agonistico al Gran Premio di Strasburgo. La vettura in questione sfoggiava una carrozzeria affusolata disegnata da Henri Labourdette. Un anno dopo, e cio\u00e8 il 1\u00ba luglio 1923 tre \"Type 174\" giunsero ai primi tre posti di categoria al \"Grand Prix de l'ACF\" (Automobil Club France). Al primo posto giunse la vettura pilotata da Andr\u00e9 Boillot. &lt;br&gt;\nL'anno seguente fu ancor pi\u00f9 ricco di soddisfazioni: accanto al quarto posto ottenuto sempre da Andr\u00e9 Boillot alla Targa Florio disputata il 24 aprile, al volante di una \"Type 174 S\" (con motore portato a 4 litri di cilindrata), si aggiunse anche la vittoria nella nuova edizione del Gran Premio dell'ACF: stavolta la vettura era la \"Type 174 S\" pilotata da Christian Dauvergne, una vettura caratterizzata da una carrozzeria ancor pi\u00f9 profilata dei quella della vettura che corse a Strasburgo due anni prima. Il nuovo corpo vettura sfoggiava infatti anche dei passaruota posteriori carenati e dei parafanghi anteriori pi\u00f9 avvolgenti. Con questa vettura, anch'essa con motore portato a 4 litri (3991 cm\u00b3, per la precisione), Dauvergne guadagn\u00f2 il primo posto davanti a due Voisin.\nEd ancora nel 1925 si ebbero altre due vittorie, ancora alla Targa Florio (3 maggio) ed al Gran Premio dell'ACF (19 luglio), in entrambi i casi con l'onnipresente Andr\u00e9 Boillot al volante. &lt;br&gt;\nNel 1926 si ebbe invece una vittoria alla 24 Ore di Spa, sempre ottenuta da Andr\u00e9 Boillot, affiancato da Louis Rigal. Quest vittoria, in cui vennero anche battuti alcuni record di velocit\u00e0 fece da contraltare alla sfortunata esperienza di tre settimane prima alla 24 Ore di Le Mans, in cui i due piloti dovettero abbandonare per danni al motore. La vittoria a Spa fu l'ultimo acuto della carriera sportiva della \"Type 174\": l'anno dopo ottenne solo un quarto posto alla Targa Florio, dopodich\u00e9 si ebbero sempre pi\u00f9 sporadiche apparizioni in gara."}
{"id": "4529884", "revid": "287204", "url": "https://it.wikipedia.org/wiki?curid=4529884", "title": "Cuneo Volley Ball Club 1990-1991", "text": "Questa voce raccoglie le informazioni riguardanti il Cuneo VBC nelle competizioni ufficiali della stagione 1990-1991.\nStagione.\nLa stagione 1990-1991 \u00e8 per la societ\u00e0 piemontese, sponsorizzata dalla Alpitour, la seconda consecutiva nel massimo campionato italiano.\nConclude la stagione regolare al settimo posto, ottenendo la qualificazione per i play off scudetto.\nNei play off supera il primo turno, eliminando in due partite Catania, ma viene eliminata ai quarti di finale dal Gonzaga Milano.\nPartecipa alla Coppa Italia, senza riuscire a raggiungere la Final Four.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "4529886", "revid": "120344311", "url": "https://it.wikipedia.org/wiki?curid=4529886", "title": "Combattimento di cani", "text": "Un combattimento di cani \u00e8 un'attivit\u00e0 organizzata a fini di intrattenimento che mette di fronte due cani allevati a tale scopo. Seppur sia una pratica illegale in tutti i paesi occidentali, in altri come in Afghanistan \u00e8 molto popolare ed appassiona soprattutto gli scommettitori, che investono il proprio denaro su uno dei due animali. In generale gli scontri terminano spesso con la morte di uno dei due animali, ucciso dal vincitore o per sfinimento a causa delle ferite riportate.\nStoria.\nOrigini.\nLa frequenza delle testimonianze archeologiche relative al combattimento di cani nelle grandi civilt\u00e0 dell'Antichit\u00e0 porta a supporre che tale pratica si sia sviluppata pi\u00f9 o meno di pari passo con l'addomesticamento del cane. Il ricorso al canide domestico quale supporto nell'abbattimento di selvaggina pericolosa (cinghiali e orsi) ed il suo ben testimoniato impiego in campo bellico (v. cane da guerra), concorsero certamente a gettare le basi per l'impiego nella lotta di determinate razze canine morfologicamente adatte.\nNella Penisola italiana, l'organizzazione dei combattimenti di cani data al termine dell'Et\u00e0 del Bronzo e si lega strettamente con la genesi dei giochi gladiatori. Il \"phersu\" degli Etruschi, ritenuto l'antesignano dei successivi gladiatori romani, era appunto un combattente armato di clava che aizzava contro l'avversario (solitamente un condannato a morte) un cane che \u00e8 lecito supporre fosse appositamente addestrato alla lotta uomo-vs-animale. Nel successivo contesto dei grandi giochi diffusi nelle terre dell'Impero romano, il combattimento tra cani ed il combattimento uomo-vs-cane ebbe larga diffusione, portando, alla selezione di apposite razze, i \"canes pugnaces\", delle quali il cane corso potrebbe essere l'erede.\nMentre i combattimenti di cani si diffondevano a Roma, anche dall'altra parte del mondo, in Cina, il cruento spettacolo della cinomachia diveniva fenomeno di costume. Data alla Dinastia Han la selezione di una razza canina deputata alla lotta: lo Shar Pei, lett. \"pelle di sabbia\". L'animale, allora molto diverso dalla razza \"americanizzata\" nel corso del XX secolo, aveva infatti, oltre alla corporatura solida e scattante del combattente, una pelle ed una pelliccia pi\u00f9 resistenti ai danni, in grado cio\u00e8 di prolungare il sanguinoso spettacolo del combattimento.\nRazze selezionate.\nLe razze selezionate per il combattimento oggi o si sono adattate ad altri compiti o si sono estinte, le principali erano:\nIn particolare le razze di questa selezione con denominazione terrier derivano da un'unica razza: il Bull and Terrier.\nAltre razze vennero impiegate nei combattimenti anche se non specificatamente selezionate per questo:\nAspetti legali.\nI combattimenti fra cani sono illegali nei paesi occidentali. In Italia, in base alla Legge 20 luglio 2004, n. 189, articolo 1, chiunque organizza combattimenti tra animali \u00e8 punito con la reclusione da \"1 anno\" a \"3 anni\" e con la multa da \" euro\" a \" euro\".\nIn altri paesi come Cina, Mongolia e Afghanistan, questa pratica \u00e8 legale e considerata come forma di intrattenimento."}
{"id": "4529889", "revid": "339392", "url": "https://it.wikipedia.org/wiki?curid=4529889", "title": "Massacro di Bava-Beccaris", "text": ""}
{"id": "4529891", "revid": "339392", "url": "https://it.wikipedia.org/wiki?curid=4529891", "title": "Quattro giornate di Milano", "text": ""}
{"id": "4529892", "revid": "339392", "url": "https://it.wikipedia.org/wiki?curid=4529892", "title": "Java Enterprise Edition", "text": ""}
{"id": "4529899", "revid": "339392", "url": "https://it.wikipedia.org/wiki?curid=4529899", "title": "Massacro di Bava Beccaris", "text": ""}
{"id": "4529901", "revid": "2033069", "url": "https://it.wikipedia.org/wiki?curid=4529901", "title": "Sleepy Hollow (serie televisiva)", "text": "Sleepy Hollow \u00e8 una serie televisiva statunitense in onda dal 16 settembre 2013 sulla rete televisiva Fox.\nSi tratta di un adattamento in chiave moderna del racconto \"La leggenda di Sleepy Hollow\", di Washington Irving.\nTrama.\nIchabod Crane, morto in combattimento con il misterioso \"Cavaliere\" circa 250 anni prima degli avvenimenti presenti, si risveglia in una grotta in pieno ventunesimo secolo, nella Sleepy Hollow del presente, in un mondo totalmente diverso da quello che ricordava. Poco dopo scopre che anche il Cavaliere senza Testa si \u00e8 risvegliato ed \u00e8 in cerca della sua testa. Il tenente Abigail Mills, dopo essere sfuggita da un doloroso passato, \u00e8 ora una promettente detective che sta per arruolarsi nell'FBI. Dopo aver assistito all'omicidio del suo collega e mentore sceriffo Collins, \u00e8 la prima ad incontrare il Cavaliere senza Testa. In passato, Abbie aveva gi\u00e0 assistito ad alcuni fenomeni paranormali insieme a sua sorella: aveva infatti visto nel bosco il demone che risvegli\u00f2 il Cavaliere senza Testa. Ad aiutare Abbie e Ichabod si aggiungono Katrina, defunta moglie di Ichabod e strega, fermamente convinta che Abbie sia la strega prescelta per fermare la maledizione del Cavaliere senza Testa, e Jenny, sorella di Abbie, rinchiusa in un ospedale psichiatrico dopo aver visto il demone che ha risvegliato il Cavaliere senza Testa.\nProduzione.\nConcezione.\nLa serie, presentata come una storia soprannaturale ambientata nel presente e ispirata dal racconto \"La leggenda di Sleepy Hollow\" di Washington Irving, nasce da un'idea di Phillip Iscove, successivamente sviluppata insieme a Alex Kurtzman e Roberto Orci, gi\u00e0 autori di \"Fringe\" e \"Hawaii Five-0\". Nel mese di luglio 2012 la Fox compr\u00f2 la loro sceneggiatura, coinvolgendo nel progetto anche Len Wiseman; il quale venne incaricato di affiancare i tre co-creatori della serie nelle vesti di co-produttore esecutivo e dirigere l'eventuale pilot. Il 22 gennaio 2013 la Fox conferm\u00f2 la produzione dell'episodio pilota.\nPresentando la serie, i produttori spiegarono di aver cercato di bilanciare l'horror e la suspense che caratterizzano la trama con elementi in grado di divertire il pubblico. Per quanto riguarda il Cavaliere senza Testa, non \u00e8 raffigurato solo come una macabra creatura, ma \u00e8 dotato di una propria personalit\u00e0; venendo umanizzato anche attraverso l'uso di flashback che spiegano le sue origini.\nCasting.\nIl 20 febbraio 2013 Orlando Jones e Katia Winter furono i primi ad entrare nel cast; il primo interpreta il tenente Frank Irving, mentre all'attrice svedese fu assegnato il ruolo della defunta moglie di Ichabod, Katrina. Il giorno seguente Nicole Beharie fu ingaggiata per il ruolo della detective Abbie Mills; mentre il 25 febbraio Tom Mison si un\u00ec al cast per interpretare il protagonista Ichabod Crane. Il 15 marzo venne invece annunciata la presenza nel cast del pilot di John Cho, interprete del personaggio secondario dell'agente Andy Dunn.\nIl 20 settembre 2013 fu annunciato che John Noble si sarebbe unito al cast ricorrente della serie per il ruolo di Henry Parrish.\nRiprese.\nLa serie \u00e8 girata principalmente a Salisbury, citt\u00e0 della Contea di Rowan, nella Carolina del Nord.\nProgrammazione.\nL'8 maggio 2013 la Fox ordin\u00f2 la produzione di una prima stagione completa, il cui esordio venne programmato per il 16 settembre 2013. Il 3 ottobre 2013, dopo gli ottimi ascolti registrati dai primi episodi, venne annunciato il rinnovo per una seconda stagione, composta da ben 18 episodi. Il 18 marzo 2015 la serie viene rinnovata per una terza stagione composta da 18 episodi con un nuovo \"showrunner\" Clifton Campbell. Il 13 maggio 2016 la serie \u00e8 stata rinnovata per una quarta stagione, che sar\u00e0 trasmessa dal 6 gennaio 2017. Il 9 maggio 2017, Fox ha cancellato ufficialmente la serie.\nAccoglienza.\nLa premi\u00e8re dell'episodio pilota negli Stati Uniti fu seguita da oltre 10 milioni di spettatori, con un rating del 3,5% nella fascia di riferimento 18-49 anni. Si tratta del miglior debutto autunnale di una serie televisiva prodotta per la Fox dal 2006.\nTrasmissione internazionale.\nIn Canada \u00e8 trasmessa su Global in contemporanea con gli Stati Uniti, dal 16 settembre 2013. In Australia \u00e8 trasmessa su Network Ten dal 17 settembre, mentre nel Regno Unito \u00e8 trasmessa da Universal Channel dal 9 ottobre 2013.\nIn Italia viene trasmessa in prima visione pay dal canale Fox, della piattaforma satellitare Sky, dal 19 novembre 2013."}
{"id": "4529903", "revid": "767487", "url": "https://it.wikipedia.org/wiki?curid=4529903", "title": "The Exhibitionists", "text": "The Exhibitionists \u00e8 un film del 2012 diretto da Michael Melamedoff, presentato all'Arizona Underground Film Festival il 22 settembre, dove ha vinto il premio \"Best of Fest\". Il DVD \u00e8 uscito il 23 aprile 2013.\nTrama.\nIl regista Walter Todd riunisce i suoi amici pi\u00f9 intimi per una festa di fine anno, durante la quale, tramite la sua telecamera, mette a nudo i loro segreti pi\u00f9 oscuri e le loro perversioni."}
{"id": "4529905", "revid": "729019", "url": "https://it.wikipedia.org/wiki?curid=4529905", "title": "Aeroporto di Naga", "text": "L'aeroporto di Naga (tagallo: \"Paliparan ng Naga\") (IATA: WNP, ICAO: RPUN), definito come principale di classe 1 dalle autorit\u00e0 dell'aviazione civile filippina, \u00e8 un aeroporto filippino situato nella regione di Bicol, nella provincia di Camarines Sur, a 10 chilometri dal centro della citt\u00e0 di Naga. La struttura \u00e8 dotata di una pista di asfalto lunga , l'altitudine \u00e8 di 43\u00a0m, l'orientamento della pista \u00e8 RWY 04-22. L'aeroporto \u00e8 aperto al traffico commerciale."}
{"id": "4529907", "revid": "584834", "url": "https://it.wikipedia.org/wiki?curid=4529907", "title": "Sistema metropolitano regionale campano", "text": ""}
{"id": "4529910", "revid": "1005847", "url": "https://it.wikipedia.org/wiki?curid=4529910", "title": "Carta di Roma per il Patrimonio Marittimo", "text": "La Carta di Roma per il Patrimonio Marittimo \u00e8 un documento siglato a Roma il 9 marzo 2007 e sottoscritto da istituzioni nazionali, amministrazioni locali e attori pubblici e privati che operano per la tutela, la valorizzazione e la promozione del patrimonio marittimo attraverso progetti culturali, di ricerca scientifica e di divulgazione.\nIl concetto di Patrimonio Marittimo.\nLa Carta di Roma include nella definizione di patrimonio marittimo gli asset naturali, scientifici, culturali, artistici, storici e folklorici che si sono sviluppati nel corso dei secoli dall'interazione tra l'uomo e l'ecosistema marino, sulle coste, in superficie e nelle profondit\u00e0 marine, nell'area geografica di riferimento.\nLa Carta di Roma per il patrimonio marittimo individua diversi tipi di patrimonio marittimo:\nGli obiettivi.\nGli obiettivi della Carta di Roma per il Patrimonio Marittimo sono:"}
{"id": "4529912", "revid": "1687175", "url": "https://it.wikipedia.org/wiki?curid=4529912", "title": "Stefano Bonetti", "text": "Carriera.\nVincitore di dieci campionati italiani di velocit\u00e0 in salita, il primo nel 2001 nella classe 125, poi nel 2002 nella classe 250, nel 2004 nella classe 600 Superstock e l'anno successivo nella 600 Open, continuando poi con le vittorie degli anni 2009, 2010 e 2011. Nel 2012 Bonetti si \u00e8 classificato secondo nella classifica finale del campionato, vincendo tuttavia tutte le gare a cui ha partecipato. Torna a vincere il campionato italiano in salita nel 2013 (classe 600 Open), nel 2014 (classe 600 Stock) e nel 2015 (classe 1000 Open). A queste vittorie si aggiungono quelle ottenute nel campionato europeo di corse su strada, dove Bonetti ha ottenuto il titolo continentale nel 2012 nella classe Supersport 600\u00a0cm\u00b3, mentre nel 2014 vince nella classe 1200\u00a0cm\u00b3. Bonetti partecipa inoltre a gare su strada anche fuori dai confini del campionato italiano e di quello europeo, come il Tourist Trophy ed il Gran Premio di Macao.\nNel 2019 si aggiudica una vittoria alla North West 200 ."}
{"id": "4529916", "revid": "736476", "url": "https://it.wikipedia.org/wiki?curid=4529916", "title": "Schloss Raesfeld", "text": ""}
{"id": "4529927", "revid": "119520244", "url": "https://it.wikipedia.org/wiki?curid=4529927", "title": "Accademia degli Astrusi", "text": "L'Accademia degli Astrusi \u00e8 un ensemble barocco con strumenti originali fondato a Bologna nel 2007 da Federico Ferri, direttore d'orchestra e violoncellista.\nIl gruppo.\nL'Accademia degli Astrusi, affermatasi negli anni come una delle realt\u00e0 pi\u00f9 importanti del panorama barocco internazionale, collabora con solisti quali Anna Caterina Antonacci, Sara Mingardo, Stefano Montanari, Mauro Valli. Ha partecipato a festival quali MiTo Settembre Musica, Reate Festival, Stresa Festival, Rota dos Monumentos, Berliner Tage f\u00fcr Alte Musik, e ha suonato in teatri e sale da concerto fra cui Wigmore Hall di Londra, Grand Th\u00e9\u00e2tre de Bordeaux, Konzerthaus Berlin, Palazzo del Quirinale, Teatro Comunale di Bologna.\nConcerti dell'Accademia degli Astrusi sono stati trasmessi in diretta radiofonica da BBC e Rai Radio 3 e in ambito televisivo da Sky Classica.\nNel 2015 \u00e8 vincitrice degli International opera Awards di Londra con il doppio Cd SONY Semiramide, con Anna Bonitatibus.\nProgetto Martini.\nDal 2007, l'Accademia degli Astrusi dedica un progetto alla riscoperta della Scuola Bolognese, incidendo ed eseguendo per la prima volta in epoca moderna l'opera strumentale inedita di Giovanni Battista Martini nel corso di quattro edizioni del Festival Martini. \u00c8 in corso inoltre la pubblicazione, da parte di Sugar Suvini-Serboni, dell'edizione critica dell'opera inedita di Martini, curata da Federico Ferri e Daniele Proni.\nDue Intermezzi inediti di Martini, \"Don Chisciotte\" e \"Il Maestro di Musica\", sono stati eseguiti in prima assoluta nell'ottobre 2011 in co-produzione con il Teatro Comunale di Bologna, con Aldo Caputo, Laura Polverelli, Matteo Belli, la regia di Gabriele Marchesini e scenografie basate su bozzetti originali di Dario Fo.\nIl Dvd degli Intermezzi \u00e8 stato pubblicato da Deutsche Harmonia Mundi (Sony Classical) nel 2012."}
{"id": "4529928", "revid": "196390", "url": "https://it.wikipedia.org/wiki?curid=4529928", "title": "Borgen (serie televisiva)", "text": ""}
{"id": "4529935", "revid": "123271792", "url": "https://it.wikipedia.org/wiki?curid=4529935", "title": "Ambasciata d'Italia a Mosca", "text": "L'Ambasciata d'Italia a Mosca \u00e8 la missione diplomatica della Repubblica Italiana nella Federazione Russa.\nLa sede dell'ambasciata si trova a Mosca, a Villa Berg.\nStoria.\nDopo il riconoscimento dell'Unione Sovietica e l'instaurazione di rapporti diplomatici da parte del Regno d'Italia, nel 1924 la sede dell'ambasciata italiana fu spostata da Pietrogrado a Mosca, nell'edificio di Villa Berg."}
{"id": "4529937", "revid": "1442080", "url": "https://it.wikipedia.org/wiki?curid=4529937", "title": "Upogebiidae", "text": "Upogebiidae \u00e8 una famiglia di crostacei dell'ordine dei Decapoda."}
{"id": "4529939", "revid": "52076", "url": "https://it.wikipedia.org/wiki?curid=4529939", "title": "Ambasciata d'Italia in Russia", "text": ""}
{"id": "4529942", "revid": "599013", "url": "https://it.wikipedia.org/wiki?curid=4529942", "title": "Alama Ieremia", "text": "Biografia.\nFiglio di Lale Ieremia, ministro della chiesa cristiana congregazionale di Samoa, Alama trascorse parte della sua infanzia Nuova Zelanda, a Canterbury con la famiglia, quando suo padre frequentava l'universit\u00e0 di Christchurch per un baccalaureato in divinit\u00e0.\nTornato a Samoa per continuare gli studi superiori, Alama Ieremia vinse una borsa di studio in Geografia alla Victoria University di Wellington nel 1991, e fu reclutato anche dalla locale federazione rugbistica che disputava il campionato nazionale provinciale.\nNel 1992 fu convocato a livello internazionale per , debuttando ad Apia, sua citt\u00e0 natale, contro ; disput\u00f2 in totale 5 incontri per il suo Paese d'origine, poi nel 1994, approfittando del fatto che le norme sull'idoneit\u00e0 erano pi\u00f9 elastiche di quelle attuali, fu chiamato dalla Federazione neozelandese per rappresentare gli \"All Blacks\", con i quali disput\u00f2 il suo primo \"test match\" a Dunedin contro il .\nL'anno seguente fece parte della rosa che prese parte alla , in cui la giunse fino alla finale persa 15-18 contro i padroni di casa degli \"Springbok\".\nNel 1996 prese vita il Super Rugby, campionato professionistico tra \"franchise\" sudafricane, neozelandesi e australiane, e Ieremia fu incorporato nella formazione di Wellington degli Hurricanes; a titolo statistico il giocatore si segnala per essere il realizzatore della prima meta in assoluto della storia di tale torneo, nell'incontro inaugurale della prima stagione contro gli Auckland Blues.\nPresente anche alla nel Regno Unito dove la giunse quarta, disput\u00f2 la sua ultima partita in Nazionale un anno pi\u00f9 tardi, durante il Tri Nations 2000, a Johannesburg ancora contro il .\nNel 2002, lasciata la Nuova Zelanda, si trasfer\u00ec in Giappone al Suntory Sungoliath, in cui rimase fino al 2004 per poi terminare la carriera agonistica e iniziare quella di tecnico; da allenatore in seconda fu allo stesso club fino al 2006.\nTornato in patria, ha ricoperto vari incarichi tecnici nella provincia di Wellington dalla stagione 2012 alla 2014 \u00e8 stato l'allenatore in seconda della \"franchise\" degli Hurricanes in Super Rugby."}
{"id": "4529946", "revid": "125955675", "url": "https://it.wikipedia.org/wiki?curid=4529946", "title": "Borgen - Il potere", "text": "Borgen - Il potere (\"Borgen\") \u00e8 una serie televisiva danese che racconta la storia di Birgitte Nyborg, una politica carismatica che inaspettatamente diventa il primo ministro donna di Danimarca. \"Borgen\" (\"Il castello\") \u00e8 il soprannome di Palazzo Christiansborg, dove hanno sede i tre poteri pi\u00f9 importanti dello Stato: il parlamento, l'ufficio del primo ministro e la Corte Suprema.\nTrama.\nUn primo ministro che essendo donna affronta dei problemi sia della vita privata sia della politica per il Paese danese.\nProduzione.\nLa serie televisiva, ideata e scritta da produttore Adam Price e i suoi co-autori Jeppe Gjervig Gram e Tobias Lindholm, \u00e8 stata trasmessa sulla rete televisiva nazionale danese DR1 dal 26 settembre 2010 al 10 marzo 2013, per un totale di tre stagioni di dieci episodi l'una. In Italia le prime due stagioni sono in onda in prima visione assoluta su LaF dall'11 maggio 2013.\nIl 29 aprile 2020 \u00e8 stato annunciato che sono in corso le riprese della quarta stagione, che verr\u00e0 pubblicata su Netflix nel 2022, e che le precedenti stagioni saranno pubblicate su Netflix durante quest'anno.\nNella serie viene nominata pi\u00f9 volte l'Italia. In un paio di occasioni i protagonisti citano l'Italia come esempio di Stato caratterizzato da instabilit\u00e0 politica, mentre nella puntata che tratta dell'intervento occidentale in Afghanistan, sempre l'Italia, assieme alla Spagna, \u00e8 definita \"un alleato debole\". In un altro episodio della serie, dovendo organizzare un rinfresco per la nomina del Commissario Europeo danese, cui \u00e8 invitata la stampa estera, si dice \"speriamo che gli italiani non mangino tutto\".\nNel 2020 Netflix ha annunciato che ha rinnovato la serie per una 4\u00b0 stagione.\nIl personaggio Birgitte Nyborg pare che s'ispira all'ex primo ministro Helle Thorning-Schmidt che nel 2011 \u00e8 stata la prima donna a coprire l'incarico e da cui ha ispirato la serie televisiva.\nRemake.\nA settembre 2011 la NBC annunci\u00f2 un remake statunitense della serie. Il remake non fu mai creato, per\u00f2 nel novembre 2013, fu confermato da Adam Price, che HBO e BBC Worldwide stavano iniziando la produzione del remake americano."}
{"id": "4529950", "revid": "339392", "url": "https://it.wikipedia.org/wiki?curid=4529950", "title": "Palazzo Christiansborg", "text": ""}
{"id": "4529955", "revid": "729019", "url": "https://it.wikipedia.org/wiki?curid=4529955", "title": "Stazione di Etch\u016bjima", "text": "La \u00e8 una stazione ferroviaria di Tokyo, e si trova a K\u014dt\u014d, nella parte orientale della citt\u00e0. La stazione \u00e8 servita dalla linea Keiy\u014d della JR East.\nStruttura.\nLa stazione \u00e8 dotata di un marciapiede a isola centrale con due binari sotterranei in profondit\u00e0."}
{"id": "4529959", "revid": "287204", "url": "https://it.wikipedia.org/wiki?curid=4529959", "title": "Rari Nantes Bogliasco 2012-2013", "text": "Risultati.\nCoppa Italia.\nLa Rari Nantes Bogliasco ha esordito in Coppa Italia partendo dalla prima fase a gironi, inquadrata nel gruppo A disputato in due giorni interamente a Bogliasco. Si \u00e8 poi qualificata alla seconda fase, inquadrata nel gruppo D disputato in due giorni interamente a Brescia.\nStatistiche.\nStatistiche di squadra.\n\"Statistiche aggiornate al 7 maggio 2013.\""}
{"id": "4529960", "revid": "1442080", "url": "https://it.wikipedia.org/wiki?curid=4529960", "title": "Publio Manilio", "text": "Biografia.\nFu eletto console nel 120 a.C. con Gaio Papirio Carbone. Il suo nome \u00e8 noto solo dai Fasti consulares; non sono noti fatti particolari legati al suo consolato."}
{"id": "4529963", "revid": "729019", "url": "https://it.wikipedia.org/wiki?curid=4529963", "title": "Stazione di Shiomi (Tokyo)", "text": "La \u00e8 una stazione ferroviaria di Tokyo, e si trova a K\u014dt\u014d, nella parte orientale della citt\u00e0. La stazione \u00e8 servita dalla linea Keiy\u014d della JR East.\nStruttura.\nLa stazione \u00e8 dotata di un marciapiede a isola centrale con due binari passanti su viadotto."}
{"id": "4529964", "revid": "767487", "url": "https://it.wikipedia.org/wiki?curid=4529964", "title": "Upogebia", "text": "L'Upogebia \u00e8 un genere di crostacei della famiglia delle Upogebiidae, che contiene le seguenti specie:"}
{"id": "4529966", "revid": "6923", "url": "https://it.wikipedia.org/wiki?curid=4529966", "title": "JAP (motori)", "text": ""}
{"id": "4529967", "revid": "991694", "url": "https://it.wikipedia.org/wiki?curid=4529967", "title": "Sappista", "text": ""}
{"id": "4529970", "revid": "106908", "url": "https://it.wikipedia.org/wiki?curid=4529970", "title": "DR (azienda)", "text": "DR (una volta chiamata \"Danmarks Radio\", nome mantenuto fino al 1996) \u00e8 la radiotelevisione di stato danese. Fu fondata nel 1925 come organizzazione di servizio pubblico. \u00c8 ad oggi l'impresa pi\u00f9 grande e pi\u00f9 antica nel settore dei media in Danimarca.\nFu una delle 23 aziende che costituirono l'Unione Europea di Radiodiffusione nel 1950. In seguito alla vittoria della rappresentante danese Emmelie de Forest all'Eurovision Song Contest 2013, l'emittente ha organizzato l'edizione del 2014, la cui produttrice \u00e8 stata Pernille Gaardbo.\nTrasmette 6 canali televisivi, 4 canali radio nazionali e una serie di radio regionali. \u00c8 finanziata dal canone televisivo e non trasmette spot."}
{"id": "4529971", "revid": "729019", "url": "https://it.wikipedia.org/wiki?curid=4529971", "title": "Stazione di Kasairinkai-K\u014den", "text": "La \u00e8 una stazione ferroviaria di Tokyo, e si trova a Edogawa, nella parte orientale della citt\u00e0. La stazione \u00e8 servita dalla linea Keiy\u014d della JR East.\nStruttura.\nLa stazione \u00e8 dotata di un marciapiede a isola centrale con due binari passanti su viadotto."}
{"id": "4529972", "revid": "70217", "url": "https://it.wikipedia.org/wiki?curid=4529972", "title": "Danmarks Radio", "text": ""}
{"id": "4529976", "revid": "16784", "url": "https://it.wikipedia.org/wiki?curid=4529976", "title": "Contea di Moorabool", "text": "La contea di Moorabool \u00e8 una local government area che si trova nello Stato di Victoria. Si estende su una superficie di 2.110 chilometri quadrati e ha una popolazione di 28.124 abitanti. La sede del consiglio si trova a Ballan."}
{"id": "4529980", "revid": "16784", "url": "https://it.wikipedia.org/wiki?curid=4529980", "title": "Contea di Mornington Peninsula", "text": "La contea di Mornington Peninsula \u00e8 una local government area che si trova nello Stato di Victoria. Si estende su una superficie di 723,1 chilometri quadrati e ha una popolazione di 144.608 abitanti. La sede del consiglio si trova a Rosebud."}
{"id": "4529981", "revid": "729019", "url": "https://it.wikipedia.org/wiki?curid=4529981", "title": "B\u0103lgarska Nacionalna Televizija", "text": "La B\u0103lgarska Nacionalna Televizija (; \u0411\u041d\u0422, BNT) \u00e8 l'azienda di telediffusione nazionale bulgara.\nBNT \u00e8 membro dell'UER dal 1993 ed \u00e8 stata membro dell'OIRT tra il 1959 e il 1993.\nStoria.\nNel 1951 iniziarono i primi test televisivi ad opera dell'Universit\u00e0 tecnica di Sofia.\nLa prima trasmissione dell'emittente fu la parata per celebrare l'anniversario della rivoluzione d'ottobre il 7 novembre 1959, nell'allora Repubblica Popolare di Bulgaria, mentre le trasmissioni regolari iniziarono il 26 dicembre successivo. Come la controparte radiofonica \u00e8 entrata a far parte dell'organizzazione internazionale della radiodiffusione e della televisione (OIRT).\nNegli anni '70 la BNT ha creato un archivio fotografico e cinematografico con materiale degli anni '50. Nel 1992 l'archivio era composto da 2 000 foto e 33 000 diversi file (materiale digitalizzato nel 1991).\nL'emittente \u00e8 entrata a far parte dell'unione europea di radiodiffusione (UER) con la dissoluzione dell'OIRT nel 1993, e dal 2005 gestisce la partecipazione della Bulgaria all'Eurovision Song Contest.\nNel 2019, a causa delle difficolt\u00e0 finanziarie dell'azienda, che ha accumulato debiti per 50 milioni di lev, la nazione si \u00e8 ritirata dalla manifestazione musicale.\nOrganizzazione.\nFondi.\nI fondi aziendali provengono in parte (60%) dal governo, mentre il rimanente proviene dagli inserzionisti degli spot pubblicitari.\nUffici regionali.\nL'emittente trasmette da 4 uffici regionali oltre alla sede principale:\nCanali televisivi.\nL'azienda gestisce 4 canali televisivi:"}
{"id": "4529982", "revid": "16784", "url": "https://it.wikipedia.org/wiki?curid=4529982", "title": "Contea di Mount Alexander", "text": "La contea di Mount Alexander \u00e8 una local government area che si trova nello Stato di Victoria. Si estende su una superficie di 1.529 chilometri quadrati e ha una popolazione di 17.591 abitanti. La sede del consiglio si trova a Castlemaine."}
{"id": "4529985", "revid": "339392", "url": "https://it.wikipedia.org/wiki?curid=4529985", "title": "Bulgarian National Television", "text": ""}
{"id": "4529986", "revid": "16784", "url": "https://it.wikipedia.org/wiki?curid=4529986", "title": "Contea di Moyne", "text": "La contea di Moyne \u00e8 una local government area che si trova nello Stato di Victoria. Si estende su una superficie di 5.478 chilometri quadrati e ha una popolazione di 15.955 abitanti. La sede del consiglio si trova a Port Fairy."}
{"id": "4529988", "revid": "16784", "url": "https://it.wikipedia.org/wiki?curid=4529988", "title": "Contea di Murrindindi", "text": "La contea di Murrindindi \u00e8 una local government area che si trova nello Stato di Victoria. Si estende su una superficie di 3.889 chilometri quadrati e ha una popolazione di 13.058 abitanti. La sede del consiglio si trova a Alexandra."}
{"id": "4529989", "revid": "729019", "url": "https://it.wikipedia.org/wiki?curid=4529989", "title": "Stazione di Maihama", "text": "La \u00e8 una stazione ferroviaria di Urayasu, citt\u00e0 della prefettura di Chiba, in Giappone confinante con la metropoli di Tokyo. La stazione \u00e8 servita dalla linea Keiy\u014d della JR East e offre l'accesso al parco divertimenti Tokyo Disneyland.\nStruttura.\nLa stazione \u00e8 dotata di un marciapiede a isola centrale con due binari passanti su viadotto."}
{"id": "4529991", "revid": "16784", "url": "https://it.wikipedia.org/wiki?curid=4529991", "title": "Contea di Nillumbik", "text": "La contea di Nillumbik \u00e8 una local government area che si trova nello Stato di Victoria. Si estende su una superficie di 435 chilometri quadrati e ha una popolazione di 60.342 abitanti. La sede del consiglio si trova a Greensborough."}
{"id": "4529992", "revid": "203575", "url": "https://it.wikipedia.org/wiki?curid=4529992", "title": "Jurij Eliseev", "text": ""}
{"id": "4529993", "revid": "16784", "url": "https://it.wikipedia.org/wiki?curid=4529993", "title": "Contea di Northern Grampians", "text": "La contea di Northern Grampians \u00e8 una local government area che si trova nello Stato di Victoria. Si estende su una superficie di 5.918 chilometri quadrati e ha una popolazione di 11.845 abitanti. La sede del consiglio si trova a Stawell."}
{"id": "4529996", "revid": "16784", "url": "https://it.wikipedia.org/wiki?curid=4529996", "title": "Contea di Pyrenees", "text": "La contea di Pyrenees \u00e8 una local government area che si trova nello Stato di Victoria. Si estende su una superficie di 3.433 chilometri quadrati e ha una popolazione di 6.669 abitanti. La sede del consiglio si trova a Pyrenees."}
{"id": "4529997", "revid": "287204", "url": "https://it.wikipedia.org/wiki?curid=4529997", "title": "Eric Campbell (disambigua)", "text": ""}
{"id": "4530000", "revid": "16784", "url": "https://it.wikipedia.org/wiki?curid=4530000", "title": "Contea di South Gippsland", "text": "La contea di South Gippsland \u00e8 una local government area che si trova nello Stato di Victoria. Si estende su una superficie di 3.305 chilometri quadrati e ha una popolazione di 27.208 abitanti. La sede del consiglio si trova a Leongatha."}
{"id": "4530001", "revid": "1305772", "url": "https://it.wikipedia.org/wiki?curid=4530001", "title": "Christopher Williams", "text": ""}
{"id": "4530002", "revid": "228587", "url": "https://it.wikipedia.org/wiki?curid=4530002", "title": "Corte Sant'Antonio", "text": "La Corte Sant'Antonio \u00e8 una delle cascine pi\u00f9 importanti presenti sul territorio di Corbetta, in provincia di Milano.\nStoria.\nNota dal Cinquecento, la Corte Sant'Antonio \u00e8 sorta probabilmente su precedenti strutture ascrivibili gi\u00e0 al '400 e si presenta come il primo insediamento rurale nei pressi della citt\u00e0 di Corbetta, appena fuori da quelle che un tempo erano le mura del castello. Il nome dell\u2019attiguo vicolo Pusterla va avanzare l\u2019ipotesi che l\u00ec fosse localizzato l\u2019ingresso pedonale al castello stesso: il termine, derivato dal tardo latino \"pusterula\", indicherebbe infatti la piccola porta della cinta muraria, posta spesso accanto al ponte levatoio carraio, provvista di un solo bolzone centrale per azionarne l\u2019apertura.\nLa corte venne costruita con tutta probabilit\u00e0 su commissione della potente famiglia Borri che, nei pressi dei propri possedimenti, era desiderosa di insediare i propri contadini. Soprattutto nelle parti meglio conservate, si trovano tracce di antiche finestre rifinite in cotto ascrivibili al periodo rinascimentale. Sempre al quattrocento sono riferibili alcune tracce di affresco di fattura popolare a bande rosse che si trovano nella parte pi\u00f9 antica, il che farebbe derivare da qui il toponimo cittadino di \"Curia Picta\" ovvero \"corte dipinta\", dalla cui corruzione deriv\u00f2 nei secoli il nome di Corbetta.\nLa corte venne poi rimaneggiata ampiamente nel corso del Settecento sino a conferirle l'aspetto attuale. \nLa dedicazione a Sant'Antonio abate, oltre ad un fattore popolare, potrebbe essere ascrivibile alla figura di Giovanni Antonio Borri, che ne fu proprietario a met\u00e0 del Cinquecento.\nDescrizione.\nLa struttura allungata della corte, con un corpo centrale a divisorio, si estende da piazza del Popolo a via San Sebastiano, mettendo in correlazione il centro con le aree periferiche del paese.\nLa corte si articola in un susseguirsi di fabbricati rustici, depositi, fienili, ex stalle, e residenziali. Gli edifici quattrocenteschi presentano pianta quadrangolare irregolare, due piani fuori terra, copertura a falde e manto in coppi su capriata lignea. La struttura \u00e8 in mattoni intonacati. Gli edifici sei-settecenteschi a nord sono caratterizzati da un corpo di fabbrica a pianta rettangolare con asse longitudinale accentuato, con stalle al piano terra e fienili a quello superiore. La copertura \u00e8 a capanna con struttura di capriate in legno e manto in coppi.\nLa corte Sant'Antonio, sottoposta a vincolo del Ministero per i Beni e le Attivit\u00e0 Culturali nel 1942, \u00e8 stata fatta oggetto di un intervento di restauro e risanamento conservativo, approvato dalla Soprintendenza per i Beni Architettonici e per il Paesaggio, di recente ultimato."}
{"id": "4530003", "revid": "1573940", "url": "https://it.wikipedia.org/wiki?curid=4530003", "title": "Bulweria bifax", "text": "La berta di Olson o petrello di Sant'Elena minore (Bulweria bifax ) era un uccello della famiglia Procellariidae.\nEndemico dell'Isola di Sant'Elena, si estinse probabilmente poco dopo la scoperta dell'isola nel 1502."}
{"id": "4530004", "revid": "1305772", "url": "https://it.wikipedia.org/wiki?curid=4530004", "title": "Chris Williams", "text": ""}
{"id": "4530005", "revid": "16784", "url": "https://it.wikipedia.org/wiki?curid=4530005", "title": "Contea di Southern Grampians", "text": "La contea di Southern Grampians \u00e8 una local government area che si trova nello Stato di Victoria. Si estende su una superficie di 6.652 chilometri quadrati e ha una popolazione di 16.359 abitanti. La sede del consiglio si trova a Hamilton.\nAl suo interno si trova la citt\u00e0 di Dunkeld."}
{"id": "4530008", "revid": "212348", "url": "https://it.wikipedia.org/wiki?curid=4530008", "title": "Bill Lipinski", "text": "Biografia.\nNato e cresciuto nell'Illinois, dopo il college Lipinski si dedic\u00f2 alla politica come membro del Partito Democratico e venne eletto all'interno del consiglio comunale di Chicago.\nNel 1982 sfid\u00f2 nelle primarie il deputato in carica John G. Fary e riusc\u00ec a sconfiggerlo con ampio margine, venendo quindi eletto alla Camera dei Rappresentanti. Lipinski venne riconfermato altre quattro volte.\nNel 1992, a causa della ridefinizione dei distretti congressuali, Lipinski si trov\u00f2 a concorrere contro il compagno di partito e deputato in carica Marty Russo. A sorpresa Lipinski riusc\u00ec a battere Russo e venne rieletto deputato, per poi essere riconfermato dagli elettori per altri cinque mandati. Nel 2004 inizialmente si candid\u00f2 per la rielezione, ma durante la campagna elettorale annunci\u00f2 il proprio ritiro e venne succeduto dal figlio Dan.\nIdeologicamente Lipinski era considerato un moderato molto centrista ed era membro della Blue Dog Coalition."}
{"id": "4530012", "revid": "16784", "url": "https://it.wikipedia.org/wiki?curid=4530012", "title": "Contea di Strathbogie", "text": "La contea di Strathbogie \u00e8 una local government area che si trova nello Stato di Victoria. Si estende su una superficie di 3.302 chilometri quadrati e ha una popolazione di 9.486 abitanti. La sede del consiglio si trova a Euroa."}
{"id": "4530013", "revid": "659685", "url": "https://it.wikipedia.org/wiki?curid=4530013", "title": "William Lipinski", "text": ""}
{"id": "4530016", "revid": "16784", "url": "https://it.wikipedia.org/wiki?curid=4530016", "title": "Contea di Surf Coast", "text": "La contea di Surf Coast \u00e8 una local government area che si trova nello Stato di Victoria. Si estende su una superficie di 1.560 chilometri quadrati e ha una popolazione di 25.870 abitanti. La sede del consiglio si trova a Torquay."}
{"id": "4530017", "revid": "110157", "url": "https://it.wikipedia.org/wiki?curid=4530017", "title": "Mozilla (mascotte)", "text": "Mozilla \u00e8 stata la mascotte dell'ormai sciolta Netscape Communications Corporation ed ha le sembianze di un cartone animato a forma di lucertola verde e viola. Il programmatore Jamie Zawinski tir\u00f2 fuori il nome durante un incontro quando lavorava in azienda mentre la mascotte \u00e8 stata disegnata da Dave Tito nel 1994.\nIl nome di \"Mozilla\" era gi\u00e0 in uso presso Netscape come il nome in codice di Netscape Navigator 1.0. Il termine \u00e8 venuto fuori da una combinazione tra \"killer di Mosaic\" (Netscape voleva scalzare NCSA Mosaic come principale browser web) e Godzilla.\nInizialmente la mascotte ha preso varie forme, tra cui quella di un astronauta con il casco, ma la scelta di una lucertola dalle sembianze di Godzilla fu pensata per andar bene con l'assonanza con il nome Godzilla.\nMozilla ebbe un posto di rilievo sul sito web di Netscape nei primi anni di vita della societ\u00e0. Tuttavia, la necessit\u00e0 di mostrare un'immagine pi\u00f9 \"professionale\" (in particolare verso i clienti aziendali) ha fatto s\u00ec che venisse poi rimosso. Per\u00f2 Mozilla ha continuato ad essere utilizzato all'interno di Netscape, essendo spesso rappresentato su magliette date al personale della societ\u00e0 o sulle opere d'arte che adornano le pareti del campus di Netscape a Mountain View.\nIl nome di \"Mozilla\" in seguito divenne pi\u00f9 evidente quando \u00e8 stato utilizzato per il browser open source con lo stesso nome (Mozilla Application Suite). Nel 1998, con il lancio del sito web mozilla.org, la mascotte \u00e8 stata ridisegnata come un Tyrannosaurus rex rosso e pi\u00f9 grande. Il nuovo design \u00e8 opera di Shepard Fairey, autore di \"Obey Giant\" e del poster Barack Obama \"Hope\".\nQuando Netscape ha acquisito il sito web directory NewHoo nel 1998, l'ha rinominato in Open Directory Project, con il soprannome di \"dmoz\" (Directory di Mozilla), a causa della sua somiglianza con il progetto Mozilla. Un'immagine verde e viola di Mozilla comparve in ogni pagina del sito, dove resta, nonostante lo scioglimento di Netscape dopo la sua acquisizione da parte di AOL."}
{"id": "4530018", "revid": "767487", "url": "https://it.wikipedia.org/wiki?curid=4530018", "title": "Fase IV", "text": "Fase IV (\"Phase IV\") \u00e8 un romanzo di fantascienza scritto da Barry N. Malzberg nel 1973, appartenente al filone della fantascienza apocalittica. \u00c8 la trasposizione letteraria del film \"\" di Saul Bass distribuito nel 1974.\nTrama.\nUna misteriosa energia proveniente dallo spazio causa delle mutazioni nelle formiche di una colonia nel deserto dell'Arizona. Estrema adattabilit\u00e0, cooperazione, intelligenza e aggressivit\u00e0 rendono questi insetti altamente pericolosi e dominanti. L'Istituto Nazionale delle Ricerche invia sul luogo una squadra di studio che si insedier\u00e0 all'interno di una stazione scientifica protetta. L'\u00e9quipe, composta dagli scienziati James R. Lesko e Ernest D. Hubbs, si rende ben presto conto di essere in presenza di una nuova razza che, grazie alle mutazioni intervenute, ha compiuto un incredibile balzo evolutivo ed \u00e8 determinata a estinguere ogni sorta di nemici naturali e, soprattutto, uomini.\nAll'inizio il contatto con la nuova specie di insetti si limita al reciproco studio: Lesko decide di applicare la teoria dei giochi per stabilire un primo contatto con la colonia di insetti i cui formicai si innalzano come imponenti torri. Nei pressi dell'installazione scientifica viveva una piccola comunit\u00e0 locale che, impaurita dalla presenza degli insetti, aveva abbandonato la zona; in una vicina fattoria sono rimasti Eldridge, il proprietario, la moglie Mildred, la loro giovane ed avvenente nipote Kendra, e l'anziano lavorante, Clete. Con l'intento di ottenere una reazione nelle formiche, Hubbs inizia la guerra contro gli insetti, distruggendone alcuni formicai con l'impiego di granate. Il contrattacco degli insetti \u00e8 rapido: la prima vittima \u00e8 la puledra di Kendra, subito dopo vengono uccisi Eldridge, Clete e Mildred durante un tentativo di fuga.\nI due scienziati, ancora inconsapevoli della tragica fine dei vicini, affrontano la colonia attaccandola con un potente insetticida; durante il successivo sopralluogo rinvengono Kendra, ferita ma ancora in vita. Dopo averla soccorsa, la portano in salvo all'interno del laboratorio. Le formiche, subito dopo l'attacco, mutano nuovamente, generando nuovi esemplari immuni al veleno. I tre rimangono prigionieri nel rifugio assediato dagli insetti, mentre Hobbs, morso da una delle formiche conservate nel laboratorio, inizia a perdere lucidit\u00e0. Il caldo all'interno aumenta sempre di pi\u00f9, a causa dei condizionatori messi fuori uso dai piccoli ma intelligenti animali che provvedono inoltre a isolarli distruggendone le radio.\nI due scienziati, inviando segnali sonori contro i formicai, cercano di disturbare le comunicazioni tra la regina e la colonia. Il tentativo viene interrotto dall'esplosione del condizionatore e del generatore del segnale, causato dalle formiche stesse che ne hanno manomesso i circuiti. Gli studiosi riescono tuttavia a riattivare gli apparati di riserva e, con il computer di nuovo funzionante, tentano di studiare un codice per comunicare con gli insetti. Hubbs riesce a localizzare la posizione della regina sfruttando il sistema di comunicazione riattivato; i due sono convinti che, qualora individuata e distrutta, la colonia rimanga allo sbando senza coordinamento. Mentre i due sono distratti Kendra esce dall'installazione per cercare di stabilire un contatto pacifico con gli insetti. Viene per\u00f2 uccisa senza piet\u00e0 dalle formiche che la assaltano in massa. Anche Hubbs esce all'esterno, credendo di aver individuato la regina: mentre tenta di privare il formicaio del loro capo, si accorge della presenza di alcune centinaia di formiche regina e, subito dopo, viene anch'egli ucciso. Lesko seguir\u00e0 di l\u00ec a poco la stessa sorte. Alla fine del romanzo si scopre che tutte le persone uccise si sono fuse mentalmente con la colonia dando origine a un nuovo stadio evolutivo degli insetti: la \"Fase V\".\nStoria editoriale.\nIl romanzo \u00e8 la trasposizione letteraria dell'omonimo film di Saul Bass del 1974, distribuito in Italia come \"\". L'autore termin\u00f2 la scrittura del romanzo rapidamente, in meno di una settimana, partendo non dalla sceneggiatura definitiva, bens\u00ec da un semplice canovaccio. Il metodo di lavoro generalmente adottato in questi casi consisteva nel riportare integralmente i dialoghi estratti dalla sceneggiatura definitiva del film integrando il tutto con la descrizione delle scene; tuttavia la mancanza dei dialoghi nel canovaccio non consent\u00ec a Malzberg di procedere in questo modo. Ebbe cos\u00ec l'idea di intervallare nel racconto estratti del diario di uno dei protagonisti, utilizzando pertanto tale artificio narrativo per ampliare il testo, altrimenti troppo scarno. Nel film, uscito dieci mesi dopo la pubblicazione del romanzo, si fa uso di molti brani tratti dal diario ideato dallo scrittore e interpretati da una voce narrante senza che Malzberg sia citato nei crediti finali dell'opera cinematografica."}
{"id": "4530019", "revid": "16784", "url": "https://it.wikipedia.org/wiki?curid=4530019", "title": "Contea di Towong", "text": "La contea di Towong \u00e8 una local government area che si trova nello Stato di Victoria. Si estende su una superficie di 6.673 chilometri quadrati e ha una popolazione di 5.891 abitanti. La sede del consiglio si trova a Tallangatta."}
{"id": "4530022", "revid": "16784", "url": "https://it.wikipedia.org/wiki?curid=4530022", "title": "Contea di Wellington (Victoria)", "text": "La contea di Wellington \u00e8 una Local Government Area che si trova nello Stato di Victoria. Essa si estende su una superficie di 10.989 chilometri quadrati e ha una popolazione di 41.440 abitanti. La sede del consiglio si trova a Sale."}
{"id": "4530026", "revid": "16784", "url": "https://it.wikipedia.org/wiki?curid=4530026", "title": "Contea di West Wimmera", "text": "La contea di West Wimmera \u00e8 una local government area che si trova nello Stato di Victoria. Essa si estende su una superficie di 9.107 chilometri quadrati e ha una popolazione di 4.251 abitanti. La sede del consiglio si trova a Edenhope."}
{"id": "4530027", "revid": "473181", "url": "https://it.wikipedia.org/wiki?curid=4530027", "title": "Realismo giuridico", "text": "Il Realismo giuridico \u00e8 una teoria che fonda la validit\u00e0 del diritto sulla sua effettivit\u00e0 ed efficacia. Una norma giuridica, scritta o consuetudinaria, esiste non solo se posta in conformit\u00e0 con le regole e principi dell'ordinamento (formalismo o positivismo giuridico), ma anche e soprattutto \"se\" (esistenza effettiva) e \"nel contenuto-interpretazione\" \"in cui\" (realismo ermeneutico) trova concreta applicazione.\nCos\u00ec la disposizione (enunciato) \"x\" esprime una norma \"Nx \" (ed essa esiste nell'ordinamento):\na) solo se \"Nx \" \u00e8 applicata;\nb) solo nel significato \"Nx \" secondo cui \u00e8 interpretato il significante (cos\u00ec, se la disposizione pu\u00f2 esprimere pi\u00f9 significati, caso di polisemia, \"la\" norma \u00e8 quella che trova applicazione pi\u00f9 frequente).\n\"Corollari\": dal punto \"a)\"; una norma che non trova applicazione non \u00e8 vincolante, \u00e8 lettera morta. In ci\u00f2 differisce dal positivismo, che considera diritto esistente e valido \u00abfino ad atto autoritativo contrario\u00bb il diritto posto dai poteri competenti. Il meccanismo \"sub a) \"\u00e8 tipico dei diritti consuetudinario e anglosassone, in cui la disapplicazione di una norma n\u00e9 provoca la desuetudine, con effetti simili alla abrogazione. Dal punto \"b)\"; l'interpretazione costante e consolidata crea precedente giudiziario, vincolante nei sistemi di \"common law\", con funzione orientativa-persuasiva nei sistemi continentali.\nDa qui l'idea, tra l'altro, che il diritto \"vero\" non sia quello \u201cprodotto\u201d dallo Stato (e dalle Regioni, enti locali, dai poteri regolamentari, amministrazioni, autonomia privata contrattuale etc.) ma quello che trova applicazione nei tribunali (tesi statunitense e anglosassone). Il compito del giurista \u00e8 quindi, soprattutto, quello di comprendere e razionalizzare il modo in cui il diritto trova concreta applicazione nella soluzione dei casi, compiendo un'attivit\u00e0 descrittiva del funzionamento delle Corti (cosiddetto \u201cdiritto vivente\u201d o\ndiritto giurisprudenziale o \"law in action\").\nDa qui anche l'assunto per cui il diritto si ridurrebbe a finzione, cio\u00e8 a insieme di strumenti e formule linguistiche sintetiche che indicano situazioni di fatto. Cos\u00ec, ad es., i diritti soggettivi (per es. quello di propriet\u00e0) non sarebbero entit\u00e0 metafisiche ma un modo per descrivere una situazione fattuale complessa riducibile a una formula descrittiva del genere \u201cnell'ordinamento \"O \"accade che, per ogni soggetto \"x\" che si trovi in una situazione \"y\", al verificarsi del fatto \"w\", l'ordinamento stesso ricollega gli effetti \"z1\",\nz2, z3\u2026zn\"\u201d. \"Cos\u00ec, ad es., per il caso del diritto di propriet\u00e0, si tratterebbe di un \"idolum fori\" che sottende:\" \u201cnell'ordinamento italiano accade che, se un soggetto che esercita, secondo certe forme, un potere di fatto su un bene, subisce un'interferenza nella sua piena volont\u00e0 di usare e abusare di quel bene da parte di un altro soggetto, lo stesso ordinamento provvede ad allontanare il soggetto estraneo; inoltre accade che lo stesso soggetto esercitante il potere di fatto user\u00e0, si asterr\u00e0 dall'usare, potr\u00e0 dissipare il bene stesso etc.\u201d \"(tesi scandinava classica)."}
{"id": "4530031", "revid": "729019", "url": "https://it.wikipedia.org/wiki?curid=4530031", "title": "Gaur rossi", "text": "I Gaur Rossi (in lingua thai: \u0e01\u0e23\u0e30\u0e17\u0e34\u0e07\u0e41\u0e14\u0e07, trascrizione RTGS: Krathing Daeng, trascr. IPA: ) erano un'organizzazione paramilitare di estrema destra attiva negli anni settanta in Thailandia. Ebbero un ruolo cruciale nel massacro del 6 ottobre 1976 all'Universit\u00e0 Thammasat di Bangkok, nel quale persero la vita svariati studenti e attivisti di sinistra.\nFu uno dei vari gruppi armati e addestrati in funzione anti-comunista a partire dal 1974 dalla Polizia di Pattugliamento di Frontiera, un'organizzazione paramilitare antiguerriglia affiliata alla Reale Polizia Thailandese e creata negli anni cinquanta con l'assistenza della CIA statunitense. Lo scrittore marxista anglo-thailandese Giles Ji Ungpakorn ha paragonato queste milizie allo squadrismo che si diffuse in Europa negli anni trenta.\nStoria.\nPremesse.\nDal 1960 il sudest asiatico era devastato dalla guerra del Vietnam; gli accordi di pace di Parigi del gennaio 1973 comportarono il ritiro delle forze armate statunitensi dalla regione ed il progressivo rafforzamento dei ribelli comunisti di Vietnam, Laos e Cambogia, che avrebbero trionfato dopo la caduta di Saigon dell'aprile del 1975. Le forze armate thailandesi, che avevano appoggiato gli Stati Uniti, seguivano con preoccupazione l'evoluzione del conflitto ed i risvolti che aveva nel Paese. Molti temettero che la caduta dei regimi conservatori dei Paesi vicini avrebbe portato i comunisti a cercare di conquistare il potere in Thailandia e che gli attivisti di sinistra si stessero preparando a tale scopo.\nTali timori si erano accentuati nell'ottobre del 1973, quando tre giorni di imponenti manifestazioni studentesche avevano costretto il dittatore Thanom Kittikachorn a rassegnare le dimissioni da primo ministro e a rifugiarsi in esilio a Singapore. Il suo posto era stato preso dal giurista Sanya Dharmasakti, posto a capo di un governo civile da re Rama IX, che aveva appoggiato la sollevazione. Per la prima volta dal colpo di Stato del 1947, gli alti gradi dell'esercito rimasero ai margini della formazione governativa del Paese. I militari risposero cominciando a pianificare un colpo di Stato e addestrando nuovi gruppi paramilitari di controguerriglia anticomunista, i pi\u00f9 importanti dei quali facevano riferimento ai movimenti dei Gaur Rossi, Nawaphon (Forza Nuova o Forza Nove) e Luk Suea Chaoban (Scout del Villaggio).\nFondazione.\nI Gaur Rossi furono creati dal Comando Operazioni per la Sicurezza Interna (COSI), un'unit\u00e0 del Reale Esercito Thailandese impiegata a quel tempo in operazioni di antiguerriglia. Il gruppo venne fondato nel 1974 dal maggior generale del COSI Sudsai Hasadin, che nel 1981 sarebbe diventato un collaboratore del primo ministro Prem Tinsulanonda. Erano il braccio armato e la sezione giovanile del movimento Nawaphon, fondato in quello stesso anno per fare aderire alla causa anticomunista la parte pi\u00f9 abbiente della popolazione civile.\nOrigine del nome.\nPresero il nome dal gaur \"(Bos gaurus)\", detto anche bisonte indiano, un bovino selvatico di eccezionali dimensioni tipico dell'Asia meridionale e del sudest asiatico. Particolarmente forte, in alcuni casi \u00e8 riuscito ad uccidere la tigre, sua principale predatrice. Il rosso \u00e8 per i thailandesi il colore della nazione e della patria, secondo alcuni il colore del sangue versato per difendere l'indipendenza. Nel 1976, due anni dopo la fondazione, il nome thai dei Gaur Rossi fu dato alla nuova bevanda energetica prodotta in Thailandia, la Krating Daeng (\u0e01\u0e23\u0e30\u0e17\u0e34\u0e07\u0e41\u0e14\u0e07), la cui ricetta sarebbe stata alla base della Red Bull, lanciata nel 1987 in Austria.\nAttivit\u00e0.\nI Gaur Rossi, che si autodefinivano Fronte Unito anti Imperialismo Comunista, a partire dalla met\u00e0 del 1974 furono dotati di armi da fuoco e granate. Nel 1975 arrivarono ad avere 25.000 effettivi, buona parte dei quali erano studenti in formazione professionale protagonisti degli eventi del 1973 al fianco degli studenti di sinistra, dai quali si erano staccati in contrasto con le posizioni comuniste di questi ultimi. Altri militanti di base erano giovani funzionari insoddisfatti ed ex-studenti delle superiori che avevano abbandonato gli studi. Ai vertici dei Red Gaur vi erano veterani della guerra del Vietnam, ex mercenari che avevano combattuto per la CIA statunitense nella guerra civile laotiana ed ex-soldati espulsi dall'esercito per mancanze disciplinari. Al pari degli Sturmabteilung della Germania nazista, furono utilizzati per provocare scontri con gli studenti di sinistra e con i sindacalisti, concentrando l'attivit\u00e0 a Bangkok. Furono inoltre impiegati a protezione degli operai che costruivano strade in zone dove era attiva la guerriglia comunista.\nFurono protagonisti di violenti attacchi alle manifestazioni delle sinistre che contestavano la costituzione del 1974, la presenza delle basi militare americane nel Paese ed il ritorno in Thailandia dei dittatori esiliati Thanom Kittikachorn e Praphas Charusathien. Nell'agosto del 1975 assaltarono l'Universit\u00e0 Thammasat, storica roccaforte del movimento studentesco di sinistra, cercando di incendiarne un edificio. Sono stati inoltre attribuiti ai Gaur Rossi gli assassini di alcuni rappresentanti dei sindacati operai e contadini, di personaggi politici progressisti ed attacchi alla folla con l'uso di granate. Aggredirono e ferirono fotoreporter che cercarono di fotografarli mentre erano armati. Durante la campagna elettorale del 1976, attaccarono i candidati delle sinistre, in particolare quelli del Partito Forza Nuova.\nLa crisi politica che si era innescata dopo la rivoluzione del 1973, acuita dall'attivit\u00e0 delle opposizioni e dalla crisi economica, tocc\u00f2 il suo apice nell'autunno del 1976, quando i militari fecero tornare dall'esilio l'ex dittatore Thanom Kittikachorn. Gli studenti protestarono in massa per alcuni giorni fino al 6 ottobre, quando la polizia di Bangkok, la Polizia di Pattugliamento di Frontiera e gruppi paramilitari comprendenti i Gaur Rossi penetrarono nell'ateneo done erano riuniti i dimostranti. La brutale strage a cui furono sottoposti quel giorno gli studenti \u00e8 ricordata come il massacro dell'Universit\u00e0 Thammasat, in cui trovarono la morte tra le 40 e le oltre 100 persone..\nL'episodio signific\u00f2 la definitiva sconfitta del movimento studentesco e il ritorno della dittatura militare nel Paese. Lo stesso giorno del massacro si insedi\u00f2 una giunta che sciolse il parlamento, revoc\u00f2 la costituzione e, due giorni dopo, il re nomin\u00f2 primo ministro il membro del Nawaphon Thanin Kraivichien. Malgrado fosse un civile, il suo governo era controllato dai militari della giunta ed instaur\u00f2 una delle pi\u00f9 feroci repressioni mai viste nel Paese. Dur\u00f2 fino all'ottobre del 1977, quando la stessa giunta comp\u00ec un nuovo colpo di Stato e affid\u00f2 il governo a un militare pi\u00f9 moderato di Thanin. Con la sconfitta del movimento studentesco ed il controllo dell'attivit\u00e0 anticomunista direttamente nelle mani del governo, i Gaur Rossi ridussero gradualmente le attivit\u00e0. Il loro leader Sudsai Hasadin rimase ai vertici della politica nazionale e, nel rimpasto di governo dell'11 marzo 1981 operato dal \"premier\" Prem Tinsulanonda, fu nominato ministro nel dicastero chiamato Ufficio del primo ministro.\nCopertura e finanziamenti.\nGrazie alla copertura delle forze armate, goderono di impunit\u00e0 per le azioni militari che compirono. Erano ben pagati, potevano avere alcolici gratis ed avevano accesso libero alle case di tolleranza. Beneficiarono dei finanziamenti e della copertura del governo statunitense, che stanzi\u00f2 250 milioni di baht per organizzare i Gaur Rossi. Lo scrittore Paul M. Handley, autore della controversa biografia \"The King Never Smiles\" del re Bhumibol Adulyadej, ha scritto che il sovrano fece avere il suo supporto sia ai Gaur Rossi che ai Tigrotti del Villaggio."}
{"id": "4530033", "revid": "1573940", "url": "https://it.wikipedia.org/wiki?curid=4530033", "title": "Calicalicus", "text": "Calicalicus \u00e8 un genere di uccelli della famiglia Vangidae, endemici del Madagascar.\nTassonomia.\nComprende le seguenti specie:"}
{"id": "4530034", "revid": "16784", "url": "https://it.wikipedia.org/wiki?curid=4530034", "title": "Contea di Yarra Ranges", "text": "La contea di Yarra Ranges \u00e8 una local government area che si trova nello Stato di Victoria. Si estende su una superficie di 2.469,9 chilometri quadrati e ha una popolazione di 144.541 abitanti. La sede del consiglio si trova a Lilydale."}
{"id": "4530038", "revid": "16784", "url": "https://it.wikipedia.org/wiki?curid=4530038", "title": "Contea di Yarriambiack", "text": "La contea di Yarriambiack \u00e8 una local government area che si trova nello Stato di Victoria. Essa si estende su una superficie di 7.310 chilometri quadrati e ha una popolazione di 7.088 abitanti. La sede del consiglio si trova a Warracknabeal."}
{"id": "4530041", "revid": "287204", "url": "https://it.wikipedia.org/wiki?curid=4530041", "title": "JanuaVox", "text": "Lo JanuaVox \u00e8 un coro polifonico giovanile a voci miste diretto da Roberta Paraninfo. Fa parte dell'Accademia vocale di Genova.\nStoria.\nNel 2007, intorno al Genova Vocal Ensemble, coro a voci pari femminili, nasce la richiesta, da parte di un gruppo di ragazzi, di creare una formazione mista e nasce cos\u00ec lo JanuaVox. Sotto la guida di Roberta Paraninfo, il coro inizia un lavoro approfondito di studio mirato ad approfondire il repertorio della polifonia sacra e profana dal Rinascimento al contemporaneo.\nFin dall'inizio il gruppo ha fatto dell'affiatamento fra i coristi il proprio punto di forza che gli ha permesso, nell'arco di pochi anni, di ottenere importanti risultati in diversi concorsi nazionali ed internazionali:\nNegli anni, il coro \u00e8 stato invitato a numerose rassegne e manifestazioni di rilievo nazionale ed internazionale tra cui:\nNell'ambito del festival Europeo Europa Cantat Torino 2012, lo JanuaVox ha partecipato all'atelier \"Festa Barocca\" tenuto dal M\u00b0 Filippo Maria Bressan.\nDal 2012 il coro collabora con il coro e l'orchestra del Gonfalone diretti dal M\u00b0 Marco Zambelli per le stagioni concertistiche de \"I concerti spirituali del Gonfalone\" a Coronata.\nA partire da gennaio 2013 le sezioni maschili, guidati dal vicedirettore Alberto Puccini, preparano un repertorio per voci pari in parallelo al coro misto.\nNel marzo 2014, su invito della Distinguished Concerts International New York (DCINY), lo JanuaVox ha partecipato al concerto \"Defying Gravity, \"con i compositori e direttori Eric Whitacre e Stephen Schwartz, sul palco dell'Avery Fisher Hall del Lincoln Center di New York."}
{"id": "4530042", "revid": "287204", "url": "https://it.wikipedia.org/wiki?curid=4530042", "title": "Dustin Keller", "text": "Carriera professionistica.\nNew York Jets.\nKeller fu scelto nel corso del primo giro del Draft 2008 dai New York Jets. Fu inserito gradualmente nell'attacco guidato dal quarterback veterano Brett Favre. La sua stagione da rookie fu tuttavia positiva, terminando con 48 ricezioni per 535 yard e 3 touchdown. Nella sua seconda annata termin\u00f2 con cifre simili.\nKeller guid\u00f2 i Jets in ricezioni sia nel 2010 (55) che nel 2011 (65), in cui ricevette 815 yard e segn\u00f2 5 touchdown.\nDopo non aver saltato nessuna partita e nemmeno alcun allenamento nei suoi primi quattro anni nella NFL, un problema all'inguine e un infortunio alla caviglia condizionarono Keller nella stagione regolare 2012, limitiandolo a 28 ricezioni per 317 yard e 2 touchdown in sole otto partite.\nMiami Dolphins.\nIl 15 marzo 2013, Keller firm\u00f2 un contratto coi Miami Dolphins. A causa della rottura di tre legamenti del ginocchio subita nella seconda gara di pre-stagione, il giocatore perse tutta la stagione 2013.\nNon si riprese mai dall'infortunio e dovette chiudere la sua carriera."}
{"id": "4530043", "revid": "15756", "url": "https://it.wikipedia.org/wiki?curid=4530043", "title": "Museo d'arte e scienza", "text": "Il Museo d'Arte e Scienza di Milano, a due passi dal Castello Sforzesco, nasce nel 1990, per volont\u00e0 del fisico tedesco Gottfried Matthaes.\nDescrizione.\nOspita importanti collezioni d'Arte buddhista e africana ed una sezione didattica dedicata a Leonardo Da Vinci, ma il suo fiore all'occhiello \u00e8 il percorso sul riconoscimento dell'autenticit\u00e0 nell'arte e nell'antiquariato.\nOgni sala affronta un tema fondamentale: dalla pittura su tela e su legno alla ceramica da scavo, dai mobili d'antiquariato all'ambra e all'avorio, dagli argenti alle stampe e ai libri antichi, dagli arazzi ai tappeti, spiegando per ciascun argomento quali sono le caratteristiche che aiutano a riconoscere l'oggetto autentico da quello falso. Numerose sono inoltre le \"test station\", postazioni con microscopi, lenti d'ingrandimento, lampade speciali a disposizione per i visitatori per effettuare prove pratiche. La didattica del museo prevede inoltre un percorso speciale dedicato ai bambini.\nAltra particolarit\u00e0 del Museo d'Arte e Scienza \u00e8 la presenza al suo interno di un laboratorio scientifico, visitabile su richiesta, dove vengono utilizzate le moderne strumentazioni che permettono di analizzare, studiare e datare la materia di cui sono fatti gli oggetti d'arte.\nLa collezione d'arte buddhista si distingue per il numero e la qualit\u00e0 degli oggetti provenienti dalla Birmania e dalla Thailandia tanto da farla diventare la pi\u00f9 importante raccolta italiana d'area indocinese.\nLa collezione d'arte africana raccoglie invece oggetti soprattutto dalle regioni centro occidentali dell'area Sub-sahariana con oggetti di rara qualit\u00e0 provenienti dal Mali, dalla Costa d\u2019Avorio e dalla Nigeria. A Leonardo Da Vinci sono invece dedicate due mostre didattiche: una al suo \"Trattato della pittura\", l'altra ai \"vent'anni trascorsi a Milano\". Il Museo \u00e8 tradotto nelle principali lingue europee e dotato di testi in Braille. La sala conferenze \"Sala degli Arazzi\" ospita moltissimi eventi, presentazioni, conferenze ed eventi musicali. Le sale Leonardo al piano superiore ospitano mostre temporanee e corsi d'arte.\nStoria.\nSebbene aperto nel 1990, le origini del museo sono molto pi\u00f9 antiche: il suo fondatore, infatti, nacque a Dresda, in Germania, nel 1920 da una famiglia di antica tradizione artistica che nel 1906, grazie ai coniugi Matthaes \u2013 Kurau apr\u00ec a Dresda, allora centro dell'arte moderna europea, una scuola di pittura che successivamente fu trasferita a Berlino dove rimase attiva fino al 1936. La ricerca di nuove ispirazioni da parte degli artisti di quel periodo spiega la raccolta di alcune collezioni di cui si avvalse la scuola per uso didattico. Parte di tali collezioni sono ora esposte in questo museo, come quella di ceramica greco-romana, dichiarata dal Ministero dei Beni Culturali di eccezionale interesse storico-artistico.\nGottfried Matthaes, oltre che acuto scienziato, fu un appassionato collezionista e non perse l'occasione, durante i suoi numerosi viaggi di lavoro, di raccogliere raffinati oggetti d'arte provenienti da molte parti del mondo. Nel 1990, cessata l'attivit\u00e0 dedicata ai circuiti stampati, e mosso dal delicato tema dell'autenticit\u00e0 nell'arte, acquist\u00f2 un'area di Palazzo Bonacossa, in piazza Castello a Milano, dove fond\u00f2 il museo con il nome iniziale di \"Musei Didattici per il riconoscimento del falso\". Grazie alla sua formazione scientifica, nel 1992 brevetta un sistema innovativo per la datazione di oggetti in legno: la datazione con spettroscopia infrarossa.\nNel 1993 il Museo prende il nome \"Museo del Collezionista d'Arte\" a sottolineare il suo esclusivo scopo di insegnare al collezionista di un oggetto d'arte a riconoscere un pezzo autentico da un oggetto falso attraverso basi oggettive e attraverso lo studio della materia. Nel 1996 il fondatore Gottfried Matthaes viene affiancato nella conduzione dal figlio Peter, dottore in chimica, che prende in mano la direzione del laboratorio scientifico. Poich\u00e9 Gottfried Matthaes basa tutta la sua filosofia di vita sul connubio tra arte e scienza, il suo cammino evolutivo lo porta nel 2004 a trasformare il nome del Museo in \"Museo d'Arte e Scienza\". Nel 2010, in occasione dell'inaugurazione della mostra d'arte buddhista, avviene il primo restyling di alcune sale del museo che si conclude nel 2012."}
{"id": "4530049", "revid": "1543377", "url": "https://it.wikipedia.org/wiki?curid=4530049", "title": "Gruppo Sportivo Oratorio Pallavolo Femminile Villa Cortese 2012-2013", "text": "Questa voce raccoglie le informazioni riguardanti il Gruppo Sportivo Oratorio Pallavolo Femminile Villa Cortese nelle competizioni ufficiali della stagione 2012-2013.\nStagione.\nLa stagione 2012-13 \u00e8, per il Gruppo Sportivo Oratorio Pallavolo Femminile Villa Cortese, la quarta consecutiva in Serie A1: l'annata si apre con l'annuncio del nuovo main sponsor Asystel, dalla rinunciataria Asystel Volley, che rester\u00e0 legato al club fino al mese di gennaio, oltre al MC Carnaghi, ma anche l'arrivo del nuovo allenatore, Giovanni Caprara e di molte giocatrici che facevano parte della formazione di Novara, come Katarina Barun, Stefana Veljkovi\u0107, Raphaela Folie e Sanja Malagurski; a queste inoltre vanno aggiunte le poche confermate della squadra che aveva affrontato la stagione 2011-12, come quella di Caterina Bosetti, e alcuni acquisti come le palleggiatrici Giulia Rondon e Vilmarie Mojica e la centrale Ilaria Garzaro.\nLa stagione si apre con la partecipazione alla Supercoppa italiana, la terza consecutiva, giocata contro la Futura Volley Busto Arsizio e terminata con una sconfitta al \"tie-break\".\nIn campionato la squadra \u00e8 alquanto altalenante; dopo le prime due vittorie consecutive, seguono tre sconfitte, seguite poi da due vittorie intercalate da due gare perse: il GSO Villa Cortese chiude il girone d'andata al quarto posto, risultato utile per qualificarsi alla Coppa Italia. Anche il girone di ritorno conferma lo stesso trend di quello d'andata con l'alternarsi di successi e di sconfitte: la \"regular season\" viene chiusa al quarto posto in classifica, qualificando la societ\u00e0 cortesina per i \"play-off\" scudetto. Nei quarti di finale la sfida \u00e8 contro l'Imoco Volley di Conegliano: dopo la vittoria riportata in gara 1, le lombarde perdono le due gare successive, venendo estromesse dalla corsa allo scudetto.\nLa Coppa Italia si apre con i quarti di finale contro l'Universal Volley Modena: all'andata il GSO Villa Cortese si impone per 3-0, mentre, con lo stesso risultato viene sconfitta al ritorno, anche se con la vittoria del \"Golden Set\" riesce a qualificarsi per la final-four di Varese. La semifinale \u00e8 contro la Futura Volley Busto Arsizio, che a sorpresa viene battuta per 3-2; la finale invece \u00e8 giocata contro il River Volley Piacenza, che ha la meglio sul club cortesino con un netto 3-0.\nIl secondo posto nella regular season e il raggiungimento nella finale scudetto nella stagione 2011-12, ha permesso al GSO Villa Cortese di disputare la Champions League 2012-13: nella fase a gironi la squadra ottiene tre vittorie e tre sconfitte, qualificandosi al turno successivo come migliore terza; nei \"play-off\" a 12 la sfida \u00e8 contro le turche dell'Eczac\u0131ba\u015f\u0131: la sconfitta sia nella gara d'andata che in quella di ritorno, elimina le italiane.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "4530054", "revid": "16784", "url": "https://it.wikipedia.org/wiki?curid=4530054", "title": "Citt\u00e0 di Ballarat", "text": "La citt\u00e0 di Ballarat \u00e8 una local government area che si trova nello Stato di Victoria in Australia. \nGeografia.\nEssa si estende su una superficie di 740 chilometri quadrati e ha una popolazione di 93.501 abitanti. La sede del consiglio si trova a Ballarat."}
{"id": "4530056", "revid": "729019", "url": "https://it.wikipedia.org/wiki?curid=4530056", "title": "Stazione di Shin-Urayasu", "text": "La \u00e8 una stazione ferroviaria di Urayasu, citt\u00e0 della prefettura di Chiba, in Giappone confinante con la metropoli di Tokyo. La stazione \u00e8 servita dalla linea Keiy\u014d della JR East.\nStruttura.\nLa stazione \u00e8 dotata di un marciapiede a isola centrale con due binari passanti su viadotto."}
{"id": "4530066", "revid": "122490907", "url": "https://it.wikipedia.org/wiki?curid=4530066", "title": "Domenico Basile", "text": "Biografia.\nNella Cappella del Molo di Napoli, il 7 maggio 1578 i genitori, Mattia e Cornelia D'Isanto, si sposarono ed ebbero almeno 4 figli. Il 23 settembre 1596 Domenico fu battezzato a Napoli e il padre era uno \u00absbirro\u00bb di nome Mattia, Domenico, marito di Eugenia di Bello, lavorava come portiere presso il tribunale della Vicaria di Napoli e abitava presso la chiesa di Santa Maria del Carminiello ai Mannesi. Fu sepolto nel 1633 in Santa Maria della Neve. Nel 1628 fu pubblicata a Napoli la sua opera, ed egli la dedic\u00f2 ai quattro del Molo, fontana situata in un luogo di intenso passaggio dove era leggibile l'identit\u00e0 storica della cultura napoletana, lontano dai castelli e dai palazzi; evidente scelta in favore di un pubblico disponibile ai testi in lingua locale."}
{"id": "4530071", "revid": "587852", "url": "https://it.wikipedia.org/wiki?curid=4530071", "title": "Benedetto Fucci", "text": ""}
{"id": "4530087", "revid": "1543377", "url": "https://it.wikipedia.org/wiki?curid=4530087", "title": "Felipe Avenatti", "text": "Caratteristiche tecniche.\nRicopre il ruolo di prima punta, con buoni risultati grazie al fisico imponente. Mancino puro, oltre a essere prezioso sul fronte offensivo, \u00e8 capace di mettersi al servizio della squadra in fase difensiva.\nCarriera.\nClub.\nRiver Plate di Montevideo.\nHa debuttato nella prima squadra del Club Atl\u00e9tico River Plate nella stagione 2011-2012, segnando 1 gol in 5 presenze,nel girone di clausura. Nella stagione 2012-2013 esordisce con una doppietta contro la Juventud de Las Piedras, ripetendosi il 25 maggio 2013 con un'altra doppietta nel 5-0 contro il Central Espanol, permettendo alla sua squadra di qualificarsi alla Copa Sudamericana. Conclude la sua seconda stagione con 29 presenze e 11 reti.\nTernana.\nIl 21 agosto 2013 viene acquistato a titolo definitivo dalla per 4 milioni di euro (che ne fanno l'acquisto pi\u00f9 costoso nella storia del club umbro). Segna la sua prima rete con i \"rossoverdi\" e in Serie B il successivo 17 novembre contro il Pescara (partita vinta 2-1 dai \"biancazzurri\"). La prima stagione a Terni si rivela abbastanza deludente, chiusa con 25 presenze e 2 gol.\nLa stagione 2014-2015, si apre nei migliori dei modi, con una doppietta al Catanzaro in Coppa Italia che regala alle \"Fere\" il passaggio al turno successivo. In campionato segner\u00e0, alla prima giornata, la rete del 2-0 contro il Crotone. La stagione comincia bene, e tra le reti pi\u00f9 importanti c'\u00e8 quella che realizza nel derby umbro del 22 novembre 2014 contro il Perugia; gioia che dura per\u00f2 circa una settimana poich\u00e9 la Lega B, dopo aver dato in un primo momento la marcatura a lui, torna su i suoi passi assegnandola al compagno di squadra C\u00e9sar Falletti. Tale gol, comunque, porter\u00e0 la partita sul risultato definitivo di 2-2.\nConclude la seconda stagione in \"rossoverde\" con 11 reti in 37 partite, e 2 presenze e 2 reti in Coppa Italia, contribuendo alla salvezza della squadra umbra.\nNelle prime uscite in Coppa Italia 2015-2016 va in rete contro il Bassano Virtus, il 9 agosto 2015. Per il primo gol in campionato deve attendere l'ottava giornata, nel 3-0 dei rossoverdi a discapito del , partita dove serve anche un assist. Conclude la terza stagione in rossoverde con 35 presenze e 5 reti.\nBologna.\nRimasto svincolato, si accorda con lo , che il 27 agosto 2017 lo cede a titolo temporaneo al ; in seguito alle visite mediche svolte coi felsinei gli vengono riscontrati dei problemi alle vie respiratorie che lo costringono ad interrompere l'attivit\u00e0 agonistica. Tuttavia, in attesa di ulteriori accertamenti il 30 agosto 2017 viene ufficializzato il suo acquisto. Il 7 dicembre 2017 ottiene il certificato di idoneit\u00e0 agonistica, potendo cos\u00ec ritornare ad allenarsi regolarmente.\nEsordisce con la maglia del Bologna ed in serie A il 4 febbraio 2018, subentrando ad Andrea Poli durante il secondo tempo della gara di campionato tra Bologna e Fiorentina. Conclude la stagione con il club felsineo con 11 presenze e nessuna rete.\nKortrijk.\nIl 20 agosto 2018 passa in prestito fino al termine della stagione al Kortrijk club della massima serie belga. Esordisce in campionato il 25 agosto segnando subito il gol che consente alla propria squadra di vincere per 2-0 sullo Charleroi. Termina la stagione con 15 reti in 29 partite.\nStandard Liegi.\nIl 20 luglio 2019 viene acquistato per 5 milioni di euro dallo Standard Liegi con cui firma un contratto triennale. La parentesi nella squadra belga non \u00e8 delle migliori con solo 3 reti in 28 partite di campionato (la maggior parte da subentrato) e il 9 gennaio 2021 viene mandato ad allenarsi con la squadra Under 23 per recuperare una migliore forma fisica. Il 13 gennaio 2021 lo Standard cede il giocatore per un milione al squadra della Segunda Division Spagnola, ma il giocatore rifiuter\u00e0 questa opportunit\u00e0 di trasferimento. Dopo aver rifiutato anche il prestito al Rochdale viene escluso dalla lista giocatori per il campionato, venendo di fatto relegato fuori rosa.\nPrestiti ad Anversa, Union Saint-Gilloise e Beerschot.\nIl 28 gennaio 2021 viene ceduto in prestito con diritto di riscatto fissato a 2 milioni di euro all'. Colleziona solo 8 presenze a causa di un infortunio alla spalla e andando in rete in una circostanza soltanto, in Europa League. A fine anno non viene riscattato.\nIl 2 luglio 2021 si trasferisce in prestito con diritto di riscatto fissato ad un milione di euro all'.\nIl 5 gennaio 2022 viene ceduto in prestito al .\nNazionale.\nHa fatto parte della nazionale di calcio dell'Uruguay Under-20.\nNell'estate 2013 disputa il Mondiale under 20 in Turchia. Segna il suo primo gol nei quarti di finale contro la Spagna al minuto 103, entrando dalla panchina e regalando cos\u00ec il passaggio in semifinale alla sua nazionale.\nStatistiche.\nPresenze e reti nei club.\n\"Statistiche aggiornate al 20 maggio 2021.\""}
{"id": "4530089", "revid": "587852", "url": "https://it.wikipedia.org/wiki?curid=4530089", "title": "Elena Marinucci Mariani", "text": ""}
{"id": "4530090", "revid": "56620", "url": "https://it.wikipedia.org/wiki?curid=4530090", "title": "Occhio al gatto", "text": "Occhio al gatto \u00e8 un romanzo di Silvana Gandolfi pubblicato nella collana Gl'Istrici della Salani nel 1995.\nTrama.\nDante vive a Venezia dalla nonna per finire l'anno scolastico prima di raggiungere in genitori a Hong-Kong. Ma siccome ha difficolt\u00e0 a scuola, la severa nonna decide di fargli seguire delle lezioni private dal misterioso professore Cosimo Dolente. Cosimo ama i gatti, le esperienze scientifiche, e la cioccolata calda, che, secondo lui, permette di leggere nella mente. Dante sceglie un gattino di una cucciolata recente, Virgilio, che il professore gli dar\u00e0 dopo la fine degli esami. Ma prima, costui versa negli occhi del gatto due gocce di un estratto di cioccolata distillata, e a partire da quel momento, Dante pu\u00f2 vedere attraverso gli occhi di Virgilio.\nPremi.\nPremio Cento del 1996\nCollegamenti esterni.\nOcchio al gatto su \"Libri dei ragazzi\" "}
{"id": "4530098", "revid": "587852", "url": "https://it.wikipedia.org/wiki?curid=4530098", "title": "Nunzio Testa", "text": ""}
{"id": "4530100", "revid": "830939", "url": "https://it.wikipedia.org/wiki?curid=4530100", "title": "Buterese", "text": ""}
{"id": "4530102", "revid": "587852", "url": "https://it.wikipedia.org/wiki?curid=4530102", "title": "Donato Mosella", "text": ""}
{"id": "4530106", "revid": "547034", "url": "https://it.wikipedia.org/wiki?curid=4530106", "title": "SundanceTV", "text": "SundanceTV (precedentemente Sundance Channel) \u00e8 un canale televisivo via cavo statunitense che trasmette cinema indipendente o mondiale, documentari, cortometraggi e serie televisive, oltre a notizie relative al Sundance Film Festival.\nStoria.\nLanciato nel febbraio del 1996 per trasmettere film indipendenti, Sundance Channel era una joint venture di Showtime Networks (parte di ViacomCBS), Universal Studios (parte di NBCUniversal) e Robert Redford che ha anche lavorato come direttore creativo della rete. Inizialmente il canale \u00e8 stato lanciato in cinque sistemi via cavo a New York, Los Angeles, Alexandria, Chamblee e Pensacola.\nNel maggio del 2008 Rainbow Media (in seguito nota come AMC Networks) ha annunciato di aver acquistato Sundance Channel per 496 milioni di dollari. Rainbow Media possiede anche le reti via cavo AMC, IFC, WE tv e News 12, oltre al defunto Voom HD Networks. L'acquisizione di Sundance Channel da parte di Rainbow Media \u00e8 stata completata nel giugno del 2008.\nNel gennaio 2014 la rete cambia nome da Sundance Channel a SundanceTV."}
{"id": "4530110", "revid": "827882", "url": "https://it.wikipedia.org/wiki?curid=4530110", "title": "Tornei di tennis femminili indipendenti nel 1980", "text": "Nel 1980 la maggior parte dei tornei di tennis femminili facevano parte del WTA Tour 1980 ma alcuni non erano inseriti in nessuno circuito."}
{"id": "4530124", "revid": "599013", "url": "https://it.wikipedia.org/wiki?curid=4530124", "title": "Bred in the Bone", "text": ""}
{"id": "4530127", "revid": "883936", "url": "https://it.wikipedia.org/wiki?curid=4530127", "title": "Everest (software)", "text": ""}
{"id": "4530140", "revid": "1573940", "url": "https://it.wikipedia.org/wiki?curid=4530140", "title": "Esox niger", "text": "Il luccio nordamericano (Esox niger ) \u00e8 un pesce di acqua dolce appartenente alla famiglia Esocidae.\nDescrizione.\nPresenta un corpo molto allungato e idrodinamico, con lunghe mascelle robuste e mandibola sporgente. La pinna anale e la dorsale sono alte e arretrate, opposte e simmetriche, vicine al peduncolo caudale. La pinna caudale \u00e8 robusta e bilobata. La livrea vede un colore di fondo verdastro con riflessi metallici giallo oro, con fini screziature verde brune. Sull'occhio due linee nere si intersecano a perpendicolo.\nRaggiunge una lunghezza massima di 99\u00a0cm, ma la taglia pi\u00f9 comune \u00e8 di 42\u00a0cm. Pu\u00f2 vivere fino a nove anni e raggiungere un peso di 4,3\u00a0kg.\nBiologia.\nAlimentazione.\n\u00c8 un predatore di altri pesci, caccia restando immobile fra le piante acquatiche in attesa che la preda si avvicini, in assenza di prede consone non disdegna rane, piccoli mammiferi, giovani uccelli acquatici e il cannibalismo.\nRiproduzione.\n\"E. niger\" \u00e8 oviparo. Le larve si nascondono tra la vegetazione sommersa, al riparo da possibili predatori.\nPredatori.\n\u00c8 preda abituale delle lamprede \"Ichthyomyzon castaneus\" e \"Petromyzon marinus\".\nDistribuzione e habitat.\nQuesto pesce \u00e8 diffuso in continente nordamericano, nel bacino idrografico del Mississippi. \u00c8 inoltre stato introdotto in Canada (Nuova Scozia), nei laghi Ontario ed Eire. Abita acque calme, ricche di vegetazione, di laghi, paludi, stagni e fiumi, ma in inverno gli adulti migrano verso acque pi\u00f9 profonde, prive di vegetazione. Gli esemplari giovanili tendono a nascondersi vicino alle rive o in buche nel fondale fangoso."}
{"id": "4530141", "revid": "124696569", "url": "https://it.wikipedia.org/wiki?curid=4530141", "title": "Castello di Bamburgh", "text": "Il castello di Bamburgh (in inglese Bamburgh Castle) \u00e8 situato sulla costa presso Bamburgh, nel Northumberland, Inghilterra.\nIl castello \u00e8 un \"listed building di I Grado\".\nStoria.\nEdificato su un affioramento di basalto, il sito ospitava in precedenza una fortificazione di Bretoni autoctoni nota come \"Din Guarie\", che potrebbe essere stata la capitale del regno bretone della regione (si vedano Gododdin, Bryneich e Hen Ogledd) dalla fondazione del regno (verso il 420 d.C.) fino al 547, l'anno del primo riferimento scritto al castello.\nIn quell'anno la cittadella fu catturata dal sovrano anglosassone Ida di Bernicia (Beornice), divenendo la capitale del Regno di Bernicia.\nPer breve tempo dai Bretoni fu riconquistato al figlio di Ida, Hussa, nel corso della guerra del 590; pi\u00f9 tardi, nel corso dello stesso anno, fu nuovamente preso dagli Anglosassoni.\nIl suo nipote Aethelfrith ne trasfer\u00ec la propriet\u00e0 a sua moglie Bebba, da cui il castello assunse il primo nome \"Bebbanburgh\".\nI Vichinghi distrussero la fortificazione originaria nel 993.\nI Normanni costruirono sul sito un nuovo castello, che costituisce il nucleo del castello attuale.\nRe Guglielmo II assedi\u00f2 il castello senza successo nel 1095, durante una rivolta sostenuta dal suo proprietario, Roberto di Mowbray, conte di Northumbria.\nDopo che Robert fu catturato, sua moglie continu\u00f2 la difesa fino a quando fu obbligata alla resa dalla minaccia posta dal re di accecare suo marito.\nBamburgh divenne quindi propriet\u00e0 del monarca inglese regnante.\nEnrico II probabilmente edific\u00f2 il mastio.\nEssendo un importante avamposto inglese, il castello fu bersaglio di incursioni occasionali provenienti dalla Scozia.\nNel 1464, durante la Guerra delle due rose, esso fu il primo castello in Inghilterra ad essere vinto dall'artiglieria, al termine di un assedio durato nove mesi e condotto da Richard Neville, XVI conte di Warwick.\nLa famiglia Forster del Northumberland forn\u00ec alla Corona dodici governatori del castello consecutivi, per un periodo di circa 400 anni, fino a quando la Corona ne assegn\u00f2 la propriet\u00e0 a Sir John Forster.\nLa famiglia mantenne la propriet\u00e0 del castello fino a quando Sir William Forster (morto nel 1700) fu dichiarato postumo in bancarotta e le sue propriet\u00e0, incluso il castello, furono vendute a Lord Crew, vescovo di Durham (marito di Dorothy, sorella di Forster) sulla base di un atto parlamentare finalizzato al ripianamento dei debiti.\nIl castello si degrad\u00f2, ma fu restaurato dai vari proprietari nel corso del XVIII e del XIX secolo.\nInfine, fu acquistato dall'industriale vittoriano William Armstrong, che port\u00f2 a termine gli interventi di restauro.\nDurante la II Guerra Mondiale, fu chiamata in suo onore la corvetta della Royal Navy HMS \"Bamborough Castle\" (Bamborough \u00e8 una grafia alternativa e anteriore riespetto a quella attualmente usata di Bamburgh).\nIl castello appartiene tuttora alla famiglia Armstrong ed \u00e8 aperto al pubblico. Ospita matrimoni e eventi aziendali.\nEsso \u00e8 anche stato utilizzato, a partire dagli anni venti del XX secolo, per girare film quali \"Ivanhoe\" (1952), \"El Cid\" (1961), \"Maria Stuarda, regina di Scozia\" (\"Mary, Queen of Scots\", 1972), \"Elizabeth\" (1998) e \"Macbeth\" (2015).\nPunti di interesse nei dintorni.\nCirca 14\u00a0km (9\u00a0miglia) a sud, in un punto lungo la costa, si trova l'antica fortezza del castello di Dunstanburgh e circa 8\u00a0km (5\u00a0miglia) a nord si trova il castello di Lindisfarne, sulla Holy Island.\nFattori ambientali.\nLa qualit\u00e0 dell'aria presso il castello di Bamburgh \u00e8 eccellente, grazie all'assenza di fonti industriali di emissione nella regione.\nI livelli sonori nei pressi della strada che passa in direzione nord-sud presso il castello sono nell'intervallo 59-63 dBA durante il d\u00ec.\nNelle vicinanze, si trovano colonie riproduttive di sterne artiche e comuni, sulle isole Farne interne, e di pulcinelle di mare, marangone dal ciuffo e gazza marina sulla Staple Island (isole Farne esterne).\nArcheologia a Bamburgh.\nSin dal 1996, il \"Bamburgh Research Project\" ha effettuato ricerche sull'archeologia e la storia del castello e dell'area circostante Bamburgh.\nIl progetto si \u00e8 focalizzato sul sito della fortezza e della prima area cimiteriale medievale ubicata presso il Bowl Hole, a sud del castello.\nScavi archeologici furono avviati negli anni sessanta del XX secolo dal Dott. Brian Hope-Taylor, che scopr\u00ec la placca d'oro nota come la \"Bamburgh Beast\" o come la \"Bamburgh Sword\" (spada di Bamburgh).\nOgni estate, per 10 settimane, il progetto prevede l'esecuzione di campagne di scavo finalizzate alla formazione di studenti, che devono apprendere e migliorare le tecniche di scavo archeologico, e allo svolgimento di ulteriori ricerche sul castello.\n\"Armstrong and Aviation Artefacts Museum\".\nLe lavanderie del castello ospitano l\"'Armstrong and Aviation Artefacts Museum\", con esposizioni relative all'industriale vittoriano William Armstrong e alla Armstrong Whitworth, la societ\u00e0 manifatturiera che egli fond\u00f2.\nIn mostra si vedono motori, pezzi di artiglieria e armi e oggetti aeronautici del periodo delle due guerre mondiali."}
{"id": "4530147", "revid": "1543377", "url": "https://it.wikipedia.org/wiki?curid=4530147", "title": "Aegilops cylindrica", "text": "La cerere cilindrica (nome scientifico Aegilops cylindrica \u00e8 una specie di pianta spermatofita monocotiledone appartenente alla famiglia Poaceae (sottofamiglia Pooideae ex Graminaceae).\nEtimologia.\nIn nome generico (\"Aegilops\") deriva da una parola greca (\"aegiles\") il cui significato \u00e8: \"preferito dalle capre\"; ed \u00e8 stato dato a causa della sua presunta somiglianza con gli aegiles, una pianta la cui identit\u00e0 \u00e8 incerta (era inoltre un'erba amata dalle capre). L'epiteto specifico (\"cylindrica\") indica una infiorescenza pi\u00f9 o meno a forma cilindrica.\nIl binomio scientifico di questa pianta \u00e8 stato proposto per la prima volta dal botanico croato Nicolaus Thomas Host (1761 - 1834) nella pubblicazione \"Icones et Descriptiones Graminum Austriacorum\" (Icon. Descr. Gram. Austriac. 2: 6, t. 7 - 1802) del 1802.\nDescrizione.\nQueste piante arrivano ad una altezza di 3 - 6 dm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie.\nRadici.\nLe radici sono pi\u00f9 o meno fascicolate.\nFusto.\nLa parte aerea di queste piante \u00e8 fascicolata. I culmi possono essere anche molto numerosi con portamento ginocchiato-ascendente o, altre volte, prostrato-diffuso. \nFoglie.\nLe foglie lungo il culmo sono disposte in modo alterno, sono distiche e si originano dai vari nodi. Sono composte da una guaina, una ligula e una lamina. Le venature sono parallelinervie. Non sono presenti i pseudopiccioli e, nell'epidermide delle foglia, le papille. \nInfiorescenza.\nInfiorescenza principale (sinfiorescenza o semplicemente spiga): le infiorescenze, ascellari e terminali, in genere non sono ramificate e sono formate da alcune spighette per nodo con la forma di una pannocchia spiciforme di aspetto cilindrico. Le spighette sono erette (da 4 a 7) e sono subuguali; alla base sono inoltre presenti 1 - 2 spighette vestigiali. La fillotassi dell'inflorescenza inizialmente \u00e8 a due livelli (o a due ranghi), anche se le successive ramificazioni la fa apparire a spirale. L'asse dell'infiorescenza \u00e8 fragile (a volte la disarticolazione pu\u00f2 avvenire ai nodi dell'infiorescenza). Lunghezza dell'infiorescenza: 5 \u2013 7\u00a0cm (massimo 11\u00a0cm escluse le reste).\nSpighetta.\nInfiorescenza secondaria (o spighetta): le spighette, pi\u00f9 o meno cilindriche e non rigonfie, a volte sessili, sottese da due brattee distiche e strettamente sovrapposte chiamate glume (inferiore e superiore), sono formate da 2 a 7 fiori. Possono essere presenti dei fiori sterili; in questo caso sono in posizione distale rispetto a quelli fertili. Alla base di ogni fiore sono presenti due brattee: la palea e il lemma. La disarticolazione avviene con la rottura della rachilla tra i fiori o sopra le glume persistenti. \nFiore.\nI fiori fertili sono attinomorfi formati da 3 verticilli: perianzio ridotto, androceo e gineceo.\nFrutti.\nI frutti sono del tipo cariosside, ossia sono dei piccoli chicchi indeiscenti, con forme da ovate a oblunghe, nei quali il pericarpo \u00e8 formato da una sottile parete che circonda il singolo seme. In particolare il pericarpo \u00e8 fuso al seme ed \u00e8 aderente. L'endocarpo non \u00e8 indurito e l'ilo \u00e8 lungo e lineare. L'embrione \u00e8 lungo 1/3 della lunghezza del frutto ed \u00e8 provvisto di epiblasto; ha inoltre un solo cotiledone altamente modificato (scutello senza fessura) in posizione laterale. I margini embrionali della foglia non si sovrappongono.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria). In particolare i frutti di queste erbe possono sopravvivere al passaggio attraverso le budella dei mammiferi e possono essere trovati a germogliare nello sterco.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza di questa specie (Poaceae) comprende circa 650 generi e 9.700 specie (secondo altri Autori 670 generi e 9.500). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, il genere \"Aegilops\" \u00e8 descritto all'interno della sottofamiglia Pooideae con circa 30 specie distribuite in Europa, Medio Oriente e Nord America.\nFilogenesi.\nIl genere della specie di questa voce \u00e8 descritto all'interno della trib\u00f9 Triticeae (supertrib\u00f9 Triticodae ). La supertrib\u00f9 Triticodae comprende tre trib\u00f9: Littledaleeae, Bromeae e Triticeae. All'interno della supertrib\u00f9, la trib\u00f9 Triticeae forma un \"gruppo fratello\" con la trib\u00f9 Bromeae.\nIl genere \"Aegilops\" si presenta con una \"evoluzione reticolata\" per fenomeni di ibridazione, o per il trasferimento orizzontale di geni ma anche per l\u2019endosimbiosi.\nIl numero cromosomico per \"A. cylindrica\" \u00e8: 2n = 14, 28, 42 e 48.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4530150", "revid": "287204", "url": "https://it.wikipedia.org/wiki?curid=4530150", "title": "Joseph Nwafor", "text": "Carriera.\nClub.\nNwafor cominci\u00f2 la carriera a Cipro, con le maglie di Doxa Kat\u014dkopias e Aris Limassol. Pass\u00f2 poi ai greci del Paniliakos, mentre dal 2004 al 2008 fu in forza all'OFI. Segu\u00ec un'altra esperienza in terra cipriota, all'AEK Larnaca, per poi trasferirsi agli israeliani dello Hakoah Ramat Gan. Torn\u00f2 allora in Nigeria, per giocare nei Dolphins. Nel 2011 fu in forza ai vietnamiti del Binh Duong. L'anno seguente, fu invece ingaggiato dai peruviani dell'Uni\u00f3n Comercio. Esord\u00ec nel Campeonato Descentralizado in data 19 febbraio 2012, quando fu titolare nella sconfitta per 0-1 contro il C\u00e9sar Vallejo. Il 17 giugno successivo trov\u00f2 la prima rete, in un'altra sfida contro il C\u00e9sar Vallejo, stavolta persa per 3-1. A fine stagione, si ritrov\u00f2 senza contratto."}
{"id": "4530153", "revid": "599013", "url": "https://it.wikipedia.org/wiki?curid=4530153", "title": "Tornei di tennis femminili indipendenti nel 1981", "text": "Nel 1981 la maggior parte dei tornei di tennis femminili facevano parte del WTA Tour 1981 ma alcuni non erano inseriti in nessuno circuito.\nCalendario.\nOttobre.\n\"Nessun evento\""}
{"id": "4530156", "revid": "385071", "url": "https://it.wikipedia.org/wiki?curid=4530156", "title": "Nettario (botanica)", "text": ""}
{"id": "4530160", "revid": "58833546", "url": "https://it.wikipedia.org/wiki?curid=4530160", "title": "Costituzione Ceca", "text": ""}
{"id": "4530162", "revid": "125468557", "url": "https://it.wikipedia.org/wiki?curid=4530162", "title": "Giuseppe Antonio Brugnone", "text": "Biografia.\nFiglio di Michele Rugnone agrimensore, poi cambiato in Brugnone, e di Carmela Lacagnina , sesto di otto fratelli e sorelle. Studi\u00f2 nel collegio dei Gesuiti a Caltanissetta. Nel 1834 entr\u00f2 nell'ordine dei Gesuiti studiando prima a Caltanissetta e poi a Palermo. Dal 1843 al 1847 spese il suo magistero religioso a Palermo, Alcamo e Modica. Nel 1847 fu ordinato sacerdote, e poi si rec\u00f2 a Noto. \u00c8 stato prima di tutto un religioso gesuita, docente in diversi collegi esperto studioso dell'ebraico e delle sacre scritture, dei classici latini e greci ma anche esperto studioso di scienze naturali.\nInfatti, ; raccolta che inizi\u00f2 a creare sin dal 1841 con materiali raccolti a Palermo, Alcamo, Modica, Noto e a Siracusa e Caltanissetta. Nel 1848 fu costretto a fuggire in esilio a Floriana a Malta, a causa dei moti indipendentisti della rivoluzione siciliana del 1848. Nel 1849 chiese, ed ottenne l'anno dopo, la dispensa religiosa per potersi dedicare ai suoi studi naturalistici. Il 30 giugno del 1856 si laure\u00f2 in medicina. Con Regio Decreto del 16 aprile 1862, fu nominato professore reggente di Storia naturale nel Liceo di Palermo dove insegn\u00f2 fino al 1867.\nSuccessivamente si dimise da ogni incarico pubblico per dedicarsi esclusivamente alla sua passione di malacologo. Impar\u00f2 l'inglese e il tedesco per poter studiare testi zoologici in queste lingue.\nConsiderato uno dei maggiori esponenti della scuola siciliana di malacologia fu scopritore di 47 nuove specie delle quali ancora oggi 16 sono riconosciute; catalog\u00f2 8500 specie vegetali e e 44500 specie animali. Tra i suoi allievi pi\u00f9 importanti vi fu Tommaso Di Maria Allery, marchese di Monterosato uno dei massimi esperti italiani di malacologia. Fu anche amico di Luigi Bellardi di Genova.\nLe sue collezioni spiccavano all'epoca per completezza e importanza, tra tutte la collezione di moltissime specie plioceniche di Altavilla e post-plioceniche del Palermitano.\nLa collezione malacologica del Brugnone fu venduta in gran parte al Marchese di Monterosato, la cui collezione di circa 3 milioni di conchiglie, comprese quelle del Brugnone, si trova oggi nel Museo civico di zoologia di Roma . Mentre del Brugnone all'Universit\u00e0 di Catania sono conservati 52 pezzi.\nDue specie fossili scoperte rispettivamente da Giuseppe Seguenza e dal marchese De Gregorio furono intitolate a Brugnone: il mollusco \"Pleurotoma brugnonii\" e il corallo \"Isastrea brugnonii\".. Anche Monterosato nomin\u00f2 in suo onore due specie di molluschi fossili: \"Ampullotrochus brugnonei\" Monterosato, 1890, e \"Dentalium brugnonei\" Monterosato, 1891, cos\u00ec come il naturalista e paleontologo Luigi Bellardi che denomin\u00f2 in suo onore \"Nassa brugnonis\" Bellardi 1882, un gasteropode fossile del Miocene superiore. Gli fu dedicato anche un genere di molluschi della famiglia Cypraeidae Rafinesque, 1815, ovvero \"Brugnonia\" Jeffreys, 1883, attualmente considerato sinonimo junior del genere \"Naria\" Gray, 1837 ."}
{"id": "4530164", "revid": "385071", "url": "https://it.wikipedia.org/wiki?curid=4530164", "title": "Idioblasti", "text": ""}
{"id": "4530165", "revid": "599013", "url": "https://it.wikipedia.org/wiki?curid=4530165", "title": "The Way of a Mother", "text": ""}
{"id": "4530170", "revid": "247222", "url": "https://it.wikipedia.org/wiki?curid=4530170", "title": "Rodolfo Giovanni Marra", "text": ""}
{"id": "4530176", "revid": "256896", "url": "https://it.wikipedia.org/wiki?curid=4530176", "title": "Confederazione brasiliana di scherma", "text": ""}
{"id": "4530177", "revid": "405275", "url": "https://it.wikipedia.org/wiki?curid=4530177", "title": "Ayanami Rei", "text": ""}
{"id": "4530178", "revid": "599013", "url": "https://it.wikipedia.org/wiki?curid=4530178", "title": "Tornei di tennis femminili indipendenti nel 1982", "text": "Nel 1982 la maggior parte dei tornei di tennis femminili facevano parte del WTA Tour 1982 ma alcuni non erano inseriti in nessuno circuito."}
{"id": "4530179", "revid": "287204", "url": "https://it.wikipedia.org/wiki?curid=4530179", "title": "Gottfried Matthaes", "text": "\u00c8 il fondatore del Museo d'Arte e Scienza di Milano.\nBiografia.\nGottfried discendeva da una famiglia di grandi artisti. Tra questi spicc\u00f2 la sorella maggiore della madre, Gertrude Matthaes, un'affermata violinista, la quale si esib\u00ec in diverse occasioni con sua sorella, Dora, a sua volta pianista. Gertrude spos\u00f2 un noto pittore, Johann Walter Kurau, e insieme fondarono nel 1906 una scuola di pittura con sede a Dresda. In seguito, nel 1917, la scuola fu trasferita a Berlino e in quel periodo i fondatori diedero vita ad una collezione d'arte a scopo didattico, comprendente oggetti di diversa provenienza. Da tali oggetti i pittori che frequentarono la scuola di Walter Kurau presero spunto per la creazione delle loro opere. Nel 1932 la scuola di pittura fu chiusa in seguito alla morte dei coniugi Kurau e parte del patrimonio artistico fu ereditato da Gottfried Otto Matthaes. \nOtto Gottfried frequent\u00f2 la scuola elementare del suo paese natale ed in seguito egli si iscrisse alla \u201cDeutsche Oberschule Dresden-Plauen\u201d. I suoi voti e i giudizi espressi dagli insegnanti furono sempre eccellenti. Tutte le pagelle, gelosamente conservate dalla madre e venute in possesso del figlio solo dopo la riunificazione delle due Germanie, parlano di un ragazzo volenteroso, che si applicava con impegno in tutte le attivit\u00e0, solidale con i compagni e con grandi doti di comando.\nEntr\u00f2 presto nei boy scout, esperienza che gli permise di fortificare il fisico e di temperare il carattere. Spesso raccontava ai figli delle sue lunghe escursioni in bicicletta, dei suoi campeggi, delle gare sportive sui fiumi e sui laghi.\nDotato in modo particolare per le lingue, segu\u00ec un corso intensivo di lingua inglese, al termine del quale gli fu consegnato un diploma da interprete.\nDopo numerose vicissitudini, la guerra port\u00f2 Gottfried Matthaes in Italia, precisamente nella citt\u00e0 toscana di Aulla. L\u00ec fu ferito alla mano sinistra, perdendo quasi totalmente la sensibilit\u00e0 di quest'ultima. Fu proprio durante questo difficile periodo che matur\u00f2 in lui l'amore per l'Italia e la decisione di trasferirvisi al termine del conflitto.\nTornato in Germania, nel 1946 Gottfried si iscrisse alla facolt\u00e0 di fisica ad Erlangen, laurea che consegu\u00ec tre anni dopo.\nNel 1952 decise di realizzare il suo sogno, si trasfer\u00ec in Italia e si mise alla ricerca di un lavoro. A quel tempo le possibilit\u00e0 erano tante, iniziava, infatti, una fase di ripresa economica mondiale, accompagnata da un crescente interesse per la ricerca tecnologica.\nFu leggendo un'inserzione sul giornale che incontr\u00f2 colui il quale un giorno sarebbe diventato il suo datore di lavoro e futuro suocero, il signor Cozzi Egidio. Egidio Cozzi era titolare, insieme ai suoi numerosi fratelli, di un'azienda, situata nella provincia di Milano, che produceva strutture di legno per radio e per televisori. Con grande lungimiranza egli decise di portare in Italia una tecnica assolutamente nuova che stava nascendo negli Stati Uniti: il circuito stampato.\nEgidio Cozzi affid\u00f2 tale progetto a Gottfried Matthaes, mettendogli a disposizione un piccolo spazio e i fondi necessari per fare le dovute sperimentazioni. Affiancato da Gianpiero Cozzi, uno dei nipoti di Egidio, Gottfried inizi\u00f2 cos\u00ec le ricerche che portarono il suocero a fondare la societ\u00e0 Lares Cozzi, prima societ\u00e0 in Italia che inizi\u00f2 a produrre circuiti stampati. \nNel 1954, durante un soggiorno di lavoro a Londra, Gottfried incontr\u00f2 Giovanna Cozzi, la figlia maggiore di Egidio, la quale si trovava in Inghilterra per frequentare un corso di lingua. Essi si sposarono due anni dopo. \nAffidata a Gianpiero la conduzione della societ\u00e0 Lares Cozzi, Gottfried decise di aprire una propria attivit\u00e0. In quel periodo erano stati inventati i circuiti stampati, ma non esistevano ancora le macchine per le varie fasi della lavorazione del circuito stesso. Grazie alle sue notevoli competenze nel campo della fisica e dell'elettro-meccanica e alla sua geniale inventiva, Gottfried inizi\u00f2 a progettare e a produrre le prime macchine per la produzione automaticizzata dei circuiti stampati, sistema che fu in seguito da lui brevettato.\nFond\u00f2 cos\u00ec la MPC (Machines for Printed Circuits) e cominci\u00f2 a commercializzare i suoi macchinari in tutto il mondo.\nDurante i suoi viaggi di lavoro, egli ebbe la fortuna di venire a contatto con quelle culture e quelle arti che divennero presto la sua passione pi\u00f9 grande. Inoltre, col passare degli anni, la collezione che egli eredit\u00f2 dai suoi zii, si arricch\u00ec di nuovi pezzi d'arte scoperti durante i suoi innumerevoli viaggi.\nDopo la nascita dei suoi primi due figli, Gottfried decise di realizzare un altro grande sogno, in altre parole quello di trasferirsi a Camogli, un piccolo e grazioso paese della Liguria, regione che aveva conosciuto durante il periodo di guerra. Trovato il terreno giusto, egli fa costruire, su suo progetto, la casa che avrebbe ospitato la sua numerosa famiglia, cinque figli e ben quindici nipoti.\nNel 1967 trasform\u00f2 il nome della sua societ\u00e0 MPC in RESCO (REsistors and COndensors), societ\u00e0 che fu a lungo leader mondiale nel settore delle macchine e impianti per la produzione di circuiti stampati multistrati e flessibili.\nScienziato, fisico, amante dell'arte e appassionato di filosofia, scrisse due saggi, \u201cPhilosophie des Interregnums\u201d e \u201cPhilosophie der Verantwortung\u201d. \nGottfried, unendo alla sua formazione scientifica la sua grande passione per l'arte, inizi\u00f2 ad osservare gli oggetti della sua collezione con occhio pi\u00f9 critico e attento ed a dubitare dell'autenticit\u00e0 di alcuni di essi. Anni di studio e di ricerca lo portarono a diventare uno dei massimi esperti in oggetti d'antiquariato, ma n\u00e9 i libri che lesse, n\u00e9 le informazioni che egli raccolse furono sufficienti a chiarire i suoi dubbi. Solo grazie alla sua esperienza nel campo fisico e scientifico, al suo insaziabile desiderio di innovazione e alla sua genialit\u00e0 egli riusc\u00ec ad elaborare e a brevettare un sistema scientifico per la datazione di oggetti d'arte.\nNacque in lui il desiderio di trasmettere le sue conoscenze e le sue esperienze ad altri collezionisti e a tutti gli amanti dell'arte, ma gli occorreva un luogo che non solo fosse in grado di raccogliere la sua voluminosa collezione, ma che rappresentasse anche quell'immagine di bellezza che lui tanto ricercava.\nL'occasione perfetta si present\u00f2 nel 1989, quando, proprio davanti al Castello Sforzesco di Milano, furono messi in vendita, nel bellissimo Palazzo Bonacossa, alcuni locali, gi\u00e0 sede di esclusivi incontri culturali organizzati dal grande maestro e registra Ermanno Olmi.\nQuesto palazzo fu fatto edificare nel 1889 dal conte Luigi Bonacossa, membro di una ricca famiglia di Dorno (PV), la cui attivit\u00e0 si basava sulla produzione industriale di fibre di seta. Il compito di progettare ed edificare il palazzo fu assegnato all'architetto Antonio Comini, che per la realizzazione del progetto si ispir\u00f2 sia a Palazzo Strozzi a Firenze, sia a Palazzo dei Diamanti a Ferrara, come dimostrano i caratteristici bugnati di pietre \u201ca taglio di diamante\u201d.\n\u00c8 nelle quattordici sale di questo palazzo che si sviluppa il museo, fondato da Gottfried Otto Matthaes nel 1990 con il nome \u201cMusei didattici\u201d, nome che fu trasformato, prima, nel 1993 in \u201cMuseo del Collezionista d'Arte\u201d ed in seguito nel 2004 in \u201cMuseo d\u2019Arte e Scienza\u201d.\nGottfried Matthaes ha dedicato a questo splendido Museo tutto se stesso, il suo amore ed il suo sapere dal giorno della fondazione di quest'ultimo, al giorno della sua morte, avvenuta nel 2010."}
{"id": "4530184", "revid": "287204", "url": "https://it.wikipedia.org/wiki?curid=4530184", "title": "Strega bianca (personaggio)", "text": ""}
{"id": "4530185", "revid": "767487", "url": "https://it.wikipedia.org/wiki?curid=4530185", "title": "SMS Kaiser", "text": "La SMS \"Kaiser\" fu la prima nave della sua classe della \"Kaiserliche Marine\". La \"Kaiser\" fu costruita nei cantieri navali imperiali di Kiel, varata il 22 marzo 1911 ed entrata in servizio il primo agosto 1912. La nave era dotata di dieci cannoni da 305 mm (12 pollici) in cinque torrette, e aveva una velocit\u00e0 massima di 23,4 nodi (43,3 km/h). La \"Kaiser\" fu assegnata alla III. Geschwader (III\u00aa squadra da battaglia) della Hochseeflotte per la maggior parte della prima guerra mondiale.\nIn 1913, la \"Kaiser\" e la sua gemella condussero una crociera in Sud America e Sud Africa. Nella prima guerra mondiale prese parte alle pi\u00f9 importanti azioni della flotta tedesca nel Mare del Nord. Combatt\u00e9 nella Battaglia dello Jutland il 31 maggio\u00a0\u2013 primo giugno 1916, dove fu colpita due volte senza subire danni rilevanti. Partecip\u00f2 anche all'Operazione Albion nel Mar Baltico nel settembre-ottobre 1917, ed alla seconda battaglia di Helgoland nel novembre del 1917.\nAlla fine della guerra, la \"Kaiser\" fu condotta insieme alla maggior parte della \"Hochseeflotte\" presso la base di Scapa Flow mentre venivano discusse le clausole del trattato di Versailles.\nIl 21 giugno 1919 la flotta prefer\u00ec autoaffondarsi che cadere in mani britanniche. Il relitto fu recuperato nel 1929 e demolito presso i cantieri di Rosyth nel 1930.\nCostruzione e caratteristiche.\nOrdinata con la denominazione \"Ersatz Hildebrand\" come sostituta della corazzata costiera , la \"Kaiser\" fu impostata presso i cantieri navali imperiali di Kiel nel settembre 1909. Lo scafo fu completato il 22 marzo 1911, data scelta per il varo, in modo che coincidesse con il compleanno del \"Kaiser\" (Imperatore) Guglielmo I. Suo nipote, il \"Kaiser\" Guglielmo II, partecip\u00f2 alla cerimonia del varo, il cancelliere tedesco Theobald von Bethmann-Hollweg tenne un discorso mentre la \"Kaiserin\" (l'Imperatrice) Augusta Vittoria battezz\u00f2 la nave. Inizi\u00f2, quindi, il lavoro di allestimento che fu completato alla fine del luglio del 1912. Il primo agosto la nave entr\u00f2 in servizio e condusse le prove in mare che furono concluse il 7 dicembre, il giorno dopo la nave raggiunse la Hochseeflotte per diventare la nave ammiraglia della V.Division (V\u00aa divisione navi da battaglia). L'equipaggio era composto in gran parte da quello che era imbarcato sulla e sulla che erano state da poco ritirate dal servizio.\nLa \"Kaiser\" era lunga 172,4 m fuori tutto ed aveva un dislocamento massimo di 27.000 t. Presentava un'altezza di 29 m ed un pescaggio di 9,1 m a prua ed 8,8 m a poppa. La propulsione era affidata a tre gruppi di turbine Parsons, alimentate da 16 caldaie a carbone. La velocit\u00e0 massima sviluppata era di 23,4 nodi (43,3\u00a0km/h). Poteva caricare 3.600 t di carbone che gli consentivano un'autonomia di 7.900 miglia (14,600\u00a0km) alla velocit\u00e0 di 12 nodi (22\u00a0km/h)\nla \"Kaiser\" era armata con 10 cannoni 30,5 cm SK L/50 divisi su cinque torrette binate. La nave abbandon\u00f2 l'inefficiente disposizione in esagono delle torrette delle precedenti navi da battaglia tedesche, montando, invece, tre torrette lungo la mezzeria della nave, con le due di poppa poste su due livelli. Le due torrette a centronave erano poste \"en echelon\", in modo che potessero fare fuoco su entrambi i bordi, sia pur con un settore di tiro limitato. L'armamento secondario era costituito da 14 cannoni 15 cm SK L/45 posti in casamatta, otto cannoni 8,8 cm SK L/45 pure in casamatta e quattro cannoni antiaerei 8,8\u00a0cm L/45. La nave era dotata anche di cinque tubi lanciasiluri da 500\u00a0mm.\nServizio.\nDopo aver raggiunto la flotta nel dicembre 1912, la \"Kaiser\" fece base a Kiel. La nave condusse delle esercitazioni in singolo. Nel febbraio 1913, la \"Kaiser\" fu trasferita a Wilhelmshaven, insieme alla sua pari classe . Prese poi parte a diverse missioni di addestramento con il resto della Hochseeflotte, tra cui alcune missioni nel Mare del Nord in marzo ed aprile, esercitazioni di tiro nel Mar Baltico alla fine del mese di aprile, ed ulteriori manovre con la flotta in maggio. In giugno, la \"Kaiser\" prese parte alla settimana di regate \"Kieler Woche\" (Settimana di Kiel), durante la quale Il Kaiser Guglielmo II ed il re d'Italia Vittorio Emanuele III, giunto a bordo dell'incrociatore \"Amalfi\", visitarono la nave. La crociera annuale in Norvegia si tenne in luglio ed agosto, seguita dalle manovre autunnali di agosto e settembre. Nel settembre 1913, il capitano Adolf von Trotha (1868\u20131940) ottenne il comando della nave, che mantenne fino al gennaio 1916.\nLa \"Kaiser\" fu scelta per partecipare a una crociera a lungo raggio per valutare l'affidabilit\u00e0 del nuovo, per l'epoca, sistema di propulsione a turbina. La nave fu affiancata dalla gemella e dall'incrociatore leggero in una speciale \"Divisione separata\". Le tre navi partirono il 9 dicembre 1913 e si diressero verso le colonie tedesche dell'Africa Occidentale. Le navi visitarono Lom\u00e9 nel Togoland, Duala e Victoria nel Kamerun, e Swakopmund nella Africa Tedesca del Sud-Ovest. Dall'Africa, le navi navigarono verso Sant'Elena e poi verso Rio de Janeiro, dove arrivarono il 15 febbraio 1914. Il \"Strassburg\" si separ\u00f2 per visitare Buenos Aires, per poi raggiungere le navi da battaglia a Montevideo. Le tre navi doppiarono Capo Horn e e poi si diressero verso Valpara\u00edso, in Cile, arrivando il 2 aprile dove rimasero due settimane.\nL'11 aprile, partirono da Valparaiso per il lungo viaggio di ritorno in Germania durante il quale visitarono molti altri porti, tra cui Bah\u00eda Blanca, in Argentina, prima di tornare a Rio de Janeiro. Il 16 maggio le navi lasciarono Rio de Janeiro per attraversare l'Atlantico; si fermarono a Capo Verde, Madeira, e Vigo in Spagna. la \"Kaiser\", la \"K\u00f6nig Albert\", e il \"Strassburg\" arrivarono a Kiel il 17 giugno 1914. Durante la crociera, percorsero circa 20.000 miglia nautiche (37.000\u00a0km). Una settimana dopo, il 24 giugno, la \"Divisione separata\" venne sciolta e la \"Kaiser\" torn\u00f2 al III.Geschwader (III\u00aa squadra da battaglia della V\u00aa divisione). la \"Kaiser\" partecip\u00f2 poi alle esercitazioni di squadra in luglio. la \"Kaiser\" si ricongiunse con la Hochseeflotte per la crociera annuale in Norvegia nel luglio 1914, circa due settimane dopo l'assassinio dell'arciduca Francesco Ferdinando in Sarajevo. Con l'aumentare delle tensioni internazionali, la crociera fu interrotta e la Hochseeflotte torn\u00f2 a Wilhelmshaven per il 29 luglio. Per la mezzanotte del 4 agosto, il Regno Unito dichiar\u00f2 guerra all'Impero Tedesco.\nPrima guerra mondiale.\nLa flotta tedesca, l'Hochseeflotte, condusse molte incursioni nel Mare del Nord schierando la \"Kaiser\". La prima si tenne fra il 2 ed il 3 novembre 1914, senza incontrare le forze britanniche avversarie. L'ammiraglio Friedrich von Ingenohl, al comando della Hochseeflotte, adott\u00f2 una strategia che prevedeva l'uso degli incrociatori da battaglia del contrammiraglio Franz von Hipper, il I. Aufkl\u00e4rungsgruppe (I Gruppo da ricognizione), per bombardare le citt\u00e0 costiere britanniche attirando, cos\u00ec, parti della Grand Fleet dove sarebbero state attaccate dall'intera Hochseeflotte. Il bombardamento di Scarborough, Hartlepool e Whitby del 15\u201316 dicembre 1914 fu il primo di questi tentativi. La sera del 15 dicembre, una flotta consistente in 12 navi da battaglia\u2014compresa la \"Kaiser\" e le sue quattro pari classe ed otto pre-dreadnought tedesche si avvicin\u00f2 fino a 10 miglia da una squadra isolata di sei navi da battaglia britanniche. Tuttavia, i combattimenti nel buio fra i cacciatorpediniere di scorta convinsero von Ingenohl di avere di fronte l'intera Grand Fleet. Per ordine diretto del Kaiser Guglielmo II non si doveva rischiare la flotta senza la sicurezza di un successo, quindi, von Ingenohl prefer\u00ec disimpegnarsi e si ritir\u00f2 verso i porti tedeschi.\nIn seguito alla perdita della nella battaglia di Dogger Bank nel gennaio 1915, il Kaiser rimosse l'ammiraglio von Ingenohl il 2 febbraio. L'ammiraglio Hugo von Pohl lo sostitu\u00ec al comando della flotta. L'ammiraglio von Pohl condusse una serie di incursioni nel Mare del Nord nel 1915 a cui la \"Kaiser\" prese parte. Il 29 marzo, segu\u00ec la flotta tedesca al largo di Terschelling senza incontrare il nemico. Un'altra segu\u00ec il 17\u201318 aprile, quando la \"Kaiser\" con il resto della flotta scort\u00f2 un'operazione di minamento condotta dal II Aufkl\u00e4rungsgruppe. Un'altra sortita della flotta fu effettuata tre giorni dopo, il 22 aprile verso il Dogger Bank, senza ancora incontrare forze britanniche. la \"Kaiser\" rimase in cantiere per manutenzione durante l'operazione condotta il 17\u201318 maggio, ma era di nuovo in servizio per la sortita del 29\u201330 maggio, quando la flotta raggiunse l'altezza di Schiermonnikoog prima di dover tornare indietro a causa del maltempo. Il 10 agosto, la flotta navig\u00f2 a nord dell'isola di Helgoland per coprire il rientro della nave corsara SMS \"Meteor\". Un mese dopo, il 11\u201312 settembre, la flotta scort\u00f2 un'altra operazione di posa delle mine al largo dello Swarte Bank. L'ultima operazione dell'anno, il 23\u201324 ottobre, fu una sortita senza esito verso le secche di Horns Rev (costa ovest della Danimarca).\nIl 12 gennaio 1916, l'ammiraglio Reinhard Scheer sostitu\u00ec von Pohl al comando della flotta. la \"Kaiser\" fu in linea il 5\u20137 marzo, quando partecip\u00f2 a una sortita della flotta, ancora senza conseguenze. Mentre manovrava nel porto di Kiel, la vecchia pre-dreadnought entr\u00f2 in collisione con la \"Kaiser\", ma nessuna delle due navi sub\u00ec danni gravi. Scheer continu\u00f2 la serie di sortite della flotta portate avanti dai suoi predecessori nel Mare del Nord: 26 marzo, 2\u20133 aprile, ed il 21\u201322 aprile. Gli incrociatori da battaglia condussero un altro bombardamento della costa inglese il 24\u201325 aprile, durante il quale la \"Kaiser\" ed il resto della flotta assicurarono supporto a distanza. Scheer pianific\u00f2 un altro attacco per met\u00e0-maggio, ma l'incrociatore da battaglia aveva urtato una mina nella precedente operazione ed il protrarsi dei lavori di riparazione portarono allo spostamento dell'operazione a fine mese.\nBattaglia dello Jutland.\nAppena dopo il raid su Lowestoft, l'ammiraglio Reinhard Scheer inizi\u00f2 a programmare un'altra sortita nel Mare del Nord. Aveva fissato l'operazione per met\u00e0 maggio, quando era previsto che i danni da mina sofferti dalla \"Seydlitz\" fossero riparati poich\u00e9 Scheer era contrario a sviluppare un'azione in forze senza disporre dei suoi incrociatori da battaglia al completo. Il 9 maggio, tuttavia, alcune navi da battaglia subirono degli inconvenienti ai motori, che rinviarono l'operazione ulteriormente, al 23 maggio. Il 22 maggio, la \"Seydlitz\" non era ancora stata completamente rimessa a posto e l'operazione fu ulteriormente rinviata, questa volta per il 29 maggio. A mezzogiorno del 29 maggio, i lavori sulla \"Seydlitz\" erano terminati e la nave torn\u00f2 in linea con il I. Aufkl\u00e4rungsgruppe . Il piano prevedeva per gli incrociatori da battaglia di Hipper di dirigersi verso lo Skagerrak a nord, con l'intenzione di attirare una parte della flotta britannica in modo che potesse essere distrutta dalle navi da battaglia di Scheer.\nla \"Kaiser\" ed il resto del III Geschwader erano l'avanguardia della Hochseeflotte; le quattro navi della classe K\u00f6nig erano le prime della linea. La \"Kaiser\", l'ammiraglia del \"Konteradmiral\" H. Nordmann, era posizionata direttamente a poppa delle K\u00f6nig. Il I.Geschwader, composto dalle otto navi della classe Helgoland e della classe Nassau, seguiva il III.Geschwader, con le sei pre-dreadnoughts del II.Geschwader che costituivano la retroguardia. I cinque incrociatori da battaglia di Hipper lasciarono l'estuario dello Jade alle 02:00 del 31 maggio; Scheer, con il resto della Hochseeflotte, segu\u00ec un'ora e mezzo dopo.\nPoco prima delle 16:00\u00a0CET, Gli incrociatori da battaglia del I.Aufkl\u00e4rungsgruppe incontrarono le navi omologhe del 1st Battlecruiser Squadron (1\u00aa squadra incrociatori da battaglia), al comando di David Beatty. Inizi\u00f2 un duello di artiglierie che port\u00f2 alla distruzione dell', poco dopo le 17:00, e del , meno di mezz'ora dopo. A questo punto, gli incrociatori da battaglia tedeschi facevano rotta verso Sud per attirare le navi britanniche verso il grosso della Hochseeflotte. Per le 17:30, l'equipaggio della \"K\u00f6nig\" avvist\u00f2 sia il I.Aufkl\u00e4rungsgruppe sia il 1st Battlecruiser Squadron in avvicinamento. Gli incrociatori da battaglia tedeschi dirigevano a dritta della flotta tedesca, mentre le navi britanniche erano sul lato di sinistra. Alle 17:45, Scheer ordin\u00f2 una virata di due quarte a dritta per avvicinare le sue navi agli incrociatori britannici, e un minuto dopo, alle 17:46, fu dato l'ordine di aprire il fuoco.\nTra 17:48 e 17:52, la \"Kaiser\", la \"Kronprinz\", la \"Friedrich der Grosse\", e tutte le otto navi da battaglia del I.Geschwader aprirono il fuoco contro alcune navi del 2nd Light Cruiser Squadron (2\u00aa squadra incrociatori leggeri); la \"Kaiser\", la , e la fecero fuoco sul , ma solo la \"Nassau\" riusc\u00ec a colpire l'incrociatore. Nell'arco di 8 minuti, la \"Kaiser\" lanci\u00f2 undici proietti contro il \"Southampton\" senza successo. La 2\u00aa squadra incrociatori leggeri si allontan\u00f2 fuori tiro, rimanendo sostanzialmente illesa. Alle 17:58, Scheer ordin\u00f2 alla flotta la massima velocit\u00e0; la maggiore velocit\u00e0 delle navi della classe \"K\u00f6nig\" fece aumentare la distanza tra la \"Kaiser\" e la \"K\u00f6nig\". Alle 18:05, l'incrociatore \"Southampton\" torn\u00f2 di nuovo a tiro, e la \"Kaiser\" apr\u00ec il fuoco, lanci\u00f2 quattro salve da 12.000 m, senza, di nuovo, colpire il bersaglio. Dopo tre minuti di fuoco, i cannoni della \"Kaiser\" tacquero.\nDalle 18:10, la \"Kaiser\" fece fuoco contro la nave da battaglia del 5th Battle Squadron, la ; in 25 minuti, lanci\u00f2 27 salve da una distanza di 17.300 m. I cacciatorpediniere britannici e , che erano stati immobilizzati nei primi scontri, erano alla deriva sulla rotta della flotta tedesca. Poco prima delle 18:30, la \"Kaiser\" e le sue tre pari classe aprirono il fuoco sul \"Nomad\" con le loro batterie secondarie. La tempesta di proiettili da 150\u00a0mm devastarono la nave; scoppi\u00f2 un incendio a bordo ed un proietto colp\u00ec la santabarbara di prua. Il \"Nomad\" affond\u00f2 per primo alle 18:30, mentre il \"Nestor\" veniva affondato dalle navi da battaglia del I.Geschwader.\nPoco dopo le 19:00, l'incrociatore tedesco Wiesbaden venne immobilizzato da un colpo dell'incrociatore da battaglia \"Invincible\"; il contrammiraglio Paul Behncke sulla K\u00f6nig cerc\u00f2 di manovrare le sue navi nel tentativo di coprire l'incrociatore danneggiato. Contemporaneamente le navi britanniche del III e del IV Light Cruiser Squadron (3\u00aa e 4\u00aa squadra incrociatori leggeri) iniziarono un attacco con i siluri contro la linea tedesca; mentre avanzavano per raggiungere la distanza di tiro per i siluri, colpirono il Wiesbaden con le loro batterie. Le otto navi da battaglia del III.Geschwader svilupparono un pesante bombardamento contro gli incrociatori britannici, che per\u00f2 non si ritirarono. Gli incrociatori corazzati , , e si unirono nell'attacco al \"Wiesbaden\". Tra le 19:14 e 19:17, la \"Kaiser\" e molte altre navi da battaglia ed incrociatori da battaglia aprirono il fuoco contro il \"Defence\" ed il \"Warrior\". l'incrociatore corazzato britannico \"Defence\" fu colpito da diversi proietti di grosso calibro delle navi tedesche. Uno di essi penetr\u00f2 la santabarbara che esplose, distruggendolo.\nMentre il \"Warrior\" si ritirava, danneggiato, verso ovest, le navi della Classe Queen Elizabeth appartenenti al 5th Battle Squadron si riunirono con la Grand fleet entrando nella battaglia da nord. Tuttavia, la fu costretta, dal fuoco nemico, ad uscire dalla linea verso sud, in direzione dell'avanzante flotta tedesca. La \"Warspite\" fu sottoposta ad un intenso fuoco da parte delle navi da battaglia tedesche; la \"Kaiser\" colp\u00ec la \"Warspite\" con un proietto che danneggi\u00f2 gli apparati del timone costringendola a navigare descrivendo un cerchio, fuori controllo. Dopo aver completato tre rivoluzioni complete ed aver subito 13 colpi, la \"Warspite\" riusc\u00ec a riprendere il controllo del timone e si ricongiunse alla sua squadra. Tuttavia, per le 20:00 il timone and\u00f2 di nuovo fuori servizio, costringendo la nave a ritirarsi.\nAlle 20:15, la Hochseeflotte aveva affrontato la Grand Fleet per la seconda volta e ed era stata costretta a ritirarsi; nel farlo, l'ordine della linea tedesca si era invertito. Ora la \"Kaiser\" era la quinta nave dalla coda della linea tedesca, avanti solo alle quattro navi della classe \"K\u00f6nig\". la \"Kaiser\" fu colpita due volte, da proietti di grosso calibro, alle 20:23 e tre minuti dopo. I proietti semi-perforanti (CPC, \"Common Pointed Capped\", ogiva standard con innesco nel fondello), venivano dai cannoni da 305\u00a0mm della . Un proietto penetr\u00f2 il ponte di coperta e fin\u00ec in una stiva delle amache sotto la casamatta n\u00b07; il proietto non esplose rompendosi causando un piccolo incendio, che fu presto domato. L'altro proietto esplose, probabilmente, all'esterno della nave.\nPoco prima delle 21:30, la \"Kaiser\", la \"Prinzregent Luitpold\", e la avvistarono le forze di naviglio sottile britannico in avvicinamento. Le navi tedesche aprirono il fuoco a una distanza di 7.300 m con entrambe le batterie principali e secondarie. L'incrociatore leggero fu gravemente danneggiato, costringendo le forze britanniche al ritiro. Attorno alle 23:30, la Hochseeflotte si riorganizz\u00f2 nella formazione di crociera notturna. la \"Kaiser\" era la dodicesima nave, al centro della linea di 24 navi.\nDopo una serie di scontri notturni tra le navi da battaglia ed i cacciatorpediniere britannici, la Hochseeflotte forz\u00f2 gli schieramenti delle forze leggere britanniche e raggiunse il faro di Horns Rev alle 04:00 del 1\u00a0giugno. Poche ore dopo raggiunse Wilhelmshaven; le navi da battaglia del I.Geschwader rimasero in posizione difensiva sugli accessi esterni e la \"Kaiser\", la \"Kaiserin\", la \"Prinzregent Luitpold\", e la \"Kronprinz\" rimasero pronte all'ingresso del porto di Wilhelmshaven. Il resto delle navi da battaglia e degli incrociatori da battaglia entrarono a Wilhelmshaven, dove, per quelle ancora in condizione di combattere, si ripristinarono le scorte di munizioni e combustibile. I due colpi subiti dalla \"Kaiser\" non avevano avuto effetti rilevanti, un solo marinaio era rimasto ferito.\nOperazioni successive.\nIl 18 agosto, l'ammiraglio Scheer cerc\u00f2 di organizzare un'altra sortita come quella del 31 maggio. Il I.Aufkl\u00e4rungsgruppe avrebbe dovuto bombardare la citt\u00e0 costiera inglese di Sunderland, nel tentativo di attirare e distruggere la squadra degli incrociatori da battaglia di David Beatty. Dato che il e il erano i soli incrociatori da battaglia in condizioni operative, la nuova nave da battaglia, , la \"Markgraf\" e la \"Grosser Kurf\u00fcrst\", furono temporaneamente distaccate al I. Aufkl\u00e4rungsgruppe per la missione. L'ammiraglio Scheer con il resto della Hochseeflotte, tra cui la \"Kaiser\", avrebbe seguito in copertura. La Royal Navy venne a conoscenza della sortita e fece salpare la Grand fleet per intercettare le navi tedesche. Alle 14:35, Scheer fu avvisato dell'avvicinarsi delle navi britanniche, e non volendo affrontare di nuovo l'intera flotta britannica appena 11 settimane dopo la battaglia dello Jutland, si ritir\u00f2 verso i porti tedeschi.\nLa Kaiser fu presente nella sortita del 18-20 ottobre verso il Sunderland, che si concluse senza incontri. Due settimane dopo, il 4 novembre, la \"Kaiser\" prese parte a una missione verso la costa danese occidentale per assistere due sommergibili \u2014il SMU U-20 e il SMU U-30\u2014che si erano arenati. Il primo dicembre, la Hochseeflotte fu riorganizzata; la \"Kaiser\" e le sue pari classe furono trasferite al IV.Geschwader, con la \"Kaiser\" ammiraglia di squadra. Nel 1917, la strategia della Guerra sottomarina illimitata fu ripresa; Le unit\u00e0 di superficie della marina tedesca furono impregnate nella copertura della partenza e dell'arrivo dei sommergibili. Di conseguenza, la \"Kaiser\" pass\u00f2 la maggior parte dell'anno in attivit\u00e0 di pattugliamento e sorveglianza della Baia Tedesca. Nel maggio del 1917, la \"Kaiser\" fu riportata in bacino per la manutenzione periodica.\nOperazione Albion.\nAgli inizi di settembre del 1917, in seguito alla conquista tedesca del porto di Riga, la marina imperiale tedesca decise di eliminare le forze navali russe che ancora tenevano il golfo di Riga. Per questo obiettivo lo \"Admiralstab\" (lo stato maggiore della marina) pianific\u00f2 un'operazione per la conquista delle isola baltica di \u00d6sel (nome tedesco di Saaremaa), in particolare le batterie costiere russe sul promontorio di Sworbe sull'isola. Il 18 settembre fu dato l'ordine per l'inizio delle operazioni aeronavali per l'invasione delle isole di \u00d6sel e di Muhu; le unit\u00e0 navali principali erano guidate dall'ammiraglia della task force, la , affiancata dal III. Geschwader della Hochseeflotte che comprendeva la V. Division composta dalle tre navi della classe \"K\u00f6nig\", ed era stata rinforzata con la nuova nave da battaglia , la VI. Division formata dalle cinque navi della classe \"Kaiser\". Insieme ad esse completavano la flotta nove incrociatori leggeri, tre flottiglie di torpediniere, decine di posamine e dragamine, l'intera task force comprendeva circa 300 navi ed era supportata da 100 aerei e sei dirigibili. La forze terrestri ammontavano a circa 24.600 tra soldati ed ufficiali. Contro le forze tedesche i russi opponevano le vecchie pre-dreadnought \"Slava\" e \"Tsesarevitch\", l'incrociatore corazzato \"Bayan\", l\"'Admiral Makarov\", ed il \"Diana\", 26 cacciatorpediniere, e molte torpediniere e cannoniere. La guarnigione sull'isola di \u00d6sel aveva una forza di circa 14.000 uomini.\nIl 24 settembre, la \"Kaiser\" lasci\u00f2 Kiel, per la baia di Pucka (parte est della baia di Danzica), dove si congiunse alle altre navi da battaglia. Da qui, si diresse verso Libau, che raggiunse il 10 ottobre. Due giorni dopo, la mattina del 12 ottobre, la \"Kaiser\", insieme alle sue pari classe e , aprirono il fuoco sulle batterie costiere russe di capo Hundsort dell'isola di Saaremaa. Il 14 ottobre la \"Kaiser\" attacc\u00f2 il cacciatorpediniere russo \"Grom\" mettendone fuori uso le macchine con un solo colpo. Il \"Grom\" fu catturato e messo a rimorchio, ma affond\u00f2 velocemente. Il 16 ottobre la \"Kaiser\" rivolse i suoi cannoni contro le postazioni russe di capo Toffri (estremit\u00e0 meridionale dell'isola di Hiiumaa).\nPer 20 ottobre, i combattimenti si andavano esaurendo; le isole di Moon, \u00d6sel, e Dag\u00f6 erano state conquistate dalle truppe tedesche. Il giorno prima, l'\"Admiralstab\" aveva ordinato la cessazione delle operazioni navali ed il pronto ritorno delle unit\u00e0 alla Hochseeflotte. Il 31 ottobre la \"Kaiser\" ed il resto dell'Unit\u00e0 Speciale furono escluse dall'operazione e partirono verso Kiel, che raggiunsero il 2 novembre. La \"Kaiser\" navigava di nuovo nel Mare del Nord per il 7 novembre.\nUltime operazioni.\nIl 17 novembre la \"Kaiser\" e la \"Kaiserin\" furono assegnate al pattugliamento del golfo di Heligoland, dovevano appoggiare l'azione del II.Aufkl\u00e4rungsgruppe e di un gruppo di dragamine. Due incrociatori leggeri, il ed il , attaccarono i dragamine ed il II .Aufkl\u00e4rungsgruppe nel golfo di Heligoland. La \"Kaiser\" e la sua gemella intervennero e colpirono uno degli incrociatori leggeri. Le due navi ingaggiarono brevemente l'incrociatore da battaglia , ma entrambe le parti non riuscirono a colpire l'avversario. Il comandante tedesco non port\u00f2 a fondo l'attacco, preferendo una condotta prudente.\nIl 2 febbraio 1918, l'incrociatore leggero urt\u00f2 una mina; la \"Kaiser\" era tra le navi inviate a scortare in porto l'incrociatore danneggiato. La nave prese parte alla sortita in forze del 23\u201324 aprile. L'operazione aveva lo scopo di intercettare un convoglio britannico pesantemente scortato diretto verso la Norvegia il 23\u201325 aprile, ma fu interrotta per le avarie meccaniche subite dalla SMS Moltke. Negli ultimi mesi di guerra, tra agosto e novembre, il capitano Hermann Bauer assunse il comando della nave.\nLa \"Kaiser\" avrebbe dovuto partecipare all'ultima azione della Hochseeflotte. Dalla base di Wilhelmshaven, la flotta tedesca, si sarebbe diretta in forze contro le coste inglesi per affrontare la Grand Fleet; Scheer\u2014ora il Gro\u00dfadmiral della flotta\u2014si proponeva di infliggere il massimo dei danni alla flotta britannica, per ottenere migliori condizioni di resa, sacrificando la flotta tedesca. Il 24 ottobre 1918, fu dato l'ordine di salpare da Wilhelmshaven. Dalla notte del 29 ottobre, i marinai di numerose navi si ammutinarono; tre navi del III. Geschwader si rifiutarono di levare le ancore, ed atti di sabotaggio si verificarono a bordo delle navi da battaglia e . L'ordine di partenza fu ritirato di fronte alla rivolta.\nDestino finale.\nIn seguito alla resa della Germania nel novembre 1918, la maggior parte della Hochseeflotte, sotto il comando del contrammiraglio Ludwig von Reuter, furono condotte presso la base navale britannica di Scapa Flow. Prima della partenza della flotta tedesca, l'ammiraglio Adolf von Trotha esplicit\u00f2 a von Reuter che, in ogni caso, le navi non potevano essere consegnate agli Alleati. La flotta tedesca si incontr\u00f2 con l'incrociatore leggero britannico HMS \"Cardiff\", che la port\u00f2 verso la grande scorta di navi alleate che doveva condurla fino a Scapa Flow. La flotta alleata era composta da circa 370 navi britanniche, statunitensi e francesi. Una volta confinate a Scapa Flow, alle navi furono rimossi gli otturatori dei cannoni per renderli inservibili. La flotta rimase prigioniera durante i negoziati che condussero alla firma del trattato di Versailles.\nVon Reuter riteneva che la Royal Navy si sarebbe impossessata delle navi per il 21 giugno, che era la scadenza imposta alla Germania per la firma del trattato. Non essendo a conoscenza della proroga concessa fino al 23, Reuter decise di dare l'ordine di affondare le navi. La mattina del 21 giugno, la flotta britannica lasci\u00f2 Scapa Flow per condurre delle esercitazioni in mare, e alle 11:20 Reuter trasmise l'ordine alle sue navi. la \"Kaiser\" affond\u00f2 alle 13:24; il relitto venne recuperato nel 1929 e demolito nei cantieri di Rosyth a partire dal 1930.\nBibliografia.\nFonti web"}
{"id": "4530186", "revid": "2149408", "url": "https://it.wikipedia.org/wiki?curid=4530186", "title": "Nicolas Prost", "text": "Carriera.\nNonostante si tratti del primogenito del quattro volte Campione del Mondo di Formula 1 Alain Prost, inizi\u00f2 la sua carriera all'et\u00e0 di 22 anni in Formula Campus. Nicolas era un giocatore di golf, vinse vari tornei mentre frequentava la Columbia University.\nFormula 3.\nNel 2006 firm\u00f2 per la Racing Engineering per correre nella Formula 3 spagnola. Vinse 1 gara e ottenne 6 podi che lo relegarono al 4\u00ba posto generale e 1\u00ba tra i debuttanti.\nNel 2007, fin\u00ec 3\u00ba nella Formula 3 spagnola con 2 vittorie, 1 pole e 7 podi.\nFormula 3000.\nNel 2008 si un\u00ec alla \"Bull Racing\" e vinse l'Euroseries 3000 al debutto, con 1 vittoria, 2 pole e 7 podi.\nA1 GP.\nNella terza stagione di A1 Grand Prix, il 2008, Nicolas fu il rookie del team Francia.\nNella stagione successiva, la quarta, del 2009, Nicolas fu nuovamente un rookie e fu il primo in ogni sessione a loro dedicata. Fu promosso pilota effettivo alla fine della stagione e mostr\u00f2 di avere il passo per lottare con i primi. Il team rilasci\u00f2 una dichiarazione a fine stagione in cui conferm\u00f2 che Nicolas avrebbe guidato per l'intera stagione 2010, ma poi la serie fall\u00ec.\n24 ore di Le Mans.\nNel 2007, partecip\u00f2 con il Team Oreca guidando una Saleen S7-R in equipaggio con Laurent Groppi e Jean-Philippe Belloc e concluse 5\u00ba nella sua categoria.\nNel 2009, guid\u00f2 per la prima volta nella categoria LMP1, con il team Speedy Racing Sebah. Guid\u00f2 decisamente bene, specialmente la domenica mattina, con uno sbalorditivo quadruplo stint che fece passare la sua vettura dall'8\u00ba al 5\u00ba posto. Sfortunatamente, un problema al cambio costrinse successivamente lui e i suoi compagni a concludere 14\u00ba.\nDopo una gara difficile nel 2010, dove nonostante ci\u00f2 fece segnare il giro pi\u00f9 veloce tra tutti i piloti della \"Rebellion Racing\", fu protagonista di una grande gara nel 2011. Nicolas e i suoi compagni Neel Jani e Jeroen Bleekemolen conclusero al 6\u00ba posto, 1\u00ba tra quelli della sua categoria.\nNell'ottantesima edizione della 24 Ore di Le Mans, la 2012, Prost e il suo team Rebellion Racing ottenne il 4\u00ba posto nella categoria LMP1 insieme a Neel Jani e Nick Heidfeld, la loro Lola B12/60 Coupe Toyota copr\u00ec un totale di 367 giri del Circuit de la Sarthe. Nicolas guid\u00f2 nell'ultimo tratto di gara.\nLe Mans Series.\nNel 2009 partecip\u00f2 alla Le Mans Series europea per lo Speedy Racing Team Sebah insieme a Marcel F\u00e4ssler e Andrea Belicchi. Il trio concluse 5\u00ba in campionato. Dal 2010 corre, invece, con la Rebellion Racing, ancora una volta insieme allo svizzero Neel Jani.\nTrofeo Andros.\nDurante l'inverno 2009-2010, Nicolas partecip\u00f2 al famoso Trofeo Andros, che si svolge sul ghiaccio. Nicolas concluse il campionato con 6 vittorie, 5 pole e 18 podi in 21 gare. Successivamente, difese il suo titolo durante l'inverno 2010-2011.\nNel 2011-2012 raggiunse il padre nel team Dacia e fu il migliore dei debuttanti nella main series.\nFIA World Endurance Championship.\nNel 2012, corse nel nuovo Campionato del Mondo Endurance FIA, ancora una volta con la Rebellion Racing e alla guida di una Lola B12/60 Toyota di categoria LMP1.\nFormula 1.\nNel 2010, guid\u00f2 per la prima volta una Renault F1 a Magny-Cours e impression\u00f2 il team, battendo il diretto avversario per pi\u00f9 di due secondi.\nNel 2011, fu aggiunto al programma per giovani piloti e rimase pilota della Lotus Renault F1. Prese parte ad alcune sessioni di test sul rettilineo per il team, oltre a diversi eventi promozionali.\nNel 2012, rimase parte del programma della Lotus e il 4 ottobre 2012 fu annunciato che avrebbe testato la Lotus stessa durante i test per giovani piloti ad Abu Dhabi.\nA dicembre 2014 viene nominato collaudatore della Lotus.\nFormula E.\nProst partecipa al campionato di Formula E dal campionato 2014-2015 con il team Renault-e.dams. Nell'anno di debutto della categoria conclude sesto in campionato e viene confermato anche per la stagione successiva, che si rivela essere la sua migliore nella categoria, con due vittorie e il terzo posto in classifica generale. Nella stagione 2016-2017 non ottiene risultati di rilievo, a differenza del compagno di squadra, e termina sesto.\nViene confermato nuovamente dal team nella stagione 2017-2018. In questa stagione raccoglie soltanto 8 punti per quella che si rivela essere la sua peggiore stagione nella categoria. Alla fine della stagione Prost lascia la squadra Renault e-dams con cui ha corso quattro stagioni di Formula E."}
{"id": "4530188", "revid": "1467122", "url": "https://it.wikipedia.org/wiki?curid=4530188", "title": "Il segreto della nostra vita", "text": "Il segreto della nostra vita (\"Guadalupe\") \u00e8 una telenovela statunitense del 1993. La serie \u00e8 stata prodotta negli Stati Uniti da Telemundo e trasmessa in prima visione dal 1993. Gli interpreti principali sono Adela Noriega ed Eduardo Y\u00e1\u00f1ez. La telenovela, prodotta e scritta da Jos\u00e9 Enrique Crousillat e Delia Fiallo, ed \u00e8 il rifacimento della precedente telenovela venezuelana, \"La heredera\" del 1982. Adela Noriega e Eduardo Y\u00e1\u00f1ez, avevano gi\u00e0 fatto coppia in \"Dulce desaf\u00edo\", telenovela prodotta in Messico nel 1988 e rivolta a un pubblico di adolescenti.\nIn Italia \u00e8 stata programmata da Rete 4 nel 1994. Dal marzo del 2007, \"Guadalupe\", \u00e8 stata riproposta da Rete 4 nel primo mattino con il titolo \"Il segreto della nostra vita\". La serie \u00e8 stata replicato dalle reti locali e da Lady Channel (2009).\nTrama.\nMiami, primi anni '70. Per ottenere il controllo sull'impero finanziario di suo fratello Ezechiele, Luisa Zambrano ordina lo sterminio dei suoi soci in affari, i Mendoza. La famiglia viene massacrata durante le nozze della figlia minore Olivia la quale riesce a salvarsi insieme al nipotino Alfredo. Distrutta dal dolore, Olivia giura vendetta contro gli Zambrano e costringe il bambino a fare altrettanto. Nel frattempo, Ezechiele licenzia la sua cameriera Yolanda che gli ha confessato di aspettare un figlio da lui e di non voler abortire. La giovane muore dando alla luce una bambina, Guadalupe. \nTrascorrono vent'anni. Per vendicarsi degli Zambrano rovinandoli, Alfredo Mendoza si \u00e8 infiltrato in casa loro sotto falso nome diventando l'uomo di fiducia di Luisa e seducendone anche la figlia maggiore, Diana. \nEzechiele malsopporta l'assenza di scrupoli della sorella e inizia a sospettare un suo coinvolgimento nel massacro dei Mendoza. Per non essere scoperta, Luisa fa dunque sabotare l'auto del fratello facendola saltare in aria mentre lui \u00e8 alla guida. Giunto miracolosamente in ospedale Ezechiele, prima di morire, chiede al suo avvocato e amico Antonio Infante di trovare la figlia Guadalupe. \u00c8 sua intenzione infatti che la ragazza diventi l'erede universale di tutta la sua fortuna. \nGuadalupe, dolce e ingenua, scopre cos\u00ec le sue origini e si trasferisce in casa Zambrano dove per\u00f2 subisce l'odio di Luisa che non sopporta la sua presenza e fa di tutto per cacciarla. Nemmeno i rapporti con i suoi cugini sono facili. Per Guadalupe l'unica consolazione \u00e8 aver ritrovato Alfredo che aveva conosciuto casualmente pochi giorni prima innamorandosene a prima vista. Alfredo per\u00f2 non si mostra minimamente interessato a lei. \nLuisa vuole impossessarsi del testamento di suo fratello prima dell'apertura ufficiale e ordina ad Alfredo di rubare il documento dall'ufficio di Antonio. Alfredo trova il testamento e scopre cos\u00ec che Guadalupe \u00e8 l'unica erede dell'impero Zambrano ma a Luisa dir\u00e0 di non aver trovato nulla. Ora che \u00e8 al corrente del contenuto del testamento, Alfredo decide di sedurre Guadalupe e di sposarla in modo da ottenere il controllo suI suo patrimonio e distruggerlo. \nCos\u00ec Guadalupe, che ha sempre visto in Alfredo il suo principe azzurro, si illude che il suo sogno si stia avverando. Arriva dunque il giorno della lettura del testamento, Luisa ha una reazione molto violenta contro la nipote la quale invece \u00e8 impaurita dalla nuova situazione e non \u00e8 interessata ad assumere un ruolo di comando. Alfredo incita invece Guadalupe ad accettare l'eredit\u00e0 e si offre di gestire il patrimonio. Antonio, che non ha mai visto Alfredo di buon occhio, chiede pi\u00f9 volte a Guadalupe di allontanarlo ma la ragazza \u00e8 troppo innamorata. Quando Alfredo le chiede di sposarlo, Guadalupe \u00e8 al settimo cielo e accetta immediatamente, non sospettando del suo futuro marito nemmeno quando le fa firmare una delega su tutti i suoi beni. \nI due si sposano con una cerimonia civile molto sbrigativa. Durante la luna di miele, trascorsa in una piccola casa di campagna, Alfredo conosce realmente Guadalupe e finisce per innamorarsi sul serio di lei arrivando a dimenticare quasi completamente i suoi propositi di vendetta. I due vengono per\u00f2 raggiunti da Olivia che facendo leva sul senso di colpa del nipote, lo convince a portare a termine il suo piano. Cos\u00ec, di ritorno dal viaggio di nozze, Alfredo getta la maschera e rivela tutto a Guadalupe urlandole in faccia tutto il suo disprezzo. Infine la caccia di casa brutalmente. \nDistrutta dal dolore, Guadalupe torna a casa Zambrano dove per\u00f2 zia e cugini le si avvicinano solo per chiederle denaro. Sentendosi umiliata e tradita tanto da Alfredo quanto dalla sua famiglia, la ragazza improvvisamente reagisce e abbandona il suo carattere docile e conciliante: affronta duramente tutta la sua famiglia rivendicando il ruolo di legittima padrona di casa e quando Luisa tenta di umiliarla ancora, la schiaffeggia di fronte a tutti e la caccia di casa. \nGuadalupe prende cos\u00ec il controllo di casa Zambrano e decide anche di assumere la dirigenza delle imprese di famiglia riuscendo a salvarle dal tracollo finanziario in cui Alfredo le stava trascinando. Da ultimo decide anche di cambiare il suo aspetto trasformandosi in una donna affascinante e seducente. Nel frattempo Alfredo \u00e8 tornato in Italia dalla sua ex moglie, Fabiana, con la quale tenta di ricostruire un rapporto. Tuttavia non riesce a dimenticare Guadalupe e in breve tempo capisce di non poter pi\u00f9 fare a meno di lei e decide di tornare a Miami. \nAlfredo \u00e8 affascinato dalla nuova Guadalupe ma \u00e8 allo stesso tempo spaesato dal suo nuovo carattere. Il giovane tenta di convincerla in ogni modo del suo amore ma di fronte all'ostinazione di lei e vedendosi pesantemente rifiutato, perde il controllo e la violenta.Tempo dopo, Guadalupe scopre di essere incinta di Alfredo il quale, scopertolo, tenta pi\u00f9 volte di riavvicinarsi a lei ma senza successo. Intanto, Fabiana, arrivata a Miami, \u00e8 fermamente decisa a tornare con Alfredo, questi per\u00f2 si sente sempre pi\u00f9 legato a Guadalupe e al bambino che sta per nascere. Accecata dalla gelosia Fabiana tenta di uccidere Guadalupe: la investe con la sua auto ma perde il controllo della vettura e si schianta contro un camion morendo sul colpo. Guadalupe viene ricoverata in gravi condizioni. I medici hanno poche speranze tanto per la sua vita quanto per quella del bambino, che nasce prematuro, ma le preghiere dei suoi cari riescono a fare in modo che entrambi si salvino. Alfredo, rimasto sempre accanto a Guadalupe durante il periodo in ospedale, \u00e8 deciso pi\u00f9 che mai a ottenere il suo perdono: dopo innumerevoli tentativi, le sue suppliche sembrano riuscire a fare breccia nel cuore della ragazza. \nOlivia per\u00f2, non tollerando che il nipote si leghi a una Zambrano, intende separare i due innamorati; la donna incarica Arendo, suo uomo di fiducia, di rapire il piccolo Luigi Antonio per allontanarlo per sempre dalla madre: il piano va alla perfezione. Quando si rende conto che il bambino le \u00e8 stato rapito, Guadalupe subisce uno shock tanto grande da perdere la memoria; in breve tempo le sue condizioni psichiche si aggravano al punto che i suoi famigliari, di comune accordo, decidono di internarla in una clinica psichiatrica. Intanto, Arendo fa credere a Olivia di essersi sbarazzato del figlio di Guadalupe, in realt\u00e0 ha fatto in modo che il bambino venisse affidato a Rita e Leonardo, una coppia che da tempo desiderava dei figli. Per entrambi il piccolo \u00e8 come una benedizione e, ignari della sua identit\u00e0, in poco tempo gli si affezionano. \nNel manicomio in cui \u00e8 ricoverata, Guadalupe trascorre momenti terribili e Olivia, con la complicit\u00e0 di Arendo e delle infermiere, tenta pi\u00f9 volte di ucciderla. Fortunatamente la ragazza pu\u00f2 contare sull'appoggio di Diego, un giovane alcolizzato ospite del manicomio, che riesce a salvarla pi\u00f9 volte da una morte sicura. Nel frattempo Alfredo subisce un attentato e viene ricoverato in fin di vita riuscendo per\u00f2 a salvarsi. Autore dell'attentato \u00e8 proprio Arendo che se da un lato obbedisce agli ordini di Olivia, dall\u2019altro si dichiara disposto a compiacere Luisa. Olivia ordisce un piano per eliminare definitivamente Guadalupe ma la ragazza grazie all\u2019aiuto di Diego riesce a fuggire e a mettersi in salvo. Di lei si perde ogni traccia e quando in un fiume viene ritrovata la sua borsa, la giovane viene dichiarata morta. \nGrazie ad alcuni dettagli, Rita scopre che Luigi Antonio \u00e8 il figlio di Guadalupe e ne parla a Leonardo, il quale, sconvolto e addolorato, riporta immediatamente il bambino ad Alfredo. L\u2019uomo \u00e8 felicissimo di aver ritrovato il figlio ma allo stesso tempo \u00e8 addolorato e furente perch\u00e9 Guadalupe non pu\u00f2 condividere con lui questa felicit\u00e0. Decide pertanto di svolgere delle indagini per scoprire chi si nasconda dietro il rapimento del bambino.\nNel frattempo la polizia riesce a scoprire i crimini di Arendo e inizia a dargli una caccia senza tregua. Durante una sparatoria, l'uomo rimane ferito a morte ma prima di morire confessa ad Alfredo di aver fatto rapire il figlio di Guadalupe per ordine di Olivia. L'uomo, sconvolto e furibondo, affronta la zia per gridarle tutto il suo odio e decide di andarsene di casa per non rivederla mai pi\u00f9. \nIntanto Diego continua a prendersi cura di Guadalupe e, innamoratosi di lei, fa il possibile perch\u00e9 la ragazza, che nel frattempo ha recuperato la memoria, tagli i ponti con il passato. Inoltre, per paura che la giovane possa incontrare qualche familiare, la convince a trasferirsi a Los Angeles assieme a lui. \nGuadalupe trova lavoro in una profumeria: qui, un giorno, incontra casualmente Alfredo. La giovane finge di non riconoscerlo e si fa chiamare in altro modo, ma, nonostante tutto, Alfredo si rende immediatamente conto che la donna che ha di fronte \u00e8 proprio sua moglie, che in cuor suo credeva ancora viva. Il giovane fa di tutto per riavvicinarsi a Guadalupe ma non pu\u00f2 evitare di scontrarsi con Diego, inoltre preferisce non rivelarle ancora di aver ritrovato suo figlio poich\u00e9 teme di provocarle uno shock. Guadalupe decide infine di affrontare Alfredo e il suo passato, torna quindi a casa dove tutti i suoi familiari sono felici nell'apprendere che \u00e8 ancora viva, soprattutto Carolina. \nNel frattempo Olivia chiede pi\u00f9 volte perdono ad Alfredo che resta per\u00f2 irremovibile nei suoi confronti. Rendendosi conto di aver perso per sempre l'affetto del nipote, Olivia medita di togliersi la vita; si mette quindi in contatto con Luisa e le lancia una sfida, dandole un appuntamento al quale si presenter\u00e0 disarmata. Luisa si reca sul posto stabilito e senza farsi alcuno scrupolo uccide la sua rivale; poco dopo, in preda alla follia, si lascia annegare.\nAlfredo sembra ormai essere sulla buona strada per riconciliarsi con Guadalupe, tuttavia Diego rivela alla ragazza che l'uomo le ha tenuto nascosto di aver ritrovato Luigi Antonio. La giovane finalmente pu\u00f2 riabbracciare suo figlio ma, sentendosi ancora una volta ingannata, allontana nuovamente Alfredo. Questi, nonostante tutto, non si d\u00e0 per vinto e continua a circuire Guadalupe, deciso a riconquistarne l'amore e la fiducia. In seguito, i due si vedono costretti a partire insieme per un viaggio di affari e in questa occasione Alfredo, molto abilmente, riesce a sedurre Guadalupe, costringendola a esternare quella passione mai spenta.\nTutto sembra essersi risolto fra i due innamorati, tuttavia Diana, incapricciata di Alfredo, minaccia Guadalupe di commettere un gesto folle nel caso in cui quest'ultima non rinunci al suo amato. La giovane, malgrado tutto, non si lascia intimorire ed \u00e8 decisa a lottare per il suo amore. Non vedendo altra alternativa, Diana cerca di togliersi la vita ma interviene Carlo, suo patrigno, che la supplica e la convince a desistere dal suo folle gesto. Dopo aver chiesto perdono alla cugina, Diana decide di partire per un viaggio. \nFinalmente Guadalupe e Alfredo possono risposarsi e vivere assieme al loro bambino, con grande gioia della famiglia."}
{"id": "4530207", "revid": "298229", "url": "https://it.wikipedia.org/wiki?curid=4530207", "title": "Campioni italiani assoluti di atletica leggera - Marcia maschile \u2264 20 km", "text": "Questa pagina raccoglie un elenco di tutti i campioni italiani dell'atletica leggera nelle specialit\u00e0 della marcia, su pista e su strada, della lunghezza pari o inferiore a 20\u00a0km. Sono comprese distanze non pi\u00f9 presenti nel programma della competizione (1500\u00a0m, 3000\u00a0m, 5000\u00a0m, 10\u00a0000\u00a0m su pista, 15\u00a0km su strada) e quelle ancora oggi in calendario (10\u00a0km e 20\u00a0km su strada). \u00c8 presente anche l'ora di marcia, inclusa nel programma dei campionati solo nell'edizione del 1920.\nAlbo d'oro.\nMarcia 1500 metri.\nI 1500 metri di marcia hanno fatto parte del programma dei campionati dal 1907 al 1914.\nMarcia 3000 metri.\nI 3000 metri di marcia sono entrati nel programma dei campionati nel 1921 e vi sono rimasti solo fino all'edizione successiva del 1922.\nMarcia 5000 metri.\nI 5000 metri di marcia sono stati parte del programma della competizione solo nell'edizione del 1930.\nMarcia 10000 metri.\nLa gara dei 10\u00a0000 metri di marcia (su pista) fu inserita nel programma dei campionati a partire dall'edizione del 1907. Da allora ha continuato a far parte del programma delle gare dei campionati fino al 2011, con interruzioni nel 1930, dal 1932 al 1936, dal 1970 al 1978 e nel 1987. Nel 2012 \u00e8 stata sostituita dai 10 km di marcia su strada.\nMarcia 10 km.\nI 10 km di marcia (su strada) sono la specialit\u00e0 pi\u00f9 recente dei campionati; furono inseriti nel 2012, andando a sostituire i 10\u00a0000 metri di marcia su pista.\nOra di marcia.\nQuesta gara fu introdotta nel programma dei campionati italiani assoluti di atletica leggera esclusivamente nell'edizione del 1920. La gara consisteva nel marciare per un'ora su pista e il vincitore era l'atleta che aveva percorso la distanza maggiore.\nMarcia 15 km.\nI 15 km di marcia si effettuarono ai campionati italiani solo nel 1987.\nMarcia 20 km.\nI 20 km di marcia entrarono a far parte del programma dei campionati italiani nel 1927 e continuano tuttora a farne parte."}
{"id": "4530209", "revid": "124898558", "url": "https://it.wikipedia.org/wiki?curid=4530209", "title": "Il cuore e la spada", "text": "Il cuore e la spada (Tristano e Isotta) \u00e8 una miniserie televisiva in due puntate del 1998. Diretta da Fabrizio Costa e interpretata da Ralf Bauer e L\u00e9a Bosco, racconta la storia di Tristano e Isotta, la famosa coppia di amanti del ciclo bretone, mantenendo un ottimo livello di fedelt\u00e0 al racconto.\nCo-prodotta in collaborazione con la tedesca Sat.1, \u00e8 stata trasmessa in prima visione su Canale 5 il 22 e 24 novembre 1998.\nTrama.\nIl principe Tristano vive in Cornovaglia alla corte di suo zio, il re Marke, che lo tratta come un figlio. Quando il re irlandese manda suo figlio Morold a chiedere pagamenti fiscali elevati, Tristan lo sfida a combattere. Riesce a uccidere Morold, ma resta ferito gravemente e viene messo su una barca, che lo porta in Irlanda. L\u00ec viene scoperto da Isotta dai capelli d'oro, la sorella di Morold, che lo cura insieme a sua madre. Prima che la sua identit\u00e0 diventi nota, Tristan torna in Cornovaglia dove i baroni stanno esortando il re Marke a scegliersi una moglie. Quando il re viene a sapere della bellezza di Isotta, invia Tristano per riportarla da lui come sposa. Isotta \u00e8 sconvolta dal modo in cui suo padre accoglie l'assassino di Morold e dal suo desiderio di farla sposare con un re straniero. Durante il viaggio, vorrebbe avvelenare Tristano e se stessa, ma l'ampolla contiene una pozione d'amore: i due si innamorano e non riescono a stare lontani, anche dopo il matrimonio di Isotta con Marke. Quando la loro relazione viene scoperta, Tristan viene costretto all'esilio in Bretagna, dove riceve un'accoglienza calorosa dal duca Hoel. La figlia del duca, Isotta dalle bianche mani, cerca invano di conquistare Tristano. Quando Tristano viene a sapere che i baroni si sono ribellati al re Marke, torna in Cornovaglia e salva la vita al re, ma \u00e8 poi costretto a tornare in esilio, gravemente ferito. Vicino alla morte, manda a chiamare Isotta dai capelli d'oro, ma l'altra Isotta, gelosa, sventa la riunione dei due amanti dicendo una bugia. Privo di ogni speranza, Tristano cade sulla sua spada appena prima che arrivi la sua amata, che lo seguir\u00e0 nella morte.\nProduzione.\nLa miniserie \u00e8 stata interamente girata in Francia, a Fort-la-Latte e nelle C\u00f4tes-d'Armor tra gennaio e marzo del 1998."}
{"id": "4530213", "revid": "71433", "url": "https://it.wikipedia.org/wiki?curid=4530213", "title": "How to Live with Your Parents", "text": ""}
{"id": "4530220", "revid": "121385142", "url": "https://it.wikipedia.org/wiki?curid=4530220", "title": "Il bar degli arrivisti", "text": "Il bar degli arrivisti \u00e8 il terzo album della cantante italiana Patrizia Bulgari, pubblicato nel 1992 dall'etichetta discografica NAR e distribuito dalla Dischi Ricordi.\nIl disco.\nL'album contiene fra i brani \"Amica di scuola\", quinto classificato nella sezione \"Novit\u00e0\" del Festival di Sanremo 1992 ed eseguito al Cantagiro, cos\u00ec come \"Lattine vuote, vetri rotti\" e \"Profumo di lill\u00e0\". Sono presenti anche \"Le lacrime e la pioggia\" e \"Salutami la luna\", gi\u00e0 contenuti nel lavoro precedente \"Giselle e...\", qui proposti in versioni rivisitate."}
{"id": "4530221", "revid": "580", "url": "https://it.wikipedia.org/wiki?curid=4530221", "title": "Filippo Grandi (diplomatico)", "text": "Ha svolto le cariche di vice rappresentante speciale delle Nazioni Unite per l'Afghanistan e commissario generale dell'\"Agenzia delle Nazioni Unite per il soccorso e l'occupazione\" dei rifugiati palestinesi nel Vicino Oriente (UNRWA).\nDal 2016 \u00e8 l'alto commissario delle Nazioni Unite per i rifugiati.\nBiografia.\nSi laurea in Storia moderna all'Universit\u00e0 degli Studi di Milano nel 1981, si perfeziona quindi presso l'Universit\u00e0 Gregoriana di Roma. In seguito l\u2019Universit\u00e0 di Coventry gli conferisce il dottorato \"ad honorem\".\nNel 1997 entra alle Nazioni Unite come assistente speciale dell\"'Alto commissariato delle Nazioni Unite per i rifugia\"ti (UNHCR), del quale diventa in seguito capo del personale. Dal 1997 al 2001, si sposta quindi alla sede ginevrina del UNHCR. Fino al 2004 lavora come capo missione all'UNHCR in Afghanistan. \nSempre alle Nazioni Unite, diventa vicecommissario generale dell\"'Agenzia delle Nazioni Unite per il soccorso e l'occupazione\" (UNRWA) nel 2005. Nel 2010 passa Commissario generale dell'Agenzia, nominato da Ban Ki-moon. All'UNRWA si occupa essenzialmente dei rifugiati palestinesi nel Vicino Oriente. Prima della sua nomina a vicecommissario generale, ha lavorato come vice rappresentante speciale delle Nazioni Unite per l'Afghanistan, a capo degli affari politici presso la \"Missione dell'ONU in Afghanistan\" (UNAMA) dal 2004. \nL'11 novembre 2015 torna all'UNHCR come Segretario generale; \u00e8 entrato in carica il 1\u00ba gennaio 2016."}
{"id": "4530224", "revid": "1687539", "url": "https://it.wikipedia.org/wiki?curid=4530224", "title": "Appunti di un giovane medico (serie televisiva)", "text": "Appunti di un giovane medico (\"A Young Doctor's Notebook\") \u00e8 una serie televisiva del 2012, ispirata a \"I racconti di un giovane medico\" di Michail Bulgakov.\n\u00c8 stata creata da Mark Chappell, Shaun Pye, Alan Condor e diretta da Alex Hardcastle. Nel cast sono presenti Daniel Radcliffe che interpreta Vladimir Bomgard da giovane, e Jon Hamm, cui \u00e8 affidato il ruolo del medico adulto.\nA differenza del romanzo che narrava le vicende del giovane medico, la serie racconta la storia del Dr. Bomgard in due momenti cruciali della sua carriera: agli inizi in un piccolo ospedale di campagna e poi, da adulto e affermato, a Mosca. La narrazione prende il via quando Bomgard ritrova un suo taccuino con alcuni appunti di quando era un giovane medico alle prime armi.\nUna storia raccontata attraverso il blocco note sul quale il protagonista appunta le vicissitudini del provare a fare carriera e curare i pazienti di un paese che prova a modernizzarsi. Taglio realistico e nettamente umoristico, quello del racconto e del personaggio protagonista cos\u00ec come lo sviluppo della narrazione. Un'ironia che vive anche nella doppia anima del romanzo, rappresentata dai due protagonisti: il giovane e l'anziano, la vecchia e la nuova scuola. I tempi sono cambiati in medicina ed il medico pi\u00f9 anziano guarda il suo s\u00e9 stesso pi\u00f9 giovane, con umorismo e pathos."}
{"id": "4530227", "revid": "287204", "url": "https://it.wikipedia.org/wiki?curid=4530227", "title": "Pervenstvo Futbol'noj Nacional'noj Ligi 2011-2012", "text": "La Pervenstvo Futbol'noj Nacional'noj Ligi 2011-2012, nota anche come PFN Ligi 2011-2012, fu la ventesima edizione della seconda serie del campionato russo di calcio. La stagione inizi\u00f2 il 4 aprile 2011 e si concluse il 27 maggio 2012: per adattare il campionato russo alla maggior parte dei campionati UEFA, fu la prima volta nella storia del calcio russo in cui la stagione sia terminata in primavera. La competizione venne divisa in due fasi: la prima fase previde un normale girone da 20 squadre, nella seconda fase le prime otto classificate parteciparono a una poule per la promozione, mentre le altre giocarono una poule per stabilire le squadre destinate a retrocedere in Vtoroj divizion. Il e l' vennero promosse in Prem'er-Liga. Capocannoniere del torneo fu l'attaccante del Mordovija Ruslan Muchamet\u0161in con 31 reti all'attivo.\nStagione.\nNovit\u00e0.\nDalla Pervyj divizion 2010 vennero promossi in Prem'er-Liga il e il , mentre vennero retrocessi in Vtoroj divizion la , il , il , l' e l'. Dalla Prem'er-Liga vennero retrocessi l' e il , mentre dalla Vtoroj divizion vennero promossi la , la , il , il e il Metallurg-Enisej, vincitori dei cinque gironi.\nPrima dell'inizio del campionato il venne ammesso in Prem'er-Liga, di conseguenza venne ammesso in PFN Ligi il a completamento organico. Il Metallurg-Enisej cambi\u00f2 denominazione in .\nFormula.\nEssendo una stagione di transizione della durata di 18 mesi, la formula della competizione venne variata e divisa in due fasi. Nella prima fase le venti squadre partecipanti si sono affrontate in un girone all'italiana con partite di andata e ritorno per un totale di 38 giornate. Al termine della prima fase, le prime otto classificate sono state ammesse a una poule per la promozione, mentre le altre dodici sono state ammesse a una poule per stabilire le retrocessioni. Le squadre portavano nella seconda fase i punti conquistati nel corso della prima fase. Nella poule per la promozione le prime due classificate vennero promosse direttamente in Prem'er-Liga, mentre la terza e la quarta affrontarono la tredicesima e la quattordicesima classificate in Prem'er-Liga in play-off promozione/retrocessione. Nella poule per la salvezza le ultime cinque classificate vennero retrocesse direttamente in Vtoroj divizion.\nPrima fase.\nClassifica finale.\nLegenda:\nNote:\nPoule per la promozione.\nClassifica finale.\nLegenda:\nNote:\nPoule per la salvezza.\nClassifica finale.\nLegenda:\nNote:"}
{"id": "4530230", "revid": "247222", "url": "https://it.wikipedia.org/wiki?curid=4530230", "title": "Yesenia", "text": "Yesenia \u00e8 una miniserie televisiva messicana del 1987. Gli interpreti principali sono Adela Noriega, Luis Uribe ed Ofelia Guilm\u00e1in.\nDescrizione.\nProdotto in Messico da Televisa, il breve serial venne trasmesso in prima visione nel 1987. Scritto da Yolanda Vargas Dulch\u00e9 e Luis Reyes de la Maza, si tratta del rifacimento della precedente telenovela \"Yesenia\" del 1970."}
{"id": "4530237", "revid": "1543377", "url": "https://it.wikipedia.org/wiki?curid=4530237", "title": "Campagna di Saratoga", "text": "La campagna di Saratoga fu combattuta tra giugno e ottobre 1777 durante la Guerra d'indipendenza americana ed ebbe un'importanza decisiva per l'esito del conflitto. La campagna ebbe origine dal tentativo da parte dell'alto comando britannico di separare le colonie della Nuova Inghilterra dagli altri territori ribelli attraverso una complessa offensiva combinata dal Canada e dalla regione occupata di New York.\nIl generale John Burgoyne guid\u00f2 quindi un corpo di spedizione di truppe britanniche e mercenari tedeschi dal Canada verso sud lungo la valle del fiume Hudson, ma, a causa di difficolt\u00e0 organizzative ed errori tattici, l'avanzata si trasform\u00f2 in un disastro, anche per il mancato concorso da New York delle truppe del generale William Howe. Attaccato ripetutamente dalle forze regolari americane dell'Esercito continentale e dagli agguerriti miliziani della Nuova Inghilterra, guidati dai generali Horatio Gates e Benedict Arnold, il corpo di spedizione anglo-tedesco venne fermato e progressivamente accerchiato nel territorio della cittadina di Saratoga dopo una serie di drammatici e sanguinosi combattimenti; il generale Burgoyne fu costretto alla resa con le truppe superstiti il 17 ottobre 1777.\nLa campagna di Saratoga costitu\u00ec un grande successo militare e propagandistico per le colonie americane e favor\u00ec la decisione della Francia di scendere in guerra contro la Gran Bretagna.\nLa guerra d'America nel 1776.\nL'anno 1776 sembrava essersi concluso con importanti successi per le forze britanniche schierate in America per reprimere militarmente la ribellione delle Tredici colonie; il generale William Howe aveva costituito una solida posizione a New York, aveva inflitto ripetute sconfitte all'Esercito Continentale del generale George Washington e aveva inseguito i resti delle forze nemiche nel New Jersey; Washington aveva ripiegato a sud del fiume Delaware. A nord, nel settore canadese, il generale Guy Carleton, dopo aver respinto la pericolosa invasione condotta dagli americani alla fine del 1775, aveva riguadagnato le posizioni perdute e aveva preso il controllo del lago Champlain.\nAlla fine del mese di novembre 1776 il generale Howe invi\u00f2 una lettera al governo di Londra in cui presentava i suoi piani operativi per il proseguimento della guerra; egli riteneva opportuno, dopo la ritirata di Washington fino al Delaware, trasferire il teatro principale al nord e sferrare una grande offensiva combinata contro la Nuova Inghilterra che costituiva il centro propulsore della ribellione. Mentre 14.000 soldati avrebbero presidiato New York e avrebbero controllato le truppe residue di Washington, dal Canada sarebbe disceso lungo la valle dell'Hudson un corpo di spedizione di 10.000 uomini e un altro contingente avrebbe marciato dal Rhode Island verso Boston. Howe riteneva necessario disporre di almeno 35.000 soldati e richiedeva importanti rinforzi, circa 15.000 uomini, prima di dare inizio alla nuova campagna.\nIl 20 dicembre 1776 tuttavia il generale Howe scrisse e invi\u00f2 un nuovo messaggio al ministro delle colonie Lord George Germain in cui comunicava le sue nuove decisioni operative che egli aveva preso dopo i successi ottenuti in New Jersey e l'apparente indebolimento della resistenza dei ribelli. Howe era molto pi\u00f9 ottimista; la popolazione del New Jersey e della Pennsylvania sembrava accogliere con favore le truppe britanniche e l'esercito di Washington appariva in disgregazione; il generale in capo britannico riteneva possibile concludere la guerra con una nuova e decisiva offensiva al sud direttamente contro la capitale nemica Filadelfia.\nIn realt\u00e0 negli ultimi giorni del 1776 divenne clamorosamente evidente che l'ottimismo di Howe era infondato e prematuro; il generale Washington sferr\u00f2 infatti un sorprendente e abile contrattacco a nord del Delaware e sbaragli\u00f2 gli avamposti di truppe tedesche schierati a Trenton; subito dopo gli americani ottennero nuovi successi costringendo i britannici a ripiegare abbandonando gran parte del New Jersey. Queste inattese sconfitte fecero sorgere dubbi tra i dirigenti britannici sull'effettiva crisi irreversibile della ribellione ma non fecero cambiare opinione al generale Howe che in apparenza rimase convinto che fosse possibile \"finire prima dell'autunno\"; egli tuttavia nella met\u00e0 di gennaio 1777 scrisse a Germain una lettera meno fiduciosa e richiese ben 20.000 soldati di rinforzo per poter battere Washington e conquistare Filadelfia.\nIn Gran Bretagna molti iniziavano a pensare che pacificare la Nuova Inghilterra sarebbe stato ormai molto difficile e che dunque sarebbe stato pi\u00f9 saggio evitare che i patrioti americani guadagnassero consensi anche nelle altre colonie del sud.\nIl generale Washington riteneva che i britannici avrebbero ripreso l'offensiva nel 1777; egli considerava possibile un attacco da New York lungo il corso del fiume Hudson fino ad Albany o un colpo diretto del generale Howe contro il suo esercito in direzione di Filadelfia; il comandante in capo americano invece riteneva poco probabile un'operazione combinata da New York e dal Canada per conquistare l'intera valle dell'Hudson e isolare la Nuova Inghilterra. Washington apparentemente considerava un'offensiva cos\u00ec ambiziosa praticamente inattuabile e inoltre aveva piena fiducia nella solidit\u00e0 difensiva del Fort Ticonderoga che sbarrava a nord l'accesso alla valle dell'Hudson.\nIn realt\u00e0 il generale Washington non era bene informato sull'efficienza della posizione fortificata di Fort Ticonderoga e si faceva pericolose illusioni; il comandante del settore settentrionale, il generale Philip Schuyler, e il suo sostituto, il generale Horatio Gates, invece erano a conoscenza delle deficienze della cosiddetta \"Gibilterra della Wilderness\" e della debolezza della sua guarnigione. I due generali riteneva che il Fort Ticonderoga non fosse in grado di fermare una grande offensiva britannica dal Canada e avevano richiesto almeno 12.000 per sbarrare solidamente la valle del fiume Mohawk e l'accesso attraverso il Lago Champlain, ma Washington rifiut\u00f2 di inviare rinforzi; mentre egli rimaneva scettico sulla minaccia nemica dal territorio canadese e temeva maggiormente un attacco da sud a partenza da New York, Schuyler e Gates erano invece convinti che i britannici avrebbero tentato un'offensiva da nord.\nIl generale John Burgoyne alla ricerca di un comando di un esercito in America del Nord, approfittando delle difficolt\u00e0 sin l\u00ec incontrate dalle forze britanniche, present\u00f2 a Lord Germain un piano che \u2013 anche grazie all'insoddisfazione del governo britannico per l'andamento del conflitto \u2013 venne approvato.\nBurgoyne ottenne dunque il controllo di due armate: una (comandata da Burgoyne e composta da circa 10.000 uomini) partendo dal Canada avrebbe dovuto dirigersi verso Albany attraverso il lago Champlain. L'altra (circa 2.000 soldati sotto il comando del colonnello Barry St. Leger) avrebbe dovuto effettuare una manovra diversiva attraversando la valle del fiume Mohawk. Le due unit\u00e0 avrebbero dovuto incontrarsi ad Albany e unirsi a quelle di Howe.\nGli interessi internazionali.\nA partire dalla guerra dei sette anni, la Francia aveva deciso che l'indipendenza delle colonie britanniche del Nord America avrebbe portato grandi vantaggi per s\u00e9 mettendo in difficolt\u00e0 il governo britannico. Per questo motivo, a partire da quel momento, Parigi rinunci\u00f2 a recuperare parti della Nuova Francia.\nAllo scoppio della guerra di indipendenza americana, il ministro degli Esteri francese Charles Gravier, elabor\u00f2 una serie di piani per dare segretamente sostegno ai ribelli. Gravier non intendeva impegnarsi in un conflitto prima di avere la certezza che i patrioti americani avessero la forza e l'abilit\u00e0 di ottenere da soli successi militari.\nLa campagna.\nL'esercito di Burgoyne (tra cui figuravano anche truppe dei principati tedeschi di Assia-Hanau e Brunswick) arriv\u00f2 in Quebec Nel maggio 1777 dopo aver attraversato il fiume Richelieu ed il lago Champlain.\nCirca un mese dopo, al comando di circa 8.000 soldati, Burgoyne mosse verso sud marciando fino a Saratoga. Dopo una serie di schermaglie con le truppe patriottiche americane le forze britanniche venne duramente sconfitte dal generale Horatio Gates nella battaglia di Saratoga e furono costrette ad arrendersi.\nI vari tentativi fatti dai britannici di fornire supporto a Burgoyne fallirono. Le truppe del colonnello Barry St. Leger, dopo aver attraversato il Mohawk, persero il sostegno delle trib\u00f9 irochesi e \u2013 durante l'assedio di Fort Stanwix \u2013 furono costrette a ritirarsi.\nUn'altra spedizione che avrebbe dovuto aiutare Burgoyne arrivando da sud non si materializz\u00f2 mai dopo che il generale britannico William Howe decise (forse a seguito di una mancata comunicazione sugli obiettivi strategici del conflitto) di inviare le proprie forze contro Filadelfia.\nIl successo nella campagna di Saratoga fu una fondamentale iniezione di fiducia per i patrioti americani e convinse la Francia ad entrare in guerra al fianco degli Stati Uniti allargando il teatro del conflitto e fornendo truppe, finanziamenti e supporto navale.\nConseguenze.\nIl 4 dicembre 1777 Benjamin Franklin, che si trovava a Versailles, ricevette la notizia della caduta di Filadelfia e della resa di Burgoyne.\nDue giorni dopo re Luigi XVI di Francia diede il proprio assenso per negoziare un'alleanza tra i francesi e gli americani. L'accordo venne firmato il 6 febbraio 1778 e un mese dopo la Francia dichiar\u00f2 guerra alla Gran Bretagna.\nNel frattempo a Londra la resa di Burgoyne aveva sollevato grandi preoccupazioni e il governo di Lord North elabor\u00f2 una proposta di pace che non prevedeva l'indipendenza delle tredici colonie. Quando questa proposta venne presentata al Congresso americano, venne respinta."}
{"id": "4530250", "revid": "1457847", "url": "https://it.wikipedia.org/wiki?curid=4530250", "title": "Federazione scacchistica della Nuova Zelanda", "text": "La Federazione scacchistica della Nuova Zelanda (in inglese, New Zealand Chess Federation, abbreviata in NZCF) \u00e8 l'organismo nazionale di scacchi in Nuova Zelanda, ed \u00e8 affiliata alla Federazione Internazionale degli Scacchi. La sede si trova ad Auckland.\nLa federazione \u00e8 stata fondata nel 1932. Dal 2008 il presidente \u00e8 Paul Spiller e il vicepresidente \u00e8 Peter Stuart.\nFra gli affiliati vi sono il Grande maestro Murray Chandler e il giocatore per corrispondenza Michael Freeman."}
{"id": "4530256", "revid": "697352", "url": "https://it.wikipedia.org/wiki?curid=4530256", "title": "Dieta Vegana", "text": ""}
{"id": "4530259", "revid": "907190", "url": "https://it.wikipedia.org/wiki?curid=4530259", "title": "Diete vegane", "text": "Le diete vegane sono dei modelli dietetici basati su alimenti provenienti esclusivamente dal regno vegetale.\nCaratteristiche.\nLe diete vegane escludono dall'alimentazione la carne di qualsiasi animale e tutti i prodotti di origine animale e quindi rientrano, come casi particolari, nelle diete vegetariane.\nOltre alla dieta vegana classica, basata su cereali, legumi, verdura e frutta e tipicamente adottata come pratica alimentare nel veganismo etico, si possono considerare diete vegane anche altre diete che, sebbene differiscano sostanzialmente da una dieta vegana classica sia nei principi alimentari sia nel tipo di alimenti consumati, non comprendono il consumo di alcun ingrediente di origine animale, quali quelle praticate, ad esempio, nel crudismo vegano, nel fruttarismo o nell'ehretismo."}
{"id": "4530262", "revid": "1005847", "url": "https://it.wikipedia.org/wiki?curid=4530262", "title": "Elezioni presidenziali negli Stati Uniti d'America del 1844", "text": "Le elezioni presidenziali negli Stati Uniti d'America del 1844 furono la 15\u00b0 tornata elettorale quadriennale e si tennero da venerd\u00ec 1 novembre a mercoled\u00ec 4 dicembre. Il candidato del Partito Democratico James Knox Polk riusc\u00ec a sconfiggere l'avversario del Partito Whig Henry Clay, anche se solamente di stretta misura, in una competizione che vide nascere la controversia riguardo alla schiavit\u00f9 e alla sua introduzione nei territori della Repubblica del Texas, che si volevano integrare negli Stati Uniti..\nI temi principali affrontati nella campagna elettorale furono legati al tentativo della presidenza di John Tyler di annettere la regione texana come nuovo Stato federato schiavista; ci\u00f2 contribu\u00ec in modo decisivo a minare l'unit\u00e0 interna sia dei Whig sia dei Democratici. Al Congresso stesso si accesero dispute sempre pi\u00f9 aspre contro i sostenitori dell'abolizionismo.\nIl candidato Whig Clay adott\u00f2 un programma politico nettamente contrario all'annessione, basandosi sul principio di preservazione della parit\u00e0 regionale tra Nord libero e Sud schiavista, e cercando anche di evitare a tutti i costi una guerra, mediante l'accettazione delle richieste messicane sull'intero territorio texano; questo cost\u00f2 a Clay la perdita di un gran numero di elettori meridionali e del West, dove il sostegno all'annessione era pi\u00f9 forte.\nAlcuni Whig del Nord negli Stati rimasti maggiormente incerti spostarono il proprio voto sul nuovo partito dichiaratamente anti-schiavit\u00f9, il \"Liberty Party\". L'ex presidente democratico Martin Van Buren cerc\u00f2 di ottenere la nomina a candidato del Partito Democratico, ma fu battuto alla Convention nazionale per aver deluso le richieste degli espansionisti del Sud, che volevano un candidato a favore dell'acquisizione immediata del Texas. Al posto di Van Buren ebbe cos\u00ec modo di emergere James Knox Polk, il primo candidato presidenziale pressoch\u00e9 sconosciuto (\"dark horse\", cavallo scuro).\nPolk proponeva un programma favorevole al desiderio popolare di un'espansione territoriale, spesso definito come \"destino manifesto\". Polk seppe collegare con successo la disputa di confine tra Stati Uniti e Regno Unito sulla divisione dell'Oregon Country con il dibattito riguardante l'annessione texana; in questa maniera riusc\u00ec a riunificare gli espansionisti del Nord anti-schiavit\u00f9 (che chiedevano che l'Oregon divenisse uno Stato libero) agli espansionisti del Sud pro-schiavit\u00f9 (che insistevano nell'acquisire il Texas come Stato schiavista). La mossa si rivel\u00f2 vincente e soffi\u00f2 la presidenza al concorrente prevalendo con meno di 40.000 voti di scarto.\nLe usuali alleanze partitiche furono scosse dalla controversia texana, ma la fedelt\u00e0 di partito dei Democratici al Congresso fu sufficiente all'indomani della vittoria di Polk per far approvare una risoluzione congiunta di Camera dei rappresentanti e Senato sull'annessione texana. Il Texas pot\u00e9 cos\u00ec entrare a far parte dell'Unione come 28\u00ba Stato a partire dal 1846.\nQuesta fu l'ultima elezione presidenziale tenutasi in giorni differenti nei diversi Stati. A partire dalle successive elezioni presidenziali del 1848 tutti gli Stati tennero la consultazione nella stessa giornata di novembre. Fu anche la prima volta in cui il vincitore perse sia nel proprio Stato di nascita (la Carolina del Nord) sia nel suo Stato di residenza (il Tennessee, per soli 123 voti), fatto mai ripetutosi sino alla vittoria di Donald Trump alle elezioni presidenziali del 2016. Fu l'unica volta in cui i due principali candidati erano entrambi degli ex Presidenti della Camera.\nNella mappa a lato i risultati; il colore blu indica gli Stati vinti da Polk/Dallas (15), mentre il camoscio quelli ottenuti da Clay/Frelinghuysen (11); i numeri rappresentano i grandi elettori assegnati a ciascuno Stato.\nContesto.\nRegole di discussione e controversie sull'annessione del Texas.\nWhig e Democratici intrapresero la campagna elettorale proprio durante il culmine delle polemiche congressuali sulle \"norme di discussione\", che indussero i Congressisti del Sud a sopprimere tutte le petizioni nordiste, anche quelle proposte dai governi dei singoli stati, volte a porre fine al commercio schiavista all'interno del distretto di Columbia, cio\u00e8 della capitale Washington.\nI compromessi tra nordisti e sudisti all'interno dei partiti e le manovre intraprese dai fautori della schiavit\u00f9 negli Stati Uniti d'America nel corso di questi aspri dibattiti crearono tensioni sia tra i nordisti sia tra i sudisti di entrambi i partiti. La questione se l'istituto della schiavit\u00f9 e i suoi principi aristocratici di autorit\u00e0 sociale fossero compatibili con il repubblicanesimo la cui matrice era la democrazia stava oramai diventando \"una questione presente in maniera permanente nel sistema politico nazionale\".\nNel 1836, una parte dello stato messicano di Coahuila y Texas dichiar\u00f2 unilateralmente l'indipendenza del Texas per formare la Repubblica del Texas. I texani, per la maggior parte immigranti bianchi americani provenienti dal profondo Sud degli Stati Uniti, molti dei quali erano possessori di schiavi, cercarono di far ammettere la loro nuova entit\u00e0 regionale nell'Unione come uno degli Stati federati. All'inizio il tema dell'annessione del paese fu accuratamente evitato da entrambi i principali partiti.\nSebbene riconoscessero la sovranit\u00e0 del Texas, sia la presidenza di Andrew Jackson (1829-1837) che la seguente presidenza di Martin Van Buren (1837 - 1841) rifiutarono con decisione di proseguire sulla via dell'annessione. La prospettiva di portare l'ennesimo Stato schiavista dentro l'Unione si rivelava difatti essere piena di problemi. I Whig, ma anche i Democratici, considerarono almeno inizialmente lo Stato texano come un'entit\u00e0 che \"non valeva la pena di un'inutile guerra straniera [con il Messico]\" n\u00e9 tantomeno l'inizio di un ennesimo \"combattimento tra fazioni\" che la sua incorporazione avrebbe di certo provocato nell'opinione pubblica.\nTrattato Tyler-Texas.\nLa presidenza di John Tyler era iniziata immediatamente dopo l'improvvisa morte del presidente William Henry Harrison nel 1841. John Tyler, un Whig anche se solamente di nome, emerse presto come il grande difensore dei diritti degli Stati impegnati nell'espansione della schiavit\u00f9, in contrasto con i principi del suo Partito.\nDopo aver posto il veto alle proposte di legge Whig, fu espulso dal partito il 13 settembre 1841. Rimasto cos\u00ec politicamente isolato, ma anche non pi\u00f9 ostacolato in alcun modo da vincoli di partito, il nuovo presidente si schier\u00f2 immediatamente con la piccola fazione degli annessionisti nel tentativo di farsi confermare a pieno titolo tre anni dopo.\nTyler si convinse che l'impero britannico stesse diplomaticamente incoraggiando un riavvicinamento tra il Texas e il Messico, il che avrebbe potuto portare a breve termine anche all'emancipazione degli schiavi in quel territorio; di conseguenza ordin\u00f2 al proprio Segretario di Stato Abel Parker Upshur della Virginia di avviare negoziati segreti a oltranza sull'annessione texana con il ministro del Texas per gli Stati Uniti Isaac Van Zandt, il 16 ottobre 1843.\nTyler present\u00f2 infine il suo \"trattato Texas-USA\" per l'annessione al vaglio del Senato il 22 aprile 1844; per l'approvazione era richiesta una maggioranza dei due terzi. Il neo-nominato Segretario di Stato John Calhoun della Carolina del Sud (aveva assunto la posizione il 29 marzo) vi fece includere un documento noto come \"Lettera di Packenham\", studiato per infondere un senso di urgenza nei Democratici Sudisti. In esso si descriveva la schiavit\u00f9 come una benedizione sociale e l'acquisizione del Texas come una misura di emergenza necessaria per salvaguardare questo \"peculiare istituto\" negli Stati Uniti; in tal modo il presidente e Calhoun cercarono di unire il Sud in una crociata che avrebbe presentato al Nord un ultimatum: o sostenere l'ingresso del Texas schiavista o perdere interamente il Sud.\nI Whig abolizionisti considerarono particolarmente notevole l'annessione del Texas, dal momento che il Messico aveva bandito la schiavit\u00f9 nel territorio di Coahuila y Tejas gi\u00e0 nel 1829, prima che questa regione si dichiarasse indipendente.\nLe campagne presidenziali si svolsero quindi nel contesto di antagonismo tra annessionisti e anti-annessionisti, a sua volta legato alla questione dell'espansione della schiavit\u00f9 e della sicurezza nazionale. I candidati dovettero perci\u00f2 esprimere una posizione chiara e decisa su questo argomento potenzialmente esplosivo.\nNomination.\nWhig.\nL'ex senatore Henry Clay del Kentucky, a tutti gli effetti l'unico leader riconosciuto del Partito Whig sin dal momento della sua fondazione nel 1834, fu scelto come candidato ufficiale alla Convention tenutasi a Baltimora il 1\u00ba maggio 1844; proprietario di schiavi egli stesso, presiedette un Partito in cui l'ala meridionale era sufficientemente fedele al programma politico nazionale da superare le proposte di espansione della schiavit\u00f9, che avrebbero potuto minare l'equilibrio tra Sud e Nord.\nI Whig erano praticamente certi che Clay avrebbe saputo facilmente ripetere la vittoria schiacciante di William Henry Harrison alle elezioni presidenziali del 1840 contro qualsiasi candidato dell'opposizione. I Sudisti temevano soprattutto che l'acquisizione delle fertili terre del Texas avrebbe finito con il produrre un enorme mercato per il lavoro degli schiavi, gonfiandone il prezzo e deflazionando i valori della terra nei loro Stati d'origine; i Nordisti da parte loro invece paventarono che il nuovo Stato avrebbe dato il via all'apertura di un vasto \"Impero Sudista interamente favorevole alla schiavit\u00f9\".\nDue settimane prima della Convention, in reazione alla \"lettera Pakenham\" di John Calhoun, Clay diede alle stampe, il 17 aprile, un documento noto come \"Lettera Raleigh\" che esponeva le sue opinioni sulla questione texana ai propri compagni meridionali; respingeva categoricamente la proposta di legge sull'annessione del presidente John Tyler e prediceva che la sua approvazione avrebbe provocato inevitabilmente una guerra con i vicini messicani, in quanto il loro governo non aveva mai riconosciuto l'indipendenza di quella regione. Clay inoltre avvertiva che, anche se il Messico fosse stato favorevole all'annessione, egli l'avrebbe comunque bloccata se si fosse manifestata negli Stati Uniti un'opposizione sostanziale.\nLa dirigenza Whig era consapevole che qualsiasi legge pro-schiavit\u00f9 avanzata dalla sua ala meridionale avrebbe contribuito ad alienarsi la sua corrente del Nord anti-schiavit\u00f9 e di conseguenza paralizzato l'intero Partito al momento delle elezioni generali. Al fine di preservare l'unit\u00e0 i Whig dovevano opporsi all'acquisizione del nuovo Stato schiavista; si accontentarono pertanto di limitare il programma politico della campagna elettorale a questioni meno controverse come i miglioramenti strutturali interni e la finanza pubblica.\nCome compagno di corsa dell'ex senatore fu scelto Theodore Frelinghuysen del New Jersey. Sostenitore del ritorno in Africa degli schiavi emancipati, si rese accettabile ai Whig del sud perch\u00e9 oppositore degli abolizionisti pi\u00f9 intransigenti; la sua reputazione di uomo estremamente pio bilanci\u00f2 l'immagine di Clay, appassionato di duelli, padrone di schiavi e forte bevitore. Il motto della campagna fu il blando \"Hurray, Hurray, the Country's Risin' \u2013 Vote for Clay and Frelinghuysen!\" (Urr\u00e0, urr\u00e0, la nazione si solleva. Votate per Clay e Frelinghuysen!)\nLettera dall'Alabama di Clay.\nIl 27 luglio H. Clay, nel mezzo della sua campagna contro J. K. Polk, pubblic\u00f2 una dichiarazione di posizione, la cosiddetta \"lettera dall'Alabama\". In essa, egli consigliava agli elettori Whig di considerare l'annessione a Stato del Texas come una semplice fase del declino della schiavit\u00f9 negli Stati Uniti piuttosto che un progresso a lungo termine del \"Potere schiavista\". Specific\u00f2 meglio la sua posizione dichiarando che non aveva \"nessuna obiezione personale all'annessione\" della repubblica texana. Ritorn\u00f2 tuttavia al suo orientamento originale gi\u00e0 a settembre. I Whig del nord avevano espress intanto la loro indignazione per ogni forma di distensione verso il \"Potere schiavista\" e non mancarono di accusarlo di doppiezza ed ambiguit\u00e0.\nLa posizione centrale dell'ex senatore tuttavia non era cambiata: nessuna annessione senza l'esplicito consenso del Nord. Questo impegno mise quindi i Whig del sud sotto pressione nei loro Stati d'origine e nei distretti congressuali, minacciando di intaccare la loro reputazione di sostenitori della schiavit\u00f9.\nTattica elettorale Whig.\nLo storico Sean Wilentz descrive alcune delle tattiche della campagna:\nDemocratici.\nVan Buren, ex presidente e principale artefice della democrazia jacksoniana, fu il candidato favorito alla nomina democratica fino a primavera inoltrata; con Calhoun ritirandosi dalla competizione a gennaio, la campagna avrebbe dovuto concentrarsi innanzitutto sulle questioni interne; ma ci\u00f2 cambi\u00f2 bruscamente a seguito del \"Trattato Tyler-Texas\".\nVan Buren consider\u00f2 la proposta di annessione del Texas come un esplicito tentativo di sabotare la sua ricandidatura, facendo esacerbare l'alleanza tra i democratici del nord e quelli del sud gi\u00e0 notevolmente tesa a causa dell'espansione della schiavit\u00f9; la \"lettera Packenham\" di Calhoun avrebbe dovuto servire a spronare i Democratici del sud a costringere l'ala nordista del partito ad accettare l'idea dell'annessione, nonostante l'alto rischio di \"iniettare aggressivamente il tema schiavista nella loro campagna politica sul Texas\".\nLettera Hammet di Van Buren.\nVan Buren si rese presto conto che accogliere i favorevoli all'espansione della schiavit\u00f9 nel sud avrebbe scoperto i Democratici del nord alle accuse di compromissione col \"potere schiavista\" provenienti dalla forte corrente anti-annessione dei Whig settentrionali e anche da parte di alcuni Democratici. Si ritagli\u00f2 pertanto una posizione enfaticamente anti-texana, cercando di temporeggiare con gli espansionisti sudisti, e delineando uno scenario molto ipotetico per l'annessione del Texas, rinviabile indefinitamente.\nNella \"Hammett Letter\", pubblicata il 27 aprile ma scritta gi\u00e0 il 20, consigliava al suo partito di respingere il \"trattato Tyler-Texas\"; l'annessione texana come territorio avrebbe dovuto avvenire solo dopo che i cittadini fossero stati consultati sulla questione attraverso un referendum ed inoltre si sarebbe dovuto perseguire la massima cooperazione con il Messico per evitare una guerra per nulla necessaria.\nUn'opzione militare avrebbe potuto essere presa in considerazione solo se un'ondata di sostegno popolare si fosse manifestata a favore del Texas, certificata ufficialmente tramite un mandato del Congresso. Sotto questi aspetti Van Buren si dimostrava differente da Clay, che non avrebbe mai tollerato l'annessione senza il preventivo assenso dei messicani.\nI sostenitori di Van Buren sperarono in tal modo (in antitesi con la \"Raleigh Letter\" di Clay) che la presa di posizione del loro candidato avrebbe lasciato ai pro-annessione del Sud una scelta precisa per il presidente: Martin Van Buren. In questo caso giudicarono molto male la situazione politica. Tyler e i suoi seguaci annessionisti sudisti rappresentavano difatti una minaccia potenzialmente molto pi\u00f9 grande di quella rappresentata dallo stesso Clay, in quanto il \"trattato\" avrebbe esercitato un'immensa pressione sui Democratici del nord a conformarsi alle richieste sempre pi\u00f9 pressanti del sud.\nLa lettera fall\u00ec completamente nell'obiettivo di rassicurare il profondo Sud che sembrava aver risposto favorevolmente alla \"Lettera Pakenham\" di Calhoun. Una minoranza dei Democratici del sud rimase quindi convinta che i deputati democratici del nord avrebbero alla fine ignorato l'opposizione dei loro elettori all'espansione della schiavit\u00f9 e si sarebbero adeguati ad appoggiare l'ingresso del Texas nell'Unione, dietro a pressioni sufficientemente insistenti.\nIl sostegno dei Democratici del sud a Martin Van Buren si era eroso, a causa della questione dell'annessione, in una misura che divenne evidente quando l'editore e giornalista del \"Richmond Enquirer\" Thomas Ritchie, fino a quel momento suo finanziatore, pose bruscamente fine alla loro alleanza politica pi\u00f9 che ventennale, schierandosi a favore dell'annessione immediata.\nScende in campo Andrew Jackson.\nIl segretario di Stato John C. Calhoun acquis\u00ec una notevole credibilit\u00e0 quando l'ex presidente Andrew Jackson annunci\u00f2 pubblicamente il suo sostegno per l'annessione immediata del Texas. Jackson aveva contribuito a facilitare i negoziati di Tyler gi\u00e0 a partire da febbraio 1844, rassicurando il presidente della Repubblica texana Sam Houston che la ratifica del \"trattato Tyler-Texas\" da parte del Senato era pi\u00f9 che probabile.\nMentre il Senato stava ancora discutendo, Jackson dichiar\u00f2 che il sostegno popolare tra i texani per l'annessione doveva essere rispettato e che qualsiasi ritardo avrebbe comportato una Repubblica del Texas dominata dagli inglesi i quali avrebbero promosso l'emancipazione degli schiavi, ponendo una grave minaccia militare straniera agli Stati Uniti Sud-Occidentali.\nL'ex eroe militare si spinse anche oltre, esortando tutti i Democratici jacksoniani a escludere Van Buren dal \"ticket\" del partito per cercare invece un candidato alla presidenza pienamente impegnato per l'immediata annessione; nel far ci\u00f2 Jackson abbandon\u00f2 la tradizionale formula jeffersoniana-jacksoniana che aveva richiesto alle ali settentrionali e meridionali di scendere a compromessi sulle dispute costituzionali sulla schiavit\u00f9.\nIl Texas stava fratturando il sostegno di Van Buren tra i Democratici e avrebbe fatto definitivamente \"deragliare\" la sua nomina.\nConvention nazionale.\nLa proposta dell'annessione si rivel\u00f2 il principale problema politico del giorno. Van Buren, inizialmente il candidato favorito, si oppose all'annessione immediata perch\u00e9 avrebbe potuto condurre ad una crisi nel West riguardo all'istituto della schiavit\u00f9 e portare alla guerra con il Messico. Questa posizione gli cost\u00f2 il sostegno dei Democratici sudisti e espansionisti e non riusc\u00ec ad ottenere la nomina.\nI delegati respinsero anche la candidatura di Lewis Cass, ex Segretario alla Guerra della presidenza di Andrew Jackson e ex ambasciatore nella Francia della Monarchia di Luglio.\nAll'ottavo scrutinio lo storico George Bancroft, un delegato del Massachusetts, propose l'ex presidente della Camera James K. Polk come candidato di compromesso; questi sostenne che Texas e Oregon erano in realt\u00e0 sempre appartenuti agli Stati Uniti di diritto. Reclam\u00f2 pertanto \"l'immediata ri-annessione del Texas\" e la \"ri-occupazione\" del conteso territorio dell'Oregon.\nAlla chiamata successiva fu eletto all'unanimit\u00e0 Polk, che divenne cos\u00ec il primo \"cavallo scuro\", o in ogni caso ben poco conosciuto, candidato alla presidenza; fu poi scelto il senatore Silas Wright di New York per affiancarlo ma egli, un ammiratore di Van Buren, rifiut\u00f2 la nomina diventando in tal modo la prima persona a declinare una candidatura a vice presidente. Fu quindi eletto George M. Dallas, un avvocato della Pennsylvania.\nTattica elettorale Democratica.\nLo storico Sean Wilentz descrive nella maniera seguente alcune delle tattiche utilizzate nel corso della campagna dei Democratici:\nNational Democratic-Republican Party.\nDopo che i dibattiti a porte chiuse nella sessione sulle \"regole di discussione\" e sul \"trattato di Tyler-Texas\" al Senato erano trapelati al pubblico il 27 aprile, l'unica speranza del presidente Tyler di favorirne l'approvazione fu quella di intervenire direttamente come candidato. Il suo \"Partito Democratico-Repubblicano\", che riciclava il nome della precedente formazione di Thomas Jefferson, il Partito Democratico-Repubblicano, tenne la propria Convention il 27 maggio a Baltimora, a breve distanza da quella democratica. Il presidente in carica fu nominato lo stesso giorno senza alcuna contestazione o dissenso, ed egli accett\u00f2 il 30 seguente. Non design\u00f2 alcun vice presidente.\nJ. K. Polk si trov\u00f2 di fronte all'altamente probabile prospettiva che la candidatura di Tyler togliesse voti ai Democratici e fornisse a Clay il margine di vittoria necessario in una gara serrata; il presidente ebbe modo di chiarire nel suo discorso di accettazione che la sua preoccupazione principale era la ratifica del suo trattato. Lasci\u00f2 inoltre intendere che si sarebbe ritirato dalla corsa alla presidenza una volta assicuratosi l'approvazione; inform\u00f2 quindi Polk, attraverso il senatore Robert J. Walker del Mississippi, che i suoi sforzi erano semplicemente un mezzo per mobilitare il sostegno all'annessione texana.\nTyler concentr\u00f2 le sue risorse negli Stati di New York, Pennsylvania e New Jersey, quelli pi\u00f9 in bilico. Poich\u00e9 molti suoi elettori si sarebbero spostati sui Democratici, il suo ritiro avrebbe potuto rivelarsi indispensabile per Polk. Questi rimase quindi disponibile fino a quando Tyler avrebbe potuto ritirarsi senza sollevare il sospetto di un accordo segreto.\nPer consolidare la sua collaborazione, Polk arruol\u00f2 Andrew Jackson per rassicurare il presidente che l'annessione del Texas sarebbe stata realizzata dalla sua futura amministrazione. Il 20 agosto Tyler abbandon\u00f2 la corsa e subito i suoi sostenitori cominciarono a muoversi a supporto del candidato democratico.\nAltre Nomination.\nL'avvocato e editore abolizionista J. G. Birney partecip\u00f2 come candidato del Liberty Party ed arriv\u00f2 a raccogliere il 2,3% del voto popolare, ma ottenne oltre l'8% in Massachusetts, New Hampshire e Vermont; le preferenze a lui accordate fecero la differenza nel risultato complessivo tra Clay e Polk. Alcuni studiosi hanno sostenuto che il successo di Birney tra i Whig anti-schiavit\u00f9 a New York fece diventare decisivo quello Stato a favore di Polk.\nJ. Smith, sindaco di Nauvoo nell'Illinois e fondatore del movimento dei Santi degli ultimi giorni, si candid\u00f2 come indipendente con S. Rigdon come suo compagno di corsa. Propose il riscatto degli schiavi vendendo terre pubbliche e diminuendo il numero e lo stipendio dei parlamentari; la chiusura definitiva di tutte le prigioni; l'annessione del Texas, dell'Oregon Country e perfino di alcune porzioni del Canada; la garanzia dei diritti internazionali in alto mare; il libero scambio e il ripristino della Seconda banca degli Stati Uniti.\nIl suo principale aiutante Brigham Young fece un'attiva propaganda per Smith dicendo: \"\u00e8 a lui che il Dio dei Cieli ha assegnato il compito di salvare questa nazione dalla distruzione e fargli preservare la Costituzione\". La campagna si interruppe bruscamente quando fu assalito e ucciso da una folla inferocita mentre si trovava incarcerato a Carthage, nell'Illinois, il 27 giugno.\nRisultati.\nL'adozione da parte di Polk della teoria del \"destino manifesto\" diede i suoi frutti. Non pi\u00f9 identificata con la \"crociata meridionale filo-schiavista\" di Tyler-Calhoun i Democratici dell'ovest poterono sostenere l'annessione del Texas; essi si avvantaggiarono particolarmente dell'alta affluenza alle urne, in particolar modo nelle regioni del Nord-Ovest e degli Stati del Medio Atlantico. I Whig invece subirono una flessione attorno al 4%.\nI Democratici vinsero in Michigan, Illinois e Indiana, e persero di poco l'Ohio, dove il concetto di \"destino manifesto\" era pi\u00f9 seguito.\nNel profondo Sud Clay risult\u00f2 sconfitto praticamente in ogni Stato, un'enorme inversione rispetto alla elezioni presidenziali del 1840, ma vinse la maggior parte degli Stati centrali e al confine con il sud.\nLe indecisioni di Clay sul Texas gli costarono forse i 41 grandi elettori di New York e del Michigan. L'ex proprietario di schiavi, ora abolizionista, J. G. Birney del Liberty Party, ricevette 15.812 e 3.632 voti rispettivamente, sulla base della sua incrollabile posizione contro l'annessione del Texas. Polk la spunt\u00f2 solo per 5.106 preferenze su 470.062 votanti a New York e per 3.422 su 52.096 nel Michigan. Se Clay fosse riuscito ad ottenere la maggioranza in entrambi quegli Stati, avrebbe sconfitto l'avversario; tuttavia la sua netta opposizione sia all'annessione che all'espansione della schiavit\u00f9 gli diede notevoli successi tra i Whig del Nord e quasi gli consent\u00ec l'elezione.\nQuesta fu l'ultima volta in cui l'Ohio vot\u00f2 per i Whig e l'ultima che vot\u00f2 contro i Democratici fino a quando non fu vinto dai Repubblicani nelle elezioni presidenziali del 1856; fu anche l'unica volta in cui il vincitore perse sia il suo Stato di nascita sia quello di residenza prima della vittoria di Donald Trump nelle elezioni presidenziali del 2016. \u00c8 l'unica elezione in cui entrambi i principali candidati sono stati degli ex presidenti della Camera.\nRisultati per Stato.\nFonte: Walter Dean Burnham.\nConseguenze.\nL'elezione di Polk conferm\u00f2 il desiderio della popolazione americana di espandersi verso Ovest: l'annessione texana fu formalizzata il 1\u00ba marzo del 1845, prima che il presidente entrasse in carica. Come temuto, il Messico per\u00f2 rifiuter\u00e0 di accettare lo stato di cose venutosi a creare e pertanto di l\u00ec a meno di un anno scoppier\u00e0 la guerra Messico-Stati Uniti.\nCome la principale questione rappresentata dal Texas si stabil\u00ec, invece di reclamare la totalit\u00e0 dell'Oregon Country si cercher\u00e0 di avviare una trattativa di compromesso con il risultato che gli Stati Uniti e il Regno Unito negoziarono il \"trattato dell'Oregon\" il quale divider\u00e0 il conteso territorio dell'Oregon tra le due nazioni."}
{"id": "4530266", "revid": "168123", "url": "https://it.wikipedia.org/wiki?curid=4530266", "title": "Corriere di Reggio", "text": "Il Corriere di Reggio \u00e8 stato un settimanale fondato a Reggio di Calabria da Filippo Aliqu\u00f2 Taverriti nel 1953 ed in stampa sino alla met\u00e0 degli anni novanta."}
{"id": "4530268", "revid": "729019", "url": "https://it.wikipedia.org/wiki?curid=4530268", "title": "Rokk\u014d Liner", "text": "La linea , soprannominata \u00e8 un people mover automatico in servizio fra Sumiyoshi e Marine Park, nel quartiere di Higashinada-ku a K\u014dbe, in Giappone che collega alla terraferma l'isola artificiale di Rokk\u014d al porto di Kobe.\nStoria.\nIl permesso per costruire la linea fra Sumiyoshi e Minami-Uozaki, e fra Island-Kitaguchi e Marin Park \u00e8 stato ottenuto nel 1986, e il tracciato \u00e8 stato inaugurato il 21 febbraio 1990. A causa del grande terremoto di Kobe del 1995, il people mover \u00e8 stato danneggiato, e ha richiesto quattro mesi per riprendere il servizio nella prima tratta, e altri 3 mesi per il totale funzionamento.\nIl 31 agosto 2018 \u00e8 entrato in servizio il primo dei nuovi elettrotreni Kobe New Transit 3000 che entro il 2023 rimpiazzeranno gli elettrotreni Kobe New Transit 1000.\nFuturo.\nIn futuro la linea potr\u00e0 essere estesa qualora i progetti di polderizzazione della baia di Kobe proseguino con la realizzazione dell'isola sud.\nServizio.\nI treni corrono con una frequenza di circa 6 minuti, ridotti a 2-4 minuti durante l'ora di punta, e fermano in tutte le stazioni.\nMateriale rotabile.\nLa linea dispone di due tipologie di rotabili:"}
{"id": "4530275", "revid": "1782831", "url": "https://it.wikipedia.org/wiki?curid=4530275", "title": "Troppo lontano", "text": "Troppo lontano \u00e8 un singolo del rapper italiano Mondo Marcio, il terzo estratto dal sesto album in studio \"Cose dell'altro mondo\" e pubblicato il 18 gennaio 2013.\nDescrizione.\nIl significato della canzone \u00e8 il fatto che una persona deve seguire i propri sogni, e non deve ascoltare le persone che gli dicono che \u00e8 impossibile realizzarli, che siano essi sconosciuti, pezzi grossi, o addirittura amici o parenti.\nVideo musicale.\nIl videoclip del brano, girato a Las Vegas, \u00e8 stato pubblicato il 24 gennaio 2013 in anteprima su Deejay TV. Esso mostra Mondo Marcio percorrere una strada deserta (probabilmente la U.S. Route 66) a bordo di una Chevrolet Camaro, e infine Santa Monica, lungo la costa della California."}
