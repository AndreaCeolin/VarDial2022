{"id": "4498109", "revid": "1776051", "url": "https://it.wikipedia.org/wiki?curid=4498109", "title": "On Fire (Mastercastle)", "text": "On Fire \u00e8 il quarto album in studio del gruppo musicale Mastercastle, pubblicato il 19 aprile 2013 dalla casa discografica Lion Music\n. L'album \u00e8 stato registrato da Pier Gonella tra marzo 2012 e dicembre 2012 presso il \"MusicArt\" studio (Genova, Italia).I brani sono stati composti tra marzo e agosto 2013.\u00c8 il primo album dopo l'entrata in formazione nella band del batterista italiamericano John Macaluso, noto per le sue collaborazioni con Yngwie Malmsteen, James Labrie, John Lynn Turner etc, il quale ha partecipato alla composizione ed alla registrazione. Questo \u00e8 stato affermato dallo stesso Pier Gonella:\"...John ha donato alla band una grande energia perch\u00e9 quando ascolto' i nostri brani per la prima volta ne rimase molto colpito. Cos\u00ec ha partecipato al processo compositivo e la sua vasta esperienza \u00e8 stata di grande aiuto per la produzione dell'album...\"\nJohn Macaluso ha riguardo ha dichiarato in una recente intervista: \"...Sono molto felice e molto contento del risultato. Penso che sia il miglior album, sono molto soddisfatto dei suoni che abbiamo tirato fuori da ogni singolo strumento. Le mia tracce preferite sono \u201cQuicksilver\u201d e \u201cGold Violet\u201d due pezzi incredibili...\"\nIl disco.\nI testi sono scritti da Giorgia Gueglio. Stando alle sue dichiarazioni si tratta di una specie di \"concept\" album sui metalli e le loro alchimie, che sfocia in temi legati alla sensibilit\u00e0 umana ed alle nostre emozioni:\"...La mia idea iniziale era un concept sui metalli, il loro significato alchemico, la loro sdtoria e le leggende su di essi. Un argomento che pu\u00f2 sembrare scolastico ma in realt\u00e0 ha numerose possibilit\u00e0 di spaziare. Mentre scrivevo i testi e le melodie ho sentito questa decisione troppo restrittiva e ho deciso di tenere i metalli solo nei titoli e poi spaziare sulla natura umana, il calore e l'emozione e cos\u00ec ho portato i metalli ad alte temperature di fusione...\"L'album contiene due brani strumentali, entrambi cover.\nLa prima, \"The Final Battle\", \u00e8 stata scritta dal compositore tedesco Chris H\u00fclsbeck, divenuta successivamente nota come colonna sonora del Videogames Turrican. La seconda, \"Almost a Fantasy\", \u00e8 un rifacimento della celebre n. 14 in do diesis minore op. 27,2 \"Chiaro di luna\") (1801). Il titolo di \"Almost a Fantasy\" (tradotto \"Quasi una fantasia\" fu scelto perch\u00e9 era il modo in cui lo stesso Ludwig van Beethoven era solito chiamarla.Nella traccia \"Platinum\" \u00e8 presente come ospite il cantante Roberto Tiranti."}
{"id": "4498110", "revid": "1431409", "url": "https://it.wikipedia.org/wiki?curid=4498110", "title": "Geraint Wyn Davies", "text": "Nato in Gran Bretagna ed educato in Canada, Geraint Wyn Davies ha lavorato in Gran Bretagna, Canada e Stati Uniti d'America. Probabilmente il suo ruolo di maggior successo \u00e8 stato quello di Nick Knight (un vampiro diventato detective della polizia) nella serie televisiva Forever Knight.\nBiografia.\nGeraint Wyn Davies \u00e8 figlio di un predicatore Cristiano Congregazionalista. All'et\u00e0 di 7 anni lui e la sua famiglia si tono trasferiti da Haverfordwest in Gran Bretagna al Canada. Li ha frequentato lo Upper Canada College. Aveva 12 anni quando fu catturato per la prima volta dalla passione della recitazione partecipando ad una produzione scolastica de Il signore delle mosche. Successivamente ha proseguito gli studi alla University of Western Ontario nella facolt\u00e0 di Economia prima di abbandonarla per la carriera di attore.\nGeraint Wyn Davies \u00e8 stato sposato con l'artista canadese Alana Guinn dal 1985 al 2006 e da questo matrimonio ha avuto due figli, la figlia Pyper e il figlio Galen. Nell'agosto del 2011 Geraint si \u00e8 risposato con l'attrice Claire Lautier.\nIl 13 giugno 2006 Davies \u00e8 diventato cittadino americano giurando davanti al giudice della Corte Suprema degli Stati Uniti d'America Ruth Bader Ginsburg. A proposito di questa esperienza Davie ha detto: \"\u00c8 stato meraviglioso.\"\nAttivit\u00e0 professionale.\nIl suo debutto da attore teatrale professionista \u00e8 avvenuto nel 1976 a Qu\u00e9bec (citt\u00e0), quando all'et\u00e0 di 19 anni \u00e8 apparso in The Fantasticks, Red Emma e Sogno di una notte di mezza estate. Dopo il Quebec Geraint si \u00e8 trasfer\u00ec per lavorare con la compagnia teatrale \"Center Stage\" di Londra, qui ebbe una parte importante in \"The Last Englishman\" con la \"British Actors Theatre Company\". Lui a questo punto trascorse due stagioni con il Clwyd Theatr Cymru girando la Gran Bretagna con le opere \"Enemy of the People\" e Amleto (per il quale ha ricevuto il premio come miglior attore regionale), e una stagione con il \"Chichester Festival\" con Enrico VIII. In Canada egli \u00e8 apparso per molte stagioni nel Shaw Festival e nello Stratford Shakespeare Festival. Negli anni lui si \u00e8 creato una buona reputazione grazie agli spettacoli \"The Music Cure\", Candida, Cyrano de Bergerac, \"The Vortex\", \"Goodnight Disgrace\", Enrico V e I tre moschettieri. Nel suo carnet possiamo elencare anche il musical The Boys from Syracuse di Richard Rodgers e Lorenz Hart. Altri lavori includono My Fat Friend a Los Angeles e Sleuth con Patrick Macnee a Toronto. Nel 2004 \u00e8 apparso a Washington in entrambi i cartelloni di Cyrano de Bergerac e Riccardo III.\nGeraint ha avuto il suo debutto cinematografico nel 1977 nel film per la TV Deadly Harvest e da allora \u00e8 apparso in molti film, tra questi la miniserie televisiva (2000). Nel 2007 Geraint \u00e8 apparso in un cameo in Nancy Drew e girato un Film per la TV intitolato Post Mortem per Lifetime.\nGeraint si \u00e8 dato molto da fare anche in televisione. Egli \u00e8 stato un attore regolare del cast della serie canadese To Serve and Protect. A partire dalla serie Forever Knight egli ha partecipato come guest star in episodi di molte serie. Da segnalare anche la sua attivit\u00e0 come regista.\nGeraint si \u00e8 distinto pure come musicista e nella serie Forever Knight ha suonato il pianoforte nel soppalco e partecip\u00f2 alla scrittura di una canzone per l'episodio \"Baby Baby\"; Un suo brano \u00e8 stato anche incluso nel primo CD di \"Forever Knight\". Egli \u00e8 apparso in diversi musical in particolare nella parte di Henry Higgins in My Fair Lady a Stratford (Ontario). Lui \u00e8 un musicista autodidatta, che ha inciso un CD dei suoi lavori dal titolo \"Bar Talk\" e che \u00e8 vanduto tramite il suo fan club e i proventi sono destinati a diverse opere di carit\u00e0 come \"Alex's Lemonade Stand Foundation\", \"Children's Hospital Foundation\" a Washington, lo \"Atlantic Theatre Festival\" di Wolfville e \"The Stratford Festival's Shakespeare School\" a Stratford (Ontario)."}
{"id": "4498120", "revid": "287204", "url": "https://it.wikipedia.org/wiki?curid=4498120", "title": "Virtus Eirene Ragusa 2012-2013", "text": "La stagione 2012-2013 della Virtus Eirene Ragusa \u00e8 stata la quarta consecutiva disputata in Serie A2 femminile.\nSponsorizzata dalla Passalacqua Spedizioni, la societ\u00e0 ragusana si \u00e8 classificata al primo posto in A2 ed \u00e8 stata promossa direttamente nella massima serie. Ha inoltre disputato la Coppa Italia di Serie A2 ed \u00e8 stata sconfitta in finale.\nVerdetti stagionali.\nCompetizioni nazionali\nDirigenza.\nLa dirigenza \u00e8 composta da:"}
{"id": "4498121", "revid": "823898", "url": "https://it.wikipedia.org/wiki?curid=4498121", "title": "Geraint Wyn-Davies", "text": ""}
{"id": "4498131", "revid": "729019", "url": "https://it.wikipedia.org/wiki?curid=4498131", "title": "Juan Bautista Azopardo", "text": " Dopo aver combattuto per diverse nazioni, ader\u00ec alla Rivoluzione di Maggio e comand\u00f2 la prima squadriglia navale creata dal governo rivoluzionario di Buenos Aires. Prigioniero in Spagna per lungo tempo, al suo ritorno nel R\u00edo de la Plata combatt\u00e9 nella guerra argentino-brasiliana, prima di ritirarsi a vita privata.\nBiografia.\nNato nel 1772 a Senglea, in territorio maltese, da Salvatore Azopardo e Rosina Romano, Juan Bautista Azopardo fu mandato in giovent\u00f9 a studiare costruzioni navali presso l'arsenale di Tolone.\nOttenne una lettera di corsa, con la quale serv\u00ec la Francia colpendo i traffici commerciali delle nazioni a lei nemiche; in seguito si pose a servizio della flotta britannica, sotto il comando dell'ammiraglio John Jervis.\nAl verificarsi, nel 1806, della prima delle invasioni britanniche del R\u00edo de la Plata, Juan Bautista Azopardo, che era comandante in seconda della nave corsara \"Dromedario\", si pose al servizio del vicer\u00e9 spagnolo Santiago de Liniers, distinguendosi per la sua esperienza di artigliere. L'anno successivo, durante la seconda invasione, partecip\u00f2 alla difesa di Buenos Aires e per la sua condotta ottenne dal governo spagnolo il grado di tenente colonnello delle milizie urbane. Per il fatto di essere di formazione militare francese e per le sue idee politiche radicali fu per\u00f2 allontanato dal servizio dal successore di Liniers, Baltasar Hidalgo de Cisneros, che lo mise sotto sorveglianza.\nDopo la Rivoluzione di Maggio, quando la nuova giunta di Buenos Aires decise di allestire una propria squadriglia navale per contrastare la flotta realista, Azopardo fu destinato al comando della stessa. Il 2 marzo 1811, sul fiume Paran\u00e1, ingaggi\u00f2 il primo scontro navale della guerra d'indipendenza contro la flotta realista comandata da Jacinto de Romarate; nella battaglia di San Nicol\u00e1s, Azopardo dovette piegarsi alle superiori forze del nemico, perdendo le sue tre imbarcazioni. A bordo del brigantino \"Invencible\" resistette a lungo, infliggendo gravi perdite alla flottiglia realista; morti i due terzi del suo equipaggio e ferito lui stesso, tent\u00f2 di far saltare la santabarbara della propria imbarcazione, ma ne fu impedito.\nCatturato dai realisti, fu mandato prigioniero in Spagna, dove fu condannato a morte e, in seguito, graziato. Scarcerato nel 1820 a seguito della rivoluzione liberale di Rafael del Riego, Azopardo torn\u00f2 a Buenos Aires, dove torn\u00f2 in servizio con il grado di tenente colonnello, che gli fu restituito. Il 26 luglio del 1821 si distinse in uno scontro navale contro una squadriglia del \"caudillo\" di Entre R\u00edos, Francisco Ram\u00edrez, avvenuto nel fiume Colastin\u00e9. In seguito fu nominato colonnello e gli fu dato l'incarico di capitano del porto di Buenos Aires.\nAllo scoppio della guerra argentino-brasiliana, ad Azopardo fu affidato il comando del brigantino \"General Belgrano\" e il comando in seconda della flotta argentina. Il 9 febbraio 1826, nel corso di una battaglia navale, il colonnello maltese interpret\u00f2 male i segnali del comandante della flotta William Brown; nel suo rapporto questi accus\u00f2 Azopardo di averlo abbandonato. Un procedimento nei suoi confronti fu presto archiviato, ma il colonnello chiese ugualmente di abbandonare il servizio.\nJuan Bautista Azopardo visse con la moglie Mar\u00eda Sandalia a Buenos Aires fino alla morte, avvenuta il 23 ottobre 1848."}
{"id": "4498135", "revid": "767487", "url": "https://it.wikipedia.org/wiki?curid=4498135", "title": "Nyeshia Stevenson", "text": ""}
{"id": "4498152", "revid": "767487", "url": "https://it.wikipedia.org/wiki?curid=4498152", "title": "Man of Tai Chi", "text": "Man of Tai Chi \u00e8 un film del 2013 diretto ed interpretato da Keanu Reeves, al debutto come regista.\nTrama.\nSun-Jing Shi, ufficiale della HKPD (Dipartimento di Polizia di Hong Kong), \u00e8 a capo di un'investigazione della SSA (Alleanza del Sistema di Sicurezza), una sicurezza privata capeggiata dal misterioso Donaka Mark, sospetto di aver ospitato varie operazioni illegali di combattimenti. Sun-Jing trasforma uno dei suoi guerrieri in una talpa, ma Donaka lo scopre e lo uccide di persona. Senza pi\u00f9 prove, il sovrintendente Wong ordina la chiusura del caso, ma Sun-Jing continua a investigare.\nMentre \u00e8 alla ricerca di un prossimo combattente, Donaka vede Tiger, l'ultimo erede del Link Kong, un antico ramo dell'arte marziale Tai Chi, alla competizione Wulin, e rimasto intrigato dalla relativa oscurit\u00e0 del suo stile di lotta, oltre che alla sua immaturit\u00e0, gli offre un lavoro alla SSA, e Tiger, stanco del suo lavoro di corriere in una ditta di consegne, accetta di proporre il suo curriculum, che si rivela essere una prova di forza per il giovane, sotto forma di lotta. Tiger vince la prova di forza, e Donaka gli offre un lauto stipendio nel caso si unisca al suo circolo di combattimenti clandestini, ma Tiger rifiuta, in quanto il denaro comprometterebbe il suo onore, e se ne va.\nBen presto, il tempio di Tai Chi di Ling Kong viene dichiarato instabile dagli ispettori edili, che annunciano un piano per evacuare gli abitanti, incluso il Maestro Yang, e demolire il tempio per ricostruirlo come residenza. Tiger cerca aiuto da Qing Sha, sua amica paralegale, e col suo aiuto, trova un modo per salvare il tempio attraverso la preservazione storica e la protezione del governo. Tuttavia, date le condizioni decadenti del tempio, \u00e8 necessario ripararlo entro un mese. Tiger ritorna da Donaka, e cambia idea riguardo alla sua offerta, disperato di ottenere soldi.\nAd ogni battaglia, in forma di combattimento in stile gladiatori assistito dalle ricche \u00e9lite, Tiger ottiene grandi somme di denaro. Abbandona il suo lavoro da corriere, rende contenti i suoi genitori, e contribuisce alla riparazione del tempio. Le sfide, per\u00f2, diventano sempre pi\u00f9 difficili, e le poste in palio contro di lui sempre pi\u00f9 alte, e Tiger \u00e8 costretto a sviluppare uno stile di lotta pi\u00f9 efficiente, ma anche pi\u00f9 brutale. Il Maestro Yang si accorge del suo cambiamento e avverte Tiger, ma questi lo ignora, intossicato dal suo nuovo stile di vita.\nNella competizione Wulin, Tiger ferisce ferocemente il suo avversario e viene squalificato. Quando Tiger ritorna ad allenarsi col suo maestro, il solito addestramento diventa una battaglia intensa, dove il Maestro Yang \u00e8 costretto a usare le sue energie del \"chi\" per colpire Tiger, ricordandogli che non ha ancora padroneggiato il Tai Chi. Gli consiglia di tornare sul sentiero della pace, ma questi rifiuta e se ne va, per poi scoprire che le autorit\u00e0 gli hanno rifiutato la sua petizione per ottenere la protezione storica dal tempo. La scelta, stando a Qing-Sha che glielo riferisce di persona, \u00e8 in parte date le sue azioni alla competizione Wulin, in contrasto con l'onore e la nobilt\u00e0 che rientrano nella filosofia del tempio.\nAncora arrabbiato, Tiger richiede una lotta, e Donaka gli fa affrontare un mercenario di nome Uri Romanov. Tiger, sempre infuriato, sconfigge Uri senza nessuna difficolt\u00e0, ma si rifiuta di ucciderlo, costringendo Donaka ad uccidere personalmente il mercenario. Scoperto il proprio cambiamento, Tiger dichiara di non voler pi\u00f9 partecipare ai combattimenti clandestini, e decide di raggiungere la polizia, venendo cos\u00ec contattato da Sun-Jin, ignaro per\u00f2 che Donaka l'ha messo costantemente sotto stretta sorveglianza da molto tempo, e conosce ogni sua azione.\nDonaka indice cos\u00ec un torneo privato con un singolo combattimento all'ultimo sangue, dove Tiger \u00e8 invitato. Sun-Jing lo rintraccia, ma ha un incidente e cade da un burrone. Sopravvissuta, Sun-Jing chiama aiuto e scopre che il sovrintendente Wong ha lavorato per Donaka e lo ha aiutato a ostacolare le indagini contro di lui. Al torneo, Donaka mostra un video all'intero pubblico, video composto dai filmati di sorveglianza che rivelano come Tiger sia stato manipolato e \"corrotto\" da Donaka, e trasformato da innocente praticante di arti marziali a lottatore spietato. Nell'incontro, Tiger rifiuta di affrontare il suo avversario, e sfida invece Donaka. Il duello \u00e8 interrotto dalla HKPD, che irrompe nel complesso e arresta tutti i partecipanti e il pubblico, tranne Donaka che riesce a fuggire.\nDonaka attende Tiger di ritorno al tempio, e i due combattono. Tiger parte in un certo svantaggio, con Donaka che ribalta la maggior parte delle sue mosse, rivelandosi essere anche lui un guerriero formidabile, e lo incita a rivelare la sua \"vera natura\". Tiger, per\u00f2, resiste alle sue provocazioni e ai suoi colpi, e anche se Donaka colpisce Tiger con un coltello, questi, nonostante la ferita, padroneggia quello che il maestro gli aveva insegnato e usa il suo Tai Chi per colpire mortalmente Donaka, in un colpo solo. Prima di spirare, Donaka sorride, contento di aver spinto Tiger a diventare un assassino.\nTempo dopo, Tiger e il suo maestro si riconciliano, e Sun-Jing viene promossa a sovrintendente. Tiger ottiene la firma legale di Qing Sha e i soldi per riparare il tempio, e viene raggiunto un compromesso, con il tempio che diverr\u00e0 parte di un villaggio storico culturale, che oltre ad essere protetto dal governo, potr\u00e0 anche essere visitato dai turisti che impareranno dai 600 anni di storia del tempio di Link Kong. Lasciatosi finalmente il passato alle spalle, Tiger dice a Qing-Sha che intende tornare in citt\u00e0 e aprire la sua scuola di Tai Chi, per continuare l'eredit\u00e0 dello stile Link Kong.\nProduzione.\nBudget.\nIl budget del film si aggira intorno ai 25 milioni di dollari.\nRiprese.\nLe riprese del film iniziano nel mese di febbraio 2012 e si svolgono in Cina, tra le citt\u00e0 di Pechino, Hong Kong e Macao.\nScene di lotta.\nIl regista Keanu Reeves dichiara che \"nel film saranno presenti diciotto combattimenti, per un totale di 40 minuti di kung fu\". Inoltre il coreografo delle scene di combattimento \u00e8 Yuen Wo Ping, celebre per il lavoro svolto nelle scene di lotta dei film \"Matrix\" e \"La tigre e il dragone\".\nPromozione.\nIl primo trailer del film viene diffuso il 20 aprile 2013.\nDistribuzione.\nIl film \u00e8 stato presentato al Festival di Cannes 2013 e al Festival di Beijing. La pellicola \u00e8 stata distribuita nelle sale cinematografiche cinesi a partire dal 5 luglio 2013 ed in quelle statunitensi il 1\u00ba novembre dello stesso anno.\nAccoglienza.\nSull'aggregatore Rotten Tomatoes il film ha ricevuto il 71% delle recensioni professionali positive con un voto medio di 6,1 su 10 basato su 65 critiche, mentre su Metacritic ha ottenuto un punteggio di 52 su 100, basato su 22 recensioni."}
{"id": "4498158", "revid": "79968", "url": "https://it.wikipedia.org/wiki?curid=4498158", "title": "Fondazione Sorgente Group Istituzione per l'Arte e la Cultura", "text": ""}
{"id": "4498160", "revid": "345405", "url": "https://it.wikipedia.org/wiki?curid=4498160", "title": "Monte Galunggung", "text": ""}
{"id": "4498161", "revid": "767487", "url": "https://it.wikipedia.org/wiki?curid=4498161", "title": "Confirm or Deny", "text": "Confirm or Deny \u00e8 un film del 1941 diretto da Archie Mayo e Fritz Lang.\n\u00c8 un film drammatico di guerra statunitense con Don Ameche, Joan Bennett e Roddy McDowall.\nTrama.\nLondra, 1940. \"Mitch\" Mitchell \u00e8 un giornalista di una prestigiosa agenzia di stampa statunitense. La sede londinese dell'agenzia viene bombardata dai tedeschi in uno dei raid notturni contro la capitale inglese, e messa fuori uso. Mitch organizza una sede provvisoria nelle cantine di un albergo cittadino, con l'aiuto di Jennifer Carson, impiegata addetta alla telescrivente del Ministero dell'Informazione britannico, da poco conosciuta.\nIl giornalista \u00e8 sulla pista dell'invasione nazista della Gran Bretagna progettata da Hitler, e si avvale di numerose informazioni, fra le quali, d'importanza cruciale, i messaggi ricevuti tramite piccioni viaggiatori, ai quali bada, sul tetto dell'edificio della redazione, il dodicenne Albert Perkins.\nUn ennesimo bombardamento colpisce le cantine dell'albergo, e Mitch e Jennifer rimangono intrappolati, con la telescrivente ancora funzionante. Mitch ha ormai raccolto informazioni sufficienti, e si appresta a dettare a Jennifer l'articolo sull'imminente invasione tedesca. Ma Jennifer teme che la notizia possa interferire con i piani dell'intelligence britannica, che potrebbe non voler far sapere al nemico di essere a conoscenza della progettata invasione, e si rifiuta di digitare oltre. Mitch allora rinchiude Jennifer in uno sgabuzzino, e si mette personalmente alla telescrivente, quando riceve una chiamata da Albert.\nNulla potrebbe fermare la sete di scoop di Mitch, tranne la morte di Albert, che lo coglie, vittima di un bombardamento, proprio mentre stava leggendo al giornalista l'ultimo messaggio pervenutogli tramite il piccione viaggiatore. Mitch trasmette un accorato necrologio del ragazzo invece della storia sull'invasione nazista, seguito dalle proprie dimissioni.\nProduzione.\nIl film, diretto da Archie Mayo e Fritz Lang (quest'ultimo non accreditato) su una sceneggiatura di Jo Swerling con il soggetto di Samuel Fuller e Henry Wales, fu prodotto da Len Hammond per la Twentieth Century Fox Film Corporation e girato nei 20th Century Fox Studios a Century City, Los Angeles, in California dall'agosto al settembre del 1941.\nIl film doveva originariamente essere interpretato da Tyrone Power. Helene Reynolds era al debutto. Fritz Lang, non accreditato, diresse solo sei giorni di riprese prima di essere sostituito da Archie Mayo per problemi di salute.\nDistribuzione.\nIl film fu distribuito negli Stati Uniti dal 12 dicembre 1941 (premi\u00e8re a il 19 novembre 1941) al cinema dalla Twentieth Century Fox Film Corporation.\nAltre distribuzioni:"}
{"id": "4498169", "revid": "1318658", "url": "https://it.wikipedia.org/wiki?curid=4498169", "title": "Shlomo Sand", "text": "Biografia.\nNasce a Linz, Austria, da genitori giudeo-polacchi sopravvissuti all'Olocausto. I suoi genitori, di estrazione comunista e anti-imperialista, si rifiutarono di ricevere compensi dalla Germania per i loro trascorsi durante la seconda guerra mondiale. Sand passa i suoi primi anni in un campo profughi speciale, ed emigra con la famiglia a Giaffa nel 1948. Nel 1977 si laurea in storia all'Universit\u00e0 di Parigi e nel 1983 \u00e8 borsista della Fondazione Luigi Einaudi di Torino. Ora \u00e8 professore di storia all'Universit\u00e0 di Tel Aviv.\nL'invenzione del popolo ebraico.\n\u00c8 il testo di successo che espone la tesi che il popolo ebraico non \u00e8 un popolo con una comune origine. \u00c8 un saggio con un capitolo autobiografico (il titolo in inglese: The Invention of the Jewish People).\nOra ha scritto \"L'invenzione della Terra d'Israele: Dalla Terra Santa alla Patria\" non ancora tradotta (The Invention of the Land of Israel: From Holy Land to Homeland).\nNel 2013 esce in Francia \"Comment j'ai cess\u00e9 d'\u00eatre juif\", che esce a settembre in Italia, pubblicato dalla Rizzoli, con il titolo \"Come ho smesso di essere ebreo\"."}
{"id": "4498173", "revid": "228587", "url": "https://it.wikipedia.org/wiki?curid=4498173", "title": "Frederick Grey", "text": "Biografia.\nEra figlio di Charles Grey, II conte Grey e di Mary Elizabeth Ponsonby, figlia di William Ponsonby, I barone Ponsonby.\nGi\u00e0 nel gennaio del 1819 si un\u00ec alla Royal Navy. Inizialmente si imbarc\u00f2 sulla \"HMS Naiad\" nella Mediterranean Fleet come guardiamarina ed entr\u00f2 in azione contro i pirati a Capo Bon in Tunisia nel 1824.\nPromosso luogotenente il 7 aprile 1825 si trasfer\u00ec sulla \"HMS Sybille\" nella Mediterranean Fleet e poi sulla \"HMS Volage\" in Sud America nel settembre del 1825.\nPromosso a comandante il 17 aprile 1827, fu spostato sulla \"HMS Heron\" in Sud America.\nPromosso a capitano il 19 aprile 1828, gli venne dato il comando della \"HMS Actaeon\" nella Mediterranean Fleet nel novembre del 1830, della \"HMS Jupiter\" nelle Indie orientali nell'agosto 1835 e poi della \"HMS Endymion\" nell'ottobre 1840.\nCon la HMS Endymion Grey entr\u00f2 in azione nella prima guerra dell'oppio e fu nominato compagno dell'ordine del Bagno il 24 dicembre 1842.\nNel 1846 spos\u00f2 Barbarina Charlotte Sullivan ma la coppia non ebbe figli.\nGrey prese il comando della \"HMS Hannibal\" nel marzo 1854 e trasport\u00f2 10,000 soldati francesi verso le Isole \u00c5land prima di procedere verso Bosphorus dove fu dispiegato come principale agente dei trasporti durante la guerra di Crimea.\nPromosso a contrammiraglio il 22 gennaio 1855 e ottenuta la nomina a cavaliere commendatore dell'ordine del bagno il 2 gennaio 1857, Grey divenne comandante in capo a Capo di Buona Speranza e dell'Africa occidentale.\nPromosso a vice ammiraglio il 5 agosto 1861, Grey divenne Primo lord del mare nel secondo governo di Palmerston nel giugno del 1861.\nIn questo ruolo egli non cerc\u00f2 un posto politico come membro del parlamento quanto svolse la propria professione.\nPubblic\u00f2 un piccolo trattato sull'amministrazione dell'ammiragliato descrivendo le riforme fatte dal 1861 al 1866. Afferm\u00f2 inoltre nella sua opera che tutte le promozioni e nomine navali dovrebbero non essere dettate da fini politici ma discusse ed approvate dai membri della marina del Admiralty Board su basi collettive.\nDopo la promozione a pieno ammiraglio il 24 aprile 1865 ed essere avanzato a cavaliere della Gran Croce dell'ordine del bagno il 28 marzo 1865, si dimise dal suo posto quando il secondo ministero di John Russell cadde nel luglio del 1866.\nGrey visse a Lynwood House a Sunningdale nel Berkshire e ivi mor\u00ec il 2 maggio 1878."}
{"id": "4498180", "revid": "37401", "url": "https://it.wikipedia.org/wiki?curid=4498180", "title": "Caveat (brevetti)", "text": ""}
{"id": "4498182", "revid": "228201", "url": "https://it.wikipedia.org/wiki?curid=4498182", "title": "New forest pony", "text": ""}
{"id": "4498185", "revid": "1005847", "url": "https://it.wikipedia.org/wiki?curid=4498185", "title": "Mohammad Beheshti", "text": "Biografia.\nNacque il 24 ottobre del 1928 a Isfahan e studi\u00f2 all'Universit\u00e0 di Teheran.\nTra il 1965 e il 1970 lavor\u00f2 nel centro islamico di Amburgo dove conobbe Mohammad Khatami. Nel 1960 cominci\u00f2 ad opporsi alla monarchia dello Shah Mohammad Reza Pahlavi e venne arrestato dalla SAVAK la polizia segreta dello Shah.\nDopo la Rivoluzione Iraniana fond\u00f2 il Partito Islamico Repubblicano a cui aderirono Ruhollah Khomeini, Ali Akbar Hashemi Rafsanjani e Ali Khamenei.\nVenne ucciso in un attacco terroristico nel 1981 quando, durante un congresso del nuovo partito iraniano, esplose una bomba. I sospetti ricadono sui Mojahedin del Popolo Iraniano."}
{"id": "4498192", "revid": "287204", "url": "https://it.wikipedia.org/wiki?curid=4498192", "title": "Associazione Calcio Femminile Trento 2001-2002", "text": "Questa voce raccoglie le informazioni riguardanti l'Associazione Calcio Femminile Trento nelle competizioni ufficiali della stagione 2002-2003."}
{"id": "4498194", "revid": "125875443", "url": "https://it.wikipedia.org/wiki?curid=4498194", "title": "Piotr Zieli\u0144ski", "text": "Caratteristiche tecniche.\nCentrocampista versatile che abbina notevoli doti tecniche ad eccellenti doti fisiche. Nel corso della sua carriera \u00e8 stato schierato in molteplici ruoli: come regista basso davanti alla difesa o come ala sinistra, ma i ruoli dove si esprime meglio sono la mezzala o trequartista. Preferisce ricevere palla spalle alla porta dove grazie alla sue abilit\u00e0 nello smarcamento, controllo palla, agilit\u00e0 e dribbling riesce ad eludere la pressione avversaria e creare superiorit\u00e0 numerica. Possiede buone doti di inserimento che usa principalmente per servire assist ai compagni, quando invece rimane al limite dell'area sfrutta la sua abilit\u00e0 di calciare con entrambi i piedi per sorprendere il portiere con tiri potenti e precisi. Giocatore molto atletico e predisposto al sacrificio, possiede una grande etica del lavoro che nel corso della sua carriera lo hanno portato spesso a giocare fino a 50 partite stagionali. \u00c8 considerato spesso come un diamante grezzo poich\u00e9 non sempre \u00e8 riuscito a mettere in mostra le sue doti a causa di un carattere troppo docile.\nCarriera.\nClub.\nGli inizi.\nCresciuto nello Zag\u0142\u0119bie Lubin, nel 2011 \u00e8 stato acquistato per 100.000 euro dalla societ\u00e0 italiana dell'Udinese che lo ha inserito nella formazione Primavera. Esordisce in prima squadra nella stagione 2012-2013, precisamente il 2 dicembre 2012 nella gara della 15\u00aa giornata di campionato vinta dall'Udinese per 4-1 sul Cagliari. La prima presenza da titolare, la quarta assoluta, arriva invece nella 32\u00aa giornata, in -Udinese (0-3). La stagione successiva debutta in Europa League entrando in campo nella sconfitta interna dei bianconeri contro lo Slovan Liberec. In campionato riesce a totalizzare 10 presenze ma nessuna da titolare.\nNella sessione di mercato estiva del 2014 viene ceduto in prestito all'Empoli, squadra neopromossa in Serie A. Debutta con la societ\u00e0 toscana il 13 settembre 2014 subentrando a Daniele Croce nel match casalingo contro la Roma (0-1). Il 3 dicembre 2014 fa il suo esordio in assoluto in Coppa Italia nella vittoria sul Genoa per 2-0. Nella stagione successiva, sempre contro il Genoa, il 24 ottobre 2015, segna con un tap-in vincente il suo primo gol in Serie A nella vittoria casalinga per 2-0.\nNapoli.\nIl 4 agosto 2016 viene acquistato a titolo definitivo dal per 15 milioni di euro pi\u00f9 il prestito di Zuniga, girato poi al Watford. Il 21 agosto seguente fa il suo esordio con la maglia degli azzurri nella partita di campionato -Napoli (2-2), subentrando a Marek Ham\u0161\u00edk nel secondo tempo. Il 13 settembre debutta in UEFA Champions League e, in generale, nella fase a gironi di una competizione europea, subentrando ancora a Marek Ham\u0161\u00edk nella vittoriosa (2-1) trasferta contro la . La prima rete con la maglia partenopea arriva il 2 dicembre 2016, aprendo le marcature nella partita di campionato Napoli-Inter (3-0). Chiude la sua prima stagione in maglia azzurra con 6 reti all'attivo, di cui una negli ottavi di finale di Coppa Italia 2016-2017 contro lo Spezia.\nNella seconda stagione esordisce da titolare nella prima partita di campionato vinta in casa del . Alla seconda giornata trova gi\u00e0 il suo primo gol contro l'Atalanta, portando il punteggio sull'1-1 e aprendo la strada alla rimonta degli azzurri (3-1). Segna il suo primo gol in Champions League il 21 novembre, nella gara interna contro lo , terminata 3-0 per i partenopei. Al termine delle competizioni colleziona un totale di 7 gol e 47 presenze, spesso subentrando al capitano del Napoli, Marek Hamsik.\nNell'annata 2018/2019, sotto la guida di Carlo Ancelotti, debutta alla prima partita di Serie A vinta per 1-2 contro la . La settimana seguente si rende protagonista, grazie ad una doppietta, nella vittoria del Napoli per 3-2 ai danni del . Torna al gol nella partita vinta per 4-0 ai danni del . Segna la sua prima marcatura europea nell'andata dei sedicesimi di Europa League contro lo , terminato 1-3 per i partenopei. Nella penultima partita del campionato contro l' segna il 1\u00ba gol della partita, match concluso 4-1 in favore degli azzurri. In tutto ha realizzato sia in campionato che nelle coppe 7 gol e 2 assist.\nIl 17 giugno 2020 vince, grazie al successo ai danni della , la Coppa Italia, il suo primo trofeo in carriera.\nNella stagione 2020/2021 diventa uno degli elementi pi\u00f9 incisivi della squadra, realizzando 8 gol e fornendo 10 assist in Serie A. Tuttavia il suo rendimento non basta a raggiungere la qualificazione in Champions League con il Napoli, arrivando 5\u00ba in campionato.\nAnche nell'annata successiva il centrocampista risulta essere fondamentale nel Napoli, mettendo a segno diversi gol importanti. Il 31 ottobre decide il derby campano in casa della Salernitana grazie ad una sua rete al 61' minuto, e si ripete nelle partite di di campionato contro Inter, Lazio e Atalanta, oltre che in Europa League contro il Legia Varsavia. Il 17 febbraio 2022 sblocca il punteggio nell\u2019andata dei playoff di Europa League contro il Barcellona (1-1) al Camp Nou.\nNazionale.\nDebutta con la nazionale maggiore il 4 giugno 2013 contro il Liechtenstein. Il 14 agosto 2013 mette a segno il suo primo gol con la maglia della Polonia in un'amichevole contro la Danimarca.\nConvocato per l'europeo del 2016 in Francia, scende in campo in una sola occasione nella rassegna. Il 27 marzo 2018 decide l'amichevole Polonia-Corea del Sud al 92\u00ba minuto con un sinistro a giro dal limite dell'area. Va a segno anche nell'amichevole pre-mondiale contro il Cile: sua la marcatura che porta il risultato sul momentaneo 2-0, in una partita che finir\u00e0 2-2. Convocato per il mondiale di Russia 2018, scende in campo nelle tre partite giocate dalla Polonia nella rassegna iridata.\nIl 7 settembre 2018 segna all'esordio nella UEFA Nations League 2018-2019 contro l' allo Stadio Renato Dall'Ara di Bologna, realizzando il gol del momentaneo vantaggio polacco (su assist di Robert Lewandowski) nella partita che finir\u00e0 1-1.\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "4498196", "revid": "339392", "url": "https://it.wikipedia.org/wiki?curid=4498196", "title": "Nord Cargo", "text": ""}
{"id": "4498197", "revid": "731511", "url": "https://it.wikipedia.org/wiki?curid=4498197", "title": "Andrew Romine", "text": "Carriera.\nInizi e Minor League.\nRomine frequent\u00f2 la Trabuco Hills High School di Mission Viejo, California. Scelto inizialmente nel 36\u00ba turno del Major League Draft 2004, dai Philadelphia Phillies, Romine decise di continuare gli studi frequentando la Arizona State University di Tempe, Arizona e giocando a baseball per gli Arizona State Sun Devils.\nNel 2007 fu selezionato al 5\u00ba giro del draft dai Los Angeles Angels of Anaheim, che lo assegnarono nella classe Rookie. Nel 2008 gioc\u00f2 nella classe A e nel 2009 nella classe A-avanzata.\nMajor League.\nLos Angeles Angels of Anaheim.\nDebutt\u00f2 ufficialmente nella MLB il 24 settembre 2010, all'Angel Stadium di Anaheim, contro i Chicago White Sox. Gioc\u00f2 5 partite con 1 su 11 alla battuta, prima di tornare nelle minor league, dove concluse con 106 partite nella Doppia-A.\nIl 12 giugno 2011 fu chiamato nuovamente nella Major League per sostituire l'infortunato Alberto Callaspo. Partecip\u00f2 a 10 partite nella MLB e 106 nella Tripla-A. Apparve sporadicamente anche nella stagione 2012, mentre nel 2013 partecip\u00f2 a 47 partite nella MLB.\nDetroit Tigers.\nIl 21 marzo 2014, Romine fu scambiato con i Detroit Tigers in cambio di Jos\u00e9 \u00c1lvarez. Il 12 aprile 2017 batt\u00e9 il primo \"grande slam\" in carriera. Con i Tigers divenne titolare, giocando stabilmente nella MLB per i quattro anni che trascorse con loro.\nSeattle Mariners.\nIl 2 novembre 2017, i Seattle Mariners prelevarono Romine dalla lista trasferimenti dei Tigers. Divenne free agent a fine stagione 2018.\nPhiladelphia Phillies.\nL'11 gennaio 2019, Romine firm\u00f2 un contratto di minor league con i Philadelphia Phillies. Venne svincolato il 23 marzo, ma due giorni dopo rifirm\u00f2 con la franchigia. Pass\u00f2 l'intera stagione nella Tripla-A.\nChicago White Sox e Texas Rangers.\nIl 21 gennaio 2020, Romine firm\u00f2 un contratto di minor league con i Chicago White Sox. Venne svincolato dalla franchigia il 23 luglio 2020.\nIl 15 settembre 2020, Romine firm\u00f2 un contratto di minor league con i Texas Rangers, con cui disput\u00f2 due partite nella MLB, prima di diventare free agent a fine stagione.\nIl 22 febbraio 2021, firm\u00f2 un contratto di minor league con i Minnesota Twins, che lo svincolarono tuttavia il 25 marzo, prima dell'inizio della stagione regolare.\nIl 29 marzo 2021, Romine firm\u00f2 con i Chicago Cubs, con cui disput\u00f2 26 partite nella MLB.\nFamiglia.\nIl padre di Romine, Kevin, gioc\u00f2 come esterno per i Boston Red Sox per tutta la carriera (1985\u20131991) e il fratello, Austin Romine, gioca come ricevitore per i New York Yankees."}
{"id": "4498198", "revid": "287204", "url": "https://it.wikipedia.org/wiki?curid=4498198", "title": "Social shopping", "text": "Il social shopping \u00e8 un metodo di commercio in cui, nell'esperienza d'acquisto, vengono coinvolti gli amici degli acquirenti. Il Social shopping tenta di utilizzare la tecnologia per simulare le interazioni sociali che si trovano in centri commerciali e in negozi fisici. Con l'aumento dei dispositivi mobili, il social shopping si sta ora estendendo oltre il mondo on-line e nello stesso tempo nel mondo offline dello shopping.\nCinque categorie di spesa sociale.\nIl Social shopping abbraccia una vasta gamma di definizioni, ma pu\u00f2 in gran parte essere diviso in cinque categorie: siti di shopping di gruppo, comunit\u00e0 di shopping, motori di raccomandazione, mercati di shopping e shopping condiviso.\nLe comunit\u00e0 di shopping per discutere, condividere e acquistare in negozio.\nGli utenti comunicano e aggregano informazioni su prodotti, prezzi e offerte. Molti siti permettono agli utenti di creare delle liste della spesa personalizzate e condividerle con gli amici.\nI motori di raccomandazione permettono agli acquirenti di fornire consulenza ad altri acquirenti. Questa categoria di social shopping richiede un compagno acquirente che acquisti il prodotto e lo consigli. Tradizionali aziende online di recensione del prodotto come ad esempio Amazon hanno contribuito a molti consumatori. E le nuove startup di social shopping incoraggiano le conversazioni intorno all'acquisto di un prodotto con amici o conoscenti di un utente, al fine in incentivare un acquisto globale.\nI mercati di shopping sociale portano i venditori e gli acquirenti a connettersi insieme ed effettuare acquisti. Questo tipo di attivit\u00e0 riunisce i venditori indipendenti a creare un forum al fine di esporre e vendere le loro merci agli acquirenti. Il mercato offre agli acquirenti e venditori vari metodi per connettersi e per comunicare. In questo caso \u00e8 importante la figura del promotore e-commerce per i venditori e di motore di scoperta per gli acquirenti.\nShopping condiviso - questa categoria \u00e8 costituita da siti di e-commerce basati su un catalogo online, che permettono ai clienti di formare specifici gruppi commerciali di collaborazione in cui una persona pu\u00f2 guidare una esperienza di shopping online per una o pi\u00f9 altre persone, utilizzando la comunicazione in tempo reale sia tra loro che con il rivenditore.\nVantaggi del social shopping per i rivenditori.\nI siti di social shopping possono generare profitti non solo dalla pubblicit\u00e0 e Click rate, ma anche attraverso la condivisione di informazioni che provengono dai loro utenti verso i rivenditori. Alcuni siti si concentrano sulla condivisione di recensioni e raccomandazioni di gradimento, le quali sono difficili da acquisire da parte del personale di vendita.\nVantaggi del social shopping per i clienti.\nI siti di social shopping motivano i propri utenti a partecipare in vari modi. Molti siti non offrono nessuno specifico guadagno per l'utente se non la ricompensa sociale per aver condiviso informazioni con la comunit\u00e0. Altri siti, invece, offrono ricompense tangibili per la condivisione delle informazioni o, talvolta, incentivi sotto forma di reputazione punti che possono essere convertiti in regali.\nEstensioni del social shopping.\nCi sono vari modi per i negozi per utilizzare le funzionalit\u00e0 di social shopping. Alcuni siti web offrono una combinazione di shopping basata sul confronto tra le varie caratteristiche sociali. Altri combinano i negozi fisici e le caratteristiche sociali consentendo ai clienti di condividere le offerte da parte dei rivenditori fisici attraverso il telefono o il sito web e di interagire con altri utenti che hanno simili interessi commerciali.\nAlcuni siti web utilizzano specifiche reti sociali online e vari strumenti, piuttosto che cercare di costruire il proprio. Con l'implementazione di applicazioni come Facebook Connect che permette agli utenti di chiedere pareri ai loro amici di Facebook su acquisti direttamente sul sito di social shopping.\nLa diffusione territoriale.\nL'esperienza del social shopping si \u00e8 diffusa in molti paesi.:Argentina, Spagna Francia\nI fenomeni \"Social\" in Italia.\nIl \"social shopping\" in Italia arrivano con un certo ritardo rispetto ad altri paesi, sulla scia del successo di iniziative internazionali come \"Groupon\". Si affiancano anche altre forme similari in settori particolari come BlaBlaCar per i passaggi automobilistici condivisi medio-lunga percorrenza, Uber per i passaggi automobilistici cittadini, Fubles per le iniziative sportive condivise, Airbnb, per locazioni brevi tra privati.\nEvoluzione del social shopping.\nL'evoluzione successiva del social shopping, vede un abbandono dell'iniziale logica di couponing massivo e il social shopping sta diventando sempre pi\u00f9 un vero e proprio strumento di marketing a servizio delle pmi e degli esercenti, anche a supporto delle proprie piattaforme di ecommerce e dei propri e shop, senza sostituirsi ad essi."}
{"id": "4498201", "revid": "287204", "url": "https://it.wikipedia.org/wiki?curid=4498201", "title": "Piotr Zielinski", "text": ""}
{"id": "4498208", "revid": "36426", "url": "https://it.wikipedia.org/wiki?curid=4498208", "title": "Santa Verdiana (Firenze)", "text": ""}
{"id": "4498209", "revid": "287204", "url": "https://it.wikipedia.org/wiki?curid=4498209", "title": "Associazione Calcio Femminile Trento 1998-1999", "text": "Questa voce raccoglie le informazioni riguardanti l'Associazione Calcio Femminile Trento nelle competizioni ufficiali della stagione 1998-1999."}
{"id": "4498210", "revid": "1216132", "url": "https://it.wikipedia.org/wiki?curid=4498210", "title": "All'alba \u00e8 tramontato il sole", "text": "All'alba \u00e8 tramontato il sole \u00e8 un romanzo scritto dall'autore tedesco Heinz G\u00fcnther Konsalik e pubblicato nel 1969, poi edito in Italia tre anni pi\u00f9 tardi, nel 1972, da Edizioni Accademia.\nTrama.\nProtagonisti delle vicende sono quattro giovani che si trovano a Praga, una citt\u00e0 stupenda che spinge per ritrovare un'agognata libert\u00e0 sotto l'influenza dei giovani studenti universitari. Karel Pilny \u00e8 un giornalista radiofonico ceco innamorato e fidanzato con la studentessa tedesca Irena Dolgan: costei collabora con Michael Lucek e altri studenti alla stampa del giornale illegale e anti-comunista \"Ranni cerv\u00e0nky\" (ovvero alba), le cui copie vengono distribuite in tutto il territorio nazionale. Dagli alti ranghi militari della polizia segreta russa viene inviata Valentina Kisaskaia, agente segreto incaricato di indagare sui movimenti di Pilny sotto lo pseudonimo di Miroslava Tic\u00e0. Nel tentativo di infiltrarsi, tuttavia, la ragazza si innamora e intesse una relazione con Lucek."}
{"id": "4498211", "revid": "731511", "url": "https://it.wikipedia.org/wiki?curid=4498211", "title": "Garrett Richards", "text": "Carriera.\nInizi e Minor League (MiLB).\nProveniente dalla Edmond Memorial High School e successivamente dall'Universit\u00e0 dell'Oklahoma, Richards entr\u00f2 nel baseball professionistico quando fu selezionato nel primo turno, come 42\u00aa scelta assoluta del draft MLB 2009 dai Los Angeles Angels of Anaheim, con un bonus alla firma di 802.800 dollari. Nel suo primo anno venne assegnato in Minor League, nella classe Rookie. Inizi\u00f2 la stagione 2010 in A-singola e a met\u00e0 stagione venne promosso in A-avanzata. Inizi\u00f2 la stagione 2011 in Doppia-A. \nMajor League (MLB).\nIl debutto nella MLB avvenne il 10 agosto 2011, allo Yankee Stadium di New York City, contro i New York Yankees. Durante la partita concesse 6 punti in 5 inning, collezionando la sua prima sconfitta e chiudendo con un media di 10.80. Nella stagione 2012 occupava il ruolo di lanciatore di rilievo, ma in 9 occasioni ha ricoperto il ruolo di lanciatore partente.\nNel luglio 2018 Richards, per riparare il legamento ulnare del gomito destro, si \u00e8 dovuto sottoporre alla Tommy John surgery, perdendo il resto della stagione 2018. Il 7 dicembre 2018, firm\u00f2 un contratto biennale con i San Diego Padres. Nel febbraio 2019 \u00e8 stato ipotizzato un suo rientro in campo per la seconda parte della stagione 2019, che avvenne poi il 16 settembre. Divenne free agent a fine stagione 2020.\nIl 3 febbraio 2021, Richards firm\u00f2 un contratto annuale del valore di 10 milioni di dollari con i Boston Red Sox."}
{"id": "4498220", "revid": "810437", "url": "https://it.wikipedia.org/wiki?curid=4498220", "title": "Banca Nazionale del Regno d'Italia", "text": ""}
{"id": "4498224", "revid": "22356", "url": "https://it.wikipedia.org/wiki?curid=4498224", "title": "Muraenosaurus", "text": ""}
{"id": "4498225", "revid": "834", "url": "https://it.wikipedia.org/wiki?curid=4498225", "title": "The Magnificent Dope", "text": ""}
{"id": "4498226", "revid": "438678", "url": "https://it.wikipedia.org/wiki?curid=4498226", "title": "Los Vecinos en Guerra", "text": ""}
{"id": "4498228", "revid": "36426", "url": "https://it.wikipedia.org/wiki?curid=4498228", "title": "Potenza festeggiante", "text": ""}
{"id": "4498232", "revid": "1573940", "url": "https://it.wikipedia.org/wiki?curid=4498232", "title": "Leiolopisma", "text": "Leiolopisma \u00e8 un genere di piccoli sauri della famiglia Scincidae.\nTassonomia.\nComprende le seguenti specie:"}
{"id": "4498235", "revid": "731511", "url": "https://it.wikipedia.org/wiki?curid=4498235", "title": "Chris Iannetta", "text": "Carriera.\nInizi e Minor League.\nIannetta ha frequentato la St. Raphael Academy nella natia Providence nello stato di Rhode Island e poi l'University of North Carolina di Chapel Hill, Nord Carolina, giocando sia come prima base che come ricevitore e ha ricevuto parecchie onorificenze per via del suo rendimento dentro e fuori dal campo.\n\u00c8 stato scelto dai Colorado Rockies nel 2004 durante il quarto giro del draft come 110\u00aa scelta assoluta, e i primi anni della sua carriera li ha passati giocando nelle serie minori prima con gli Asheville Tourists nella classe A nel 2004, poi con i Modesto Nuts della classe A-avanzata e i Tulsa Drillers della Doppia-A nel 2005, e infine ancora con Drillers (44 presenze) e con i Colorado Springs Sky Sox (47 presenze) della Tripla-A nel 2006.\nMajor League.\nColorado Rockies.\nDebutta in MLB il 27 agosto 2006, al Coors Field di Denver contro i San Diego Padres, mettendo a segno la sua prima battuta valida. Chiude la sua prima stagione da professionista giocando 21 partite e mettendo a segno 2 fuoricampo e 10 RBI.\nAll'inizio della stagione 2007 viene promosso ricevitore titolare prendendo il posto di Yorvit Torrealba ma le prime partite non andarono bene e torn\u00f2 ad essere il ricevitore di riserva. \u00c8 stato comunque un campionato positivo per lui e per i suoi Colorado Rockies che raggiunsero le World Series per la prima volta nella loro storia ma persero tutte le partite contro i Boston Red Sox e la serie fin\u00ec 4-0. Iannetta chiuse il campionato giocando 67 partite con una media in battuta di .218, 4 fuoricampo e 27 RBI.\nIl 2008 \u00e8 stato l'anno della svolta per lui perch\u00e9 ha giocato 104 partite con una media in battuta di .264, 18 fuoricampo e 65 RBI. Nel 2009 ha giocato 93 partite con una media in battuta di .228, 16 fuoricampo e 52 RBI. Nel 2010 ha giocato 61 partite con una media in battuta di .197, 9 fuoricampo e 27 RBI. Il 2011 lo chiuse giocando 112 partite con una media in battuta di .238, 14 fuoricampo e 55 RBI.\nLos Angeles Angels of Anaheim.\nIl 30 novembre 2011, Iannetta \u00e8 stato scambiato per il lanciatore Tyler Chatwood ed ha iniziato a giocare con i Los Angeles Angels of Anaheim. Il 2 maggio 2012 insieme al lanciatore Jered Weaver, ha completato un no-hitter e ha concluso quella stagione giocando 79 partite con una media in battuta di .240, 9 fuoricampo e 26 RBI.\nIl 5 ottobre 2012 ha prolungato il contratto con gli Angels per altri 3 anni, per un valore complessivo di 15.55 milioni di dollari. \u00c8 diventato free agent al termine della stagione 2015.\nSeattle Mariners e Arizona Diamondbacks.\nIl 23 novembre 2015 ha firmato un contratto annuale con i Seattle Mariners. \u00c8 diventato free agent a fine stagione 2016.\nNel gennaio 2017 Iannetta viene messo sotto contratto dagli Arizona Diamondbacks. Terminata la stagione 2017, Iannetta \u00e8 diventato free agent.\nRitorno in Colorado.\nA stagione ultimata il 2 novembre 2017 diventa free agent. L'8 dicembre firma per tornare a giocare a Denver con i Colorado Rockies, squadra con cui aveva debuttato in MLB pi\u00f9 di 10 anni prima. Il 13 agosto 2019 Iannetta viene designato per la riassegnazione, e due giorni pi\u00f9 tardi il 15 agosto, viene svincolato dalla squadra.\nNew York Yankees.\nIl 3 febbraio 2020, Iannetta firma un contratto di minor league con i New York Yankees. Il 21 luglio venne inserito nel lista dei 40 giocatori, tuttavia non venne schierato in nessuna partita e il 1\u00ba agosto, venne designato per la riassegnazione. Divenne free agent il 28 settembre 2020.\nCarriera con la nazionale.\nDurante l'edizione 2009 del World Baseball Classic \u00e8 stato convocato come catcher dalla nazionale statunitense insieme a Brian McCann."}
{"id": "4498242", "revid": "154059", "url": "https://it.wikipedia.org/wiki?curid=4498242", "title": "Sri Ganganagar", "text": ""}
{"id": "4498244", "revid": "767487", "url": "https://it.wikipedia.org/wiki?curid=4498244", "title": "Girl Trouble (film 1942)", "text": "Girl Trouble \u00e8 un film del 1942 diretto da Harold D. Schuster.\n\u00c8 una commedia romantica statunitense con Don Ameche, Joan Bennett e Billie Burke.\nTrama.\nDurante la seconda guerra mondiale, Pedro, il figlio di un coltivatore venezuelano, si reca a New York per l'azienda di famiglia. Incontra June Delaney, una donna americana, una mondana in una fase della sua vita molto sfortunata. June affitta il suo appartamento al sudamericano e diventa la sua domestica personale. Alla fine si innamorano.\nProduzione.\nIl film, diretto da Harold D. Schuster su una sceneggiatura di Robert Riley Crutcher e Ladislas Fodor con il soggetto di Vicki Baum, Guy Trosper e dello stesso Fodor, fu prodotto da Robert Bassler per la Twentieth Century Fox Film Corporation. I titoli di lavorazione furono \"Man from Brazil\" e \"Between You and Me\".\nDistribuzione.\nIl film fu distribuito negli Stati Uniti dal 9 ottobre 1942 al cinema dalla Twentieth Century Fox Film Corporation.\nAltre distribuzioni:\nPromozione.\nLa tagline \u00e8: \"It's a riot... you won't deny it!\"."}
{"id": "4498245", "revid": "599013", "url": "https://it.wikipedia.org/wiki?curid=4498245", "title": "Girl Trouble", "text": ""}
{"id": "4498246", "revid": "767487", "url": "https://it.wikipedia.org/wiki?curid=4498246", "title": "Una lunga giornata di lavoro", "text": "Una lunga giornata di lavoro (\"The Clock Watcher\") \u00e8 un film del 1945 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 26 gennaio 1945, distribuito dalla RKO Radio Pictures.\nTrama.\nPaperino lavora nel reparto confezionamento regali di un grande magazzino. Il papero per\u00f2 assolve i suoi compiti svogliatamente e in modi scorretti, ad esempio deforma con una morsa un trombone (rendendolo simile a un corno) per inserirlo in un pacco, mette un anello in una grossa scatola bucando invece un pallone da rugby, per inserirlo nel cofanetto dell'anello, e poi finisce incartato insieme a una sedia a dondolo. Deve per\u00f2 vedersela con il suo capo, che gli parla attraverso un tubo metallico, e con un pupazzo a molla, che continua a uscire dalla scatola. A fine giornata il capo, invece di lasciare che Paperino torni a casa, gli d\u00e0 del lavoro extra, ricordandogli il motto della ditta: \"Datemi il meglio di voi stessi\". Per tutta risposta, Paperino sale al piano superiore e picchia il capo.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4498247", "revid": "36426", "url": "https://it.wikipedia.org/wiki?curid=4498247", "title": "Re Manfredi", "text": ""}
{"id": "4498250", "revid": "1573940", "url": "https://it.wikipedia.org/wiki?curid=4498250", "title": "Tiliqua", "text": "Tiliqua \u00e8 un genere di piccoli sauri della famiglia Scincidae.\nTassonomia.\nComprende le seguenti specie:"}
{"id": "4498256", "revid": "287204", "url": "https://it.wikipedia.org/wiki?curid=4498256", "title": "Dennis Schroder", "text": ""}
{"id": "4498257", "revid": "300067", "url": "https://it.wikipedia.org/wiki?curid=4498257", "title": "Dennis Schroeder", "text": ""}
{"id": "4498258", "revid": "104265", "url": "https://it.wikipedia.org/wiki?curid=4498258", "title": "Supergulp/Il Gruppo TNT", "text": "Supergulp/Il Gruppo TNT \u00e8 un singolo discografico dell'Orchestra di Franco Godi e del Paki Ensemble, pseudonimo di Pasquale Andriola, Jona e il Coro di Paola Orlandi, pubblicato nel 1977.\nSupergulp era la prima sigla del programma televisivo \"SuperGulp!\" e di \"Buonasera con... Supergulp!\". Scritto da Franco Godi, il brano riprende e sviluppa la sigla di \"Gulp!\".\nSul lato b \u00e8 incisa \"Il Gruppo TNT\", sigla della serie animata a fumetti \"Alan Ford\", scritta dagli stessi autori e incisa dal Paki Ensemble.\nCopertine.\nEsistono tre differenti stampe di copertina del 45 giri: la prima, pubblicata nell'aprile del 1977, mostra un diverso logo \"SuperGulp\" rispetto a quello televisivo. la seconda stampa pubblicata nel maggio dello stesso anno, mostra un ulteriore secondo logo \"Supergulp\"; la terza stampa di luglio mostra i personaggi di Alan Ford sul retro, con un differente logo \"Il gruppo T.N.T.\" sul fronte e con il titolo del brano del lato B correttamente modificato in \"Alan Ford e il gruppo T.N.T.\" sia sulla copertina sia sulla label.\nEdizioni.\nEntrambi i brani sono stati inseriti nella compilation \"Orzowei, Supergulp e altri successi TV\" e numerose raccolte."}
{"id": "4498263", "revid": "1776051", "url": "https://it.wikipedia.org/wiki?curid=4498263", "title": "Crying Stars - Stand proud!", "text": "Crying Stars - Stand proud! \u00e8 il primo album solista del chitarrista giapponese Syu."}
{"id": "4498265", "revid": "124583808", "url": "https://it.wikipedia.org/wiki?curid=4498265", "title": "Tangata manu", "text": "Il Tangata manu (\"uomo uccello\"), era il vincitore di una competizione tradizionale sul Rapa Nui (Isola di Pasqua). Il rituale consisteva in una competizione che si teneva annualmente per raccogliere il primo uovo depositato dal \"manu tara\" (Onychoprion fuscatus - sterna fuligginosa) dai vicini isolotti (\"motu\", isolotto in idioma rapanui), nuotare di nuovo all'Isola di Pasqua e scalare i pendii del Rano Kau fino al villaggio di Orongo.\nMito.\nNella mitologia Rapa Nui, la divinit\u00e0 Makemake era il dio supremo del culto dell'uomo uccello, gli altri tre dei associati con lui erano Hawa-tuu-take-take (Protettore delle uova), la moglie Vie Hoa e Vie Kanatea.\nReligione dell'uomo-uccello.\nI concorrenti venivano rivelati in sogno o da profezie. Ciascun partecipante doveva nominare un Hopu che nuotasse al Motu Nui e andasse a prendere l'uovo, mentre i concorrenti aspettavano a Orongo. La gara era davvero pericolosa e molti Hopu venivano uccisi da squali, annegavano o cadevano.\nUna volta raccolto il primo uovo, la prova finale per gli sconfitti era tornare a Orongo, mentre il vincitore poteva rimanere sul Motu Nui finch\u00e9 non si sentiva spiritualmente pronto a tornare. Al suo ritorno doveva presentare l'uovo al suo protettore, che nel frattempo si era rasato la testa e dipinta di bianco o rosso.\nIl vincitore veniva dichiarato Tangata-Manu, e doveva sollevare l'uovo nella sua mano e guidare la processione gi\u00f9 per i pendii del Ranu Kau e dell'Anakena se proveniva dalle trib\u00f9 dell'ovest, del Ranu Raraku se proveniva dalle trib\u00f9 dell'est. Una volta in dimora veniva tapu (reso sacro) per i successivi 5 mesi; gli era permesso di far crescere le unghie e indossare una parrucca di capelli umani.\nAl nuovo Uomo-uccello era inoltre dato un nuovo nome, offerte di cibo e altri tributi (tra i quali il privilegio della sua trib\u00f9 di essere l'unica a poter raccogliere le uova di uccello e i pulcini dal Moto Nui), e andava in isolamento per un anno in una dimora per cerimonie\nIl culto dell'Uomo-uccello fu poi soppresso dai missionari Cristiani intorno al 1860. L'origine del culto e il periodo di nascita sono incerti, come \u00e8 ignoto anche se il culto rimpiazzasse la precedente religione di origine Moai e se coesistesse con essa. Katherine Routledge ha comunque potuto raccogliere i nomi di 86 \"Tangata manu\"."}
{"id": "4498268", "revid": "73843", "url": "https://it.wikipedia.org/wiki?curid=4498268", "title": "Dipiazza", "text": ""}
{"id": "4498276", "revid": "400518", "url": "https://it.wikipedia.org/wiki?curid=4498276", "title": "Cristina del Basso", "text": ""}
{"id": "4498286", "revid": "256896", "url": "https://it.wikipedia.org/wiki?curid=4498286", "title": "Consiglio Ecumenico delle Chiese", "text": ""}
{"id": "4498288", "revid": "436907", "url": "https://it.wikipedia.org/wiki?curid=4498288", "title": "Sono come sono (Fabrizio Moro)", "text": "Sono come sono \u00e8 un singolo del cantautore italiano Fabrizio Moro, pubblicato il 19 aprile 2013 come unico estratto dal sesto album in studio \"L'inizio\"."}
{"id": "4498290", "revid": "256896", "url": "https://it.wikipedia.org/wiki?curid=4498290", "title": "Conferenza delle Chiese Europee", "text": ""}
{"id": "4498291", "revid": "767487", "url": "https://it.wikipedia.org/wiki?curid=4498291", "title": "Dub Incorporation", "text": "I Dub Incorporation, noti anche come Dub Inc, sono un gruppo francese di genere reggae con influenze ska, dub e dancehall con testi cantati in francese e in lingua cabila (dialetto berbero dell\u2019Algeria) formato nel 1997 a Saint Etienne."}
{"id": "4498298", "revid": "256896", "url": "https://it.wikipedia.org/wiki?curid=4498298", "title": "Charta Oecumenica", "text": ""}
{"id": "4498299", "revid": "256896", "url": "https://it.wikipedia.org/wiki?curid=4498299", "title": "Consiglio delle Conferenze dei Vescovi d'Europa", "text": ""}
{"id": "4498301", "revid": "738436", "url": "https://it.wikipedia.org/wiki?curid=4498301", "title": "Yerushal\u00e0yim", "text": ""}
{"id": "4498302", "revid": "256896", "url": "https://it.wikipedia.org/wiki?curid=4498302", "title": "Conferenza Episcopale internazionale dei Santi Cirillo e Metodio", "text": ""}
{"id": "4498303", "revid": "256896", "url": "https://it.wikipedia.org/wiki?curid=4498303", "title": "Conferenza Episcopale della Scandinavia", "text": ""}
{"id": "4498304", "revid": "486946", "url": "https://it.wikipedia.org/wiki?curid=4498304", "title": "Istituto Slovacco dei Santi Cirillo e Metodio", "text": ""}
{"id": "4498324", "revid": "154893", "url": "https://it.wikipedia.org/wiki?curid=4498324", "title": "Robenacoxib", "text": "Robenacoxib \u00e8 un farmaco anti-infiammatorio non steroideo (FANS) appartenente alla famiglia degli inibitori selettivi della COX-2. La molecola viene utilizzata in ambito veterinario per il trattamento del dolore e della infiammazione associati alla osteoartrite cronica e per il trattamento del dolore e dell'infiammazione secondari a interventi di chirurgia ortopedica o dei tessuti molli nei cani. Ai dosaggi pi\u00f9 bassi pu\u00f2 anche essere indicato per il trattamento del dolore e della flogosi acuta associata a disturbi muscolori e scheletrici (ossa) o secondari a interventi di chirurgia ortopedica nel gatto.\nFarmacodinamica.\nRobenacoxib \u00e8 un inibitore selettivo dell'enzima cicloossigenasi di tipo 2 (COX-2). La cicloossigenasi \u00e8 un enzima chiave nella cascata del metabolismo dell'acido arachidonico, che catalizza la sintesi degli eicosanoidi, comprendenti diverse prostaglandine.\nLa cicloossigenasi di tipo 1 (COX-1) \u00e8 costitutivamente espressa in molti tessuti dell'organismo, e tra questi nello stomaco, intestino, rene e piastrine. I suoi effetti fisiologici comprendono la protezione gastrica e la facilitazione della filtrazione renale e dell'aggregazione piastrinica. La formula inducibile (COX-2) viene invece espressa come risultato di stimoli infiammatori o mitogenici.&lt;br&gt;\nL'enzima COX-2 \u00e8 responsabile della sintesi di alcune molecole mediatrici, dette prostanoidi (prostaglandine, trombossani e prostacicline), che risultano essere mediatori di sintomi come l'infiammazione, l'essudazione, il dolore e la febbre. I metaboliti determinati dall'azione della COX-2 sono anche coinvolti nell'ovulazione, nella fase di impianto della gravidanza e nella chiusura del dotto arterioso. Robenacoxib con la sua azione possiede propriet\u00e0 analgesiche e antinfiammatorie.\nFarmacocinetica.\nRobenacoxib dopo somministrazione per os viene discretamente assorbito dal tratto gastrointestinale ed il picco di concentrazione plasmatica (Cmax) di 1159\u00a0ng/ml viene raggiunto entro circa 30 minuti (Tmax) dall'assunzione. La contemporanea somministrazione del farmaco con il cibo non determina alcuna variazione nella Cmax, Tmax nell'AUC (area sotto la curva). Quando viene assunto a stomaco vuoto la biodisponibilit\u00e0 di robenacoxib compresse si aggira intorno al 49%.\nIl farmaco possiede un volume di distribuzione abbastanza basso e si lega ampiamente alle proteine plasmatiche (legame superiore al 99%).\nNel gatto robenacoxib viene metabolizzato principalmente a livello epatico con produzione di un metabolita lattamico.\nL'eliminazione di robenacoxib dal sangue avviene abbastanza celermente. A seguito di somministrazione endovenosa l'emivita di eliminazione \u00e8 di poco superiore ad un'ora. Dopo somministrazione delle compresse masticabili l'emivita terminale nel sangue \u00e8 stata calcolata in 1,7 ore. Robenacoxib tende a concentrarsi e persistere pi\u00f9 a lungo nelle regioni corporee infiammate piuttosto che non nel torrente circolatorio. \nLa via di escrezione del farmaco \u00e8 principalmente biliare (superiore al 70 %) mente la quota rimanente viene escreta per via urinaria (circa il 30%).\nUsi veterinari.\nRobenacoxib \u00e8 indicato nel trattamento del dolore e dell'infiammazione correlati all'osteoartrite cronica. \u00c8 inoltre indicato nel controllo e nella riduzione dell'infiammazione e del dolore associato ad interventi di chirurgia ortopedica.\nNel trattamento dell'infiammazione e del dolore acuto associati a disturbi muscolo-scheletrici. Nella riduzione dell'infiammazione e del dolore moderato secondario ad interventi di chirurgia ortopedica.\nEffetti collaterali e indesiderati.\nIn animali in trattamento sono stati segnalati con una relativa frequenza riduzione dell'appetito, vomito, diarrea (in genere lieve e transitoria), feci molli, talvolta presenza di sangue nelle feci. In casi pi\u00f9 rari \u00e8 possibile osservare apatia e letargia.\nIn caso di trattamento prolungato (superiore a 2 settimane) si pu\u00f2 osservare un aumento dell'attivit\u00e0 degli enzimi epatici, di rado accompagnata da sintomatologia clinica.\nControindicazioni.\nRobenacoxib non deve essere utilizzato in soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nella forma farmaceutica. La somministrazione in animali con allergia nota ad altri FANS, affetti da ulcera peptica o storia di precedenti emorragie gastrointestinali dovrebbe essere evitata.\nLa contemporaneasomministrazione di agenti corticosteroidi oppure altri farmaci antinfiammatori non steroidei rappresenta un'ulteriore controindicazione.\nL'uso in animali affetti da insufficienza cardiaca, renale o epatica oppure in animali con grave disidratazione non \u00e8 consigliato. Qualora non possa esserne evitato l'impiego \u00e8 opportuno monitorare con grande attenzione l'animale.\nDosi terapeutiche.\nIl dosaggio consigliato \u00e8 pari a 1\u20132\u00a0mg/kg peso corporeo, una sola volta al giorno preferibilmente alla stessa ora. Il trattamento deve essere protratto per il periodo \ndi tempo necessario.\nIl dosaggio consigliato \u00e8 pari a 1-2,4\u00a0mg/kg peso corporeo, sempre una volta al giorno ed alla stessa ora. La durata del trattamento, per il controllo del dolore da disturbi muscoloscheletrici, non deve superare i sei giorni.\nNel caso di trattamento per dolore secondario a chirurgia ortopedica si consiglia di somministrare una singola compressa senza cibo almeno 30 minuti prima \ndell'intervento chirurgico. Dopo l'intervento chirurgico, il trattamento pu\u00f2 essere continuata fino a due giorni dopo l'intervento.\nGravidanza e allattamento.\nIl farmaco non deve essere utilizzato in animali gravidi e nel corso di allattamento di cuccioli. Il profilo di efficacia e sicurezza del farmaco non \u00e8 stato testato durante la gravidanza e l'allattamento oppure negli animali impiegati per la riproduzione."}
{"id": "4498329", "revid": "58364369", "url": "https://it.wikipedia.org/wiki?curid=4498329", "title": "Giovanni Fenaroli", "text": ""}
{"id": "4498330", "revid": "1573940", "url": "https://it.wikipedia.org/wiki?curid=4498330", "title": "Tenuiphantes", "text": "Tenuiphantes \u00e8 un genere di ragni appartenente alla famiglia Linyphiidae.\nDistribuzione.\nDelle quarantadue specie oggi note di questo genere, quarantuno sono state rinvenute nella regione olartica; la \"T. stramencola\" \u00e8 stata reperita in Tanzania. La specie dall'areale pi\u00f9 vasto \u00e8 la \"T. nigriventris\", rinvenuta in varie localit\u00e0 dell'intera regione.\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Lepthyphantes tenuis\" ().\nDal 2011 non sono stati esaminati esemplari di questo genere.\nA dicembre 2012, si compone di quarantadue specie:"}
{"id": "4498331", "revid": "1784938", "url": "https://it.wikipedia.org/wiki?curid=4498331", "title": "Raoul Ghiani", "text": ""}
{"id": "4498336", "revid": "1341034", "url": "https://it.wikipedia.org/wiki?curid=4498336", "title": "Autotreni ATR 365 e ATR 465", "text": "Gli autotreni ATR 365 e ATR 465 sono dei treni ad assetto variabile a trazione diesel, costruiti dalla societ\u00e0 spagnola CAF per i servizi ferroviari della Sardegna.\nCaratteristiche tecniche.\nSi tratta di convogli formati da due motrici di testa dotate di cabina di guida e da una motrice intermedia senza cabina di guida (configurazione DM1+M3+DM2, classificazione RFI ATR 365) o da due motrici di testa dotate di cabina di guida e da due motrici intermedie senza cabina di guida (configurazione DM1+M3+M4+DM2, classificazione RFI ATR 465). Sono provvisti di un sistema di assetto variabile attivo che consente un'inclinazione massima di 6\u00b0 per lato, con lo scopo di aumentare la velocit\u00e0 di percorrenza nelle curve.\nAl fine della loro omologazione e successiva ammissione tecnica sulla rete RFI, il primo di tali treni \u00e8 stato trasferito in Toscana per prove presso l'impianto Trenitalia di Firenze Osmannoro e sulla linea TFT Arezzo-Sinalunga.\nFra le dotazioni tecniche figurano il sistema di informazione ai passeggeri, le telecamere a circuito chiuso, il sistema antincendio, il servizio igienico per disabili e la vernice anti graffiti.\nAcquisizione e servizio.\nGli ATR 365 sono stati ordinati con delibera della Regione Sardegna nel 2010.\nL'ordine prevedeva la costruzione di 5 treni, con opzione (esercitata) per altri 3 del medesimo tipo, nell'ambito di un contratto da 57 milioni di euro, di cui 54 messi a disposizione dallo Stato italiano, che include anche la fornitura di ricambi, la formazione del personale e la manutenzione dei convogli per 5 anni. A tale scopo sar\u00e0 attrezzato un apposito impianto a Cagliari. La spesa finale per gli 8 convogli sar\u00e0 infine di 78 milioni di euro.\nIl primo dei due convogli a 4 casse \u00e8 stato trasferito in Italia a Firenze, per la conduzione delle necessarie prove di omologazione, il 28 ottobre 2014.\nLa relativa gara fu vinta dal costruttore spagnolo CAF. La societ\u00e0 esclusa, la Patentes Talgo, anch'essa spagnola, che prov\u00f2 sulla linea Cagliari Sassari un proprio convoglio, ricorse al TAR regionale e la gara fu annullata; la CAF fu definitivamente dichiarata aggiudicataria dell'appalto da sentenza del Consiglio di Stato.\nConsegnati a partire dal 2013, i convogli sono stati affidati a Trenitalia per l'uso nell'ambito del contratto di servizio stipulato con la Regione.\nNel dicembre 2015 i convogli sono entrati in servizio effettivo, inizialmente sulla ferrovia Cagliari-Golfo Aranci, principale direttrice ferroviaria sarda, poi sulla Ozieri Chilivani-Porto Torres ed in seguito sull'intera rete RFI dell'isola, senza tuttavia l'impiego del sistema di pendolamento e del rango P, che richiedono che l'infrastruttura ferroviaria venga adeguata con l'installazione del sistema SCMT."}
{"id": "4498337", "revid": "132266", "url": "https://it.wikipedia.org/wiki?curid=4498337", "title": "Kaymakam", "text": ""}
{"id": "4498344", "revid": "2036644", "url": "https://it.wikipedia.org/wiki?curid=4498344", "title": "Eerste Divisie 2011-2012", "text": "La Eerste Divisie 2011-2012 \u00e8 stata la 56\u00aa edizione del campionato olandese di calcio di Eerste Divisie che, per ragioni di sponsorizzazione, ha preso il nome di Jupiler League.\nClassifica.\nLegenda:\nNote:"}
{"id": "4498349", "revid": "3115", "url": "https://it.wikipedia.org/wiki?curid=4498349", "title": "Mimmo Gangemi", "text": "Biografia.\n\u00c8 nato il 19 ottobre 1950 a Santa Cristina d'Aspromonte. Ha condotto i suoi studi in varie regioni e si \u00e8 laureato a Catania nel 1977 specializzandosi in ingegneria clinica nel 2003 all\u2019Universit\u00e0 dell\u2019Aquila. Vive a Palmi. \nHa esordito nel 1995 con \"Un anno d'Aspromonte\" (Rubbettino). Nel 2002 ha pubblicato un \"financial thriller\" con la casa editrice \"Il Sole 24 Ore\",\"Il passo del cordaio\", poi distribuito anche in edicola in allegato a \"Il Sole 24 ORE\" nell'agosto 2003\".\" Il libro \u00e8 stato esaminato da Giancarlo De Cataldo per una eventuale trasposizione (poi non realizzata) su \"Crimini\" per Rai 2 della quale De Cataldo era curatore. \nDe Cataldo ha portato a Einaudi in lettura un libro di Gangemi \"Quell\u2019acre odore di aglio.\" Il libro non \u00e8 stato pubblicato da Einaudi, che per\u00f2 ha poi stampato due libri di Gangemi nella collana Stile Libero: \"Il giudice meschino\" poi adattato per l'omonima fiction e interpretato da Luca Zingaretti, Luisa Ranieri, Maurizio Marchetti, Paolo Briguglia, Gioele Dix, e \"La signora di Ellis Island\" uscito nel 2011.\nNel 2017, insieme a Pino Aprile, Maurizio De Giovanni e Raffaele Nigro, Gangemi ha firmato \"Attenti al Sud\" (Piemme). \nGangemi spazia su pi\u00f9 generi letterari: dalla saga familiare al noir, dal romanzo storico al thriller, dalla storia di ordinaria quotidianit\u00e0 alla commedia tragica. \n\u00c8 autore della sceneggiatura teatrale \"Trentasette secondi\", sullo scenario del terremoto di Reggio e Messina del 1908. \n\"Quell\u2019acre odore di aglio\" non fu preso in considerazione per la pubblicazione da Einaudi: \u00e8 stato pubblicato da Bompiani nel 2015 con il titolo \"Un acre odore di aglio.\" Nello stesso anno \u00e8 uscito per Garzanti \"La verit\u00e0 del giudice meschino.\" Una nuova stesura del romanzo d\u2019esordio di Gangemi, \"Un anno d\u2019Aspromonte\", \u00e8 stata stampata dal suo primo editore, Rubettino, in una nuova stesura con il titolo \"Il prezzo della carne\". \nIl lavoro come giornalista.\nGangemi \u00e8 iscritto all\u2019Albo dei giornalisti della Calabria. \nCollabora con le pagine culturali de La Stampa dal 2010; \u00e8 collaboratore di varie riviste e quotidiani tra cui \"Panorama,\" \"Italianieuropei, Gazzetta del Sud, Il Quotidiano del Sud, La Riviera, Il giornale\" \"Calabria Sconosciuta.\" \u00c8 titolare della rubrica \"Il racconto\" su \"Calabria on web\", il giornale on-line ufficiale del Consiglio regionale della Calabria.\n\u00c8 stato insignito nel 2016 del Premio \u201cLa matita rossa e blu\" per il giornalismo della Fondazione Italo Falcomat\u00e0.\nPremi.\nUn anno d'Aspromonte \nQuell'acre odore di aglio \nPietre nel levante \nIl passo del cordaio \nIl giudice meschino\nLa signora di Ellis Island\nIl patto del giudice\nIl prezzo della carne \nUn acre odore di aglio"}
{"id": "4498356", "revid": "132266", "url": "https://it.wikipedia.org/wiki?curid=4498356", "title": "Caimacano", "text": ""}
{"id": "4498359", "revid": "88812", "url": "https://it.wikipedia.org/wiki?curid=4498359", "title": "Presofisti", "text": ""}
{"id": "4498361", "revid": "682087", "url": "https://it.wikipedia.org/wiki?curid=4498361", "title": "Sindrome da insufficienza multiorgano", "text": ""}
{"id": "4498370", "revid": "682087", "url": "https://it.wikipedia.org/wiki?curid=4498370", "title": "Morbo di Blount", "text": ""}
{"id": "4498371", "revid": "767487", "url": "https://it.wikipedia.org/wiki?curid=4498371", "title": "I brividi della lettura", "text": "I brividi della lettura (\"Duck Pimples\") \u00e8 un film del 1945 diretto da Jack Kinney. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 10 agosto 1945, distribuito dalla RKO Radio Pictures.\nTrama.\nIn una notte tempestosa, Paperino sta ascoltando la radio, ma tutti i canali stanno trasmettendo sceneggiati radiofonici thriller e horror. In quel frangente Paperino riceve la visita di un fantasmagorico venditore di libri. Leggendo un giallo che il venditore ha lasciato l\u00ec, Paperino si ritrova letteralmente catapultato nel libro, dove un investigatore crede che Paperino abbia rubato le perle di una ragazza, la quale le cerca ovunque. Quando l'investigatore minaccia Paperino con un coltellino, appare l'autore del libro, il quale dichiara che il ladro \u00e8 in realt\u00e0 l'investigatore stesso. Quest'ultimo confessa, dopodich\u00e9 spara con una pistola giocattolo a Paperino, facendogli perdere i sensi. Tutti i personaggi del libro ritornano all'interno di esso, dopodich\u00e9 Paperino si risveglia a casa sua, rendendosi conto che \u00e8 stato tutto frutto della sua immaginazione.\nDistribuzione.\nEdizione italiana.\nEsistono due doppiaggi italiani del corto. Il doppiaggio del 1985 \u00e8 stato incluso nella VHS \"Paperino e i racconti misteriosi\". In seguito il corto \u00e8 stato ridoppiato negli anni novanta, e tale doppiaggio \u00e8 stato pubblicato nella videocassetta \"Cartoon Classics \u2013 Paperino disastri in cucina\", in DVD e trasmesso in TV.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4498372", "revid": "1372005", "url": "https://it.wikipedia.org/wiki?curid=4498372", "title": "Alexander Kipnis", "text": "Biografia.\nNato nel Governatorato della Volinia dell'Impero russo (oggi Ucraina), fin da bambino partecipa agli spettacoli della comunit\u00e0 ebraica e all'et\u00e0 di 19 anni entra al conservatorio di Varsavia, per poi studiare a Berlino con il rinomato maestro Ernst Grenzebach (insegnante anche di Lauritz Melchior e Max Lorenz).\nNella capitale tedesca lo coglie lo scoppio della prima guerra mondiale e viene internato in un campo di lavoro. Qui le sue qualit\u00e0 vocali vengono notate da un ufficiale, tramite il quale ottiene di debuttare nel 1915 ad Amburgo cantando come solista i tre pezzi della scena della festa ne \"Il pipistrello\". Nel 1917 si sposta a Wiesbaden, dove canter\u00e0 regolarmente fino al 22 in oltre 300 rappresentazioni, per poi passare stabilmente all'opera di Berlino fino all'avvento del nazismo nel 1935.\nNel 1923 inizia la carriera internazionale approdando negli Stati Uniti, dove appare regolarmente all'Opera di Chicago fino al 1932. Continua contemporaneamente ad esibirsi in Europa, con presenze al Festival di Bayreuth, alla Royal Opera House di Londra e alla Staatsoper di Vienna, oltre che a Buenos Aires.\nDopo l'annessione nazista dell'Austria nel 1938 si trasferisce definitivamente negli Stati Uniti, apparendo nei maggiori teatri compreso il Metropolitan di New York, dove debutta nel 1940 e dove canta prevalentemente in opere di Wagner.\nSi ritira dalle scene operistiche nel 1946 e si esibisce per l'ultima volta in concerto nel 1951.\nConsiderato uno dei maggiori bassi fra gli anni venti e trenta, ebbe un repertorio esteso che andava dall'opera italiana (in particolare verdiana) e francese, ai maggiori titoli wagnerani e mozartiani e al ruolo di Boris. Fu anche un notevole liderista nel repertorio classico tedesco, oltre che interprete della canzone popolare russa.\nBibliografia.\nDesmond Shawe-Taylor: \"Kipnis Alexander\", in \"The New Grove Dictionary of Opera\" - Stanley Sadie - Londra 1992"}
{"id": "4498373", "revid": "10137", "url": "https://it.wikipedia.org/wiki?curid=4498373", "title": "YaSHaR", "text": ""}
{"id": "4498374", "revid": "10137", "url": "https://it.wikipedia.org/wiki?curid=4498374", "title": "Yashar", "text": ""}
{"id": "4498375", "revid": "1728", "url": "https://it.wikipedia.org/wiki?curid=4498375", "title": "Tibia vara", "text": ""}
{"id": "4498376", "revid": "132266", "url": "https://it.wikipedia.org/wiki?curid=4498376", "title": "Nauagia", "text": ""}
{"id": "4498379", "revid": "767487", "url": "https://it.wikipedia.org/wiki?curid=4498379", "title": "Coppa del mondo di BMX 2013", "text": "La Coppa del mondo di BMX 2013, undicesima edizione della competizione, \u00e8 in programma tra il 19 aprile e il 28 settembre 2013.\nUomini.\nClassifica generale finale.\n\"Aggiornata al 29 settembre 2013\".\nDonne.\nClassifica generale finale.\n\"Aggiornata al 29 settembre 2013\"."}
{"id": "4498380", "revid": "22356", "url": "https://it.wikipedia.org/wiki?curid=4498380", "title": "Pantosaurus striatus", "text": "Il pantosauro (Pantosaurus striatus) \u00e8 un rettile marino estinto, appartenente ai plesiosauri. Visse nel Giurassico superiore (Oxfordiano, circa 155 milioni di anni fa) e i suoi resti sono stati ritrovati in Nordamerica.\nDescrizione.\nQuesto animale \u00e8 noto per alcuni resti fossili incompleti privi di cranio, che tuttavia permettono di ricostruirne l'aspetto: doveva essere di piccole dimensioni (probabilmente non superava i 3 metri di lunghezza), con un collo lungo e zampe trasformate in strutture simili a pinne. Al contrario di forme simili e pi\u00f9 grandi (come \"Muraenosaurus\") sembra che \"Pantosaurus\" possedesse pinne anteriori di grandi dimensioni.\nClassificazione.\nQuesto animale venne descritto per la prima volta da Othniel Charles Marsh nel 1891, sulla base di resti frammentari provenienti dalla formazione Sundance dello Wyoming. L'esemplare constava di un omero parziale, quattro carpali articolati, un frammento di coracoide e alcune vertebre cervicali isolate. L'olotipo (noto come YPM 543) venne denominato inizialmente Parasaurus striatus; poich\u00e9 il nome \"Parasaurus\" era gi\u00e0 stato utilizzato per un altro rettile fossile, Marsh dovette cambiarlo in \"Pantosaurus\". Alla stessa specie venne poi attribuito anche un esemplare denominato inizialmente come Muraenosaurus reedii, proveniente dalla stessa formazione e descritto da Mehl nel 1912. Vennero poi trovati altri fossili attribuibili a \"Pantosaurus\".\nPer lungo tempo \"Pantosaurus\" \u00e8 stato considerato un \"nomen dubium\", a causa della scarsit\u00e0 dei resti fossili e della difficolt\u00e0 a riscontrare caratteristiche diagnostiche. Nel 2003, tuttavia, uno studio ha messo in luce alcune differenze tra questo animale e i plesiosauri del Giurassico medio inglese come \"Muraenosaurus\": \"Pantosaurus\", ad esempio, possedeva un radio piuttosto grande e cos\u00ec anche l'articolazione omero - radio, mentre la forma inglese aveva zampe ridotte; \"Pantosaurus\" possedeva un gran numero di vertebre cervicali (35 - 40), simili in proporzioni e morfologia a quelle di \"Muraenosaurus\".\nAttualmente \"Pantosaurus\" \u00e8 considerato un rappresentante dei criptoclididi, un gruppo di plesiosauri a collo lungo tipici del Giurassico, dal cranio corto e dotati di numerosi denti sottili. Un altro possibile criptoclidide proveniente dalla formazione Sundance del Wyoming \u00e8 \"Tatenectes\", dalla morfologia pi\u00f9 specializzata.\n\"Pantosaurus\" \u00e8 stato il primo plesiosauro scoperto in Nordamerica proveniente da strati del Giurassico.\nSignificato del nome.\nIl nome \"Pantosaurus\" deriva dal greco e significa \"tutta lucertola\", probabilmente in riferimento a \"Plesiosaurus\" (\"quasi lucertola\"). Anche il nome precedente attribuito da Marsh, \"Parasaurus\" (\"accanto alla lucertola\") dovrebbe essere un riferimento a \"Plesiosaurus\". L'epiteto specifico, \"striatus\", si riferisce ai solchi presenti sulle vertebre."}
{"id": "4498381", "revid": "1401415", "url": "https://it.wikipedia.org/wiki?curid=4498381", "title": "Paperino e la pazienza", "text": "Paperino e la pazienza (\"Cured Duck\") \u00e8 un film del 1945 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 26 ottobre 1945, distribuito dalla RKO Radio Pictures.\nTrama.\nPaperino si reca a casa di Paperina, offrendosi di aprirle la finestra. Ma non avendola sbloccata, Paperino si arrabbia e inizia a distruggere la casa di Paperina. Lei, delusa dal comportamento del fidanzato, lo caccia via ordinandogli di non tornare mai pi\u00f9 finch\u00e9 non avr\u00e0 cambiato carattere.Cos\u00ec Paperino ritorna a casa,vergognandosi di quello che ha fatto. Mentre se va, Paperino trova un giornale, dove c'\u00e8 un annuncio per ricevere tramite posta un articolo che potrebbe risolvere il suo problema: ovvero una \"macchina da offese\". Quando arriva alla casa del papero, la macchina da offese sfida Paperino a non perdere la pazienza per dieci minuti, durante i quali essa gli fa una serie di scherzi, anche pesanti, e lo offende. Anche se con alcune difficolt\u00e0, il papero riesce a resistere al trattamento, cos\u00ec la macchina gli consegna un diploma da \"papero nuovo\". Il giorno dopo Paperino va a casa di Paperina, mostrandole i risultati, cos\u00ec lei decide di uscire con lui. Ma quando Paperino vede il cappello nuovo di Paperina si mette a ridere istericamente, lei, irritata, inizia a picchiarlo con una scopa, dimostrando che anche lei avrebbe bisogno di un po\u2019 di trattamento.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4498382", "revid": "438678", "url": "https://it.wikipedia.org/wiki?curid=4498382", "title": "A proposito di Luke", "text": "A proposito di Luke (\"The Story of Luke\") \u00e8 un film del 2012 diretto da Alonso Mayo.\nTrama.\nLuke \u00e8 un ragazzo a cui stata diagnosticata una forma di autismo, abbandonato dai genitori da piccolo, e cresciuto con i nonni. Quando la nonna muore, viene forzato a trasferirsi dagli zii Paul e Cindy, mentre il nonno viene ricoverato in una struttura per anziani, in cui morir\u00e0 poco tempo dopo. Le ultime parole che il nonno ha avuto occasione di dirgli, ovvero che ormai \u00e8 un uomo e deve farsi una vita propria, hanno un forte impatto sul ragazzo, che decide, nonostante le difficolt\u00e0 comportate dalla sua condizione, di provare a trovarsi un lavoro e una fidanzata.\nDopo aver consultato senza successo un'agenzia interinale, viene indirizzato verso un'azienda che potrebbe aiutarlo, la Smile. Il titolare, infatti, ha un figlio autistico che lavora per lui, Zack, supervisore dei nuovi apprendisti come assistenti d'ufficio. Luke viene quindi assunto come apprendista non retribuito e, nonostante Zack non gli sia d'aiuto, riesce ad adattarsi. La sua intraprendenza e la sua dichiarata volont\u00e0 di chiedere di uscire ad una ragazza conosciuta all'agenzia interinale colpiscono Zack, che decide di provare ad aiutarlo, e allo stesso tempo aiutare se stesso grazie alle nuove esperienze, nel relazionarsi con le altre persone.\n\u00c8 Zack, infatti, ad accompagnarlo quando decide di incontrare la madre, che tuttavia ormai ha un'altra famiglia e rifiuta di riallacciare i rapporti con lui. Nonostante la delusione subita dal breve incontro con la madre, la sua visione ottimistica del proprio futuro non cambia. Luke porta al termine l'apprendistato e il titolare gli offrir\u00e0 il lavoro fino a quel momento svolto da Zack, che grazie a lui ora ha trovato il coraggio di affrontare una nuova esperienza professionale.\nProduzione.\nLou Taylor Pucci, interprete del protagonista Luke, dichiar\u00f2 di essersi preparato per il suo ruolo nel film incontrando quattro ragazzi con diverse forme di autismo. Il film venne girato interamente nella citt\u00e0 canadese Sault Sainte Marie.\nDistribuzione.\nDopo essere stato proiettato per la prima volta il 12 ottobre 2012 al New Hampshire Film Festival, il film venne distribuito nelle sale cinematografiche statunitensi dal 5 aprile 2013, durante il mese dedicato alla consapevolezza sull'autismo. La versione italiana \u00e8 stata trasmessa direttamente in TV, su Cine Sony, il 2 gennaio 2019.\nRiconoscimenti.\nNel corso dei vari festival cinematografici in cui \u00e8 stato presentata, la pellicola ha ricevuto diversi riconoscimenti:"}
{"id": "4498384", "revid": "125477341", "url": "https://it.wikipedia.org/wiki?curid=4498384", "title": "Bill Skarsg\u00e5rd", "text": "\u00c8 conosciuto soprattutto per aver interpretato il ruolo di Pennywise nei film \"It\" (2017) e \"It - Capitolo due\" (2019).\nBiografia.\nFiglio dell'attore Stellan Skarsg\u00e5rd e della dottoressa My G\u00fcnther, ha quattro fratelli, Alexander (1976), Gustaf (1980), Sam (1982), Valter (1995), e una sorella di nome Eija (1992). Inoltre ha due fratellastri: Ossian (2009) e Kolbj\u00f6rn (2012), figli del padre e della sua nuova moglie.\nEsordisce nel 2000, al fianco del fratello Alexander, nel film \"J\u00e4rng\u00e4nget\". Nel 2011 ottiene una candidatura ai Guldbagge Award per il suo ruolo da protagonista in \"I rymden finns inga k\u00e4nslor\", mentre nel 2013 \u00e8 tra i protagonisti della serie televisiva di Netflix \"Hemlock Grove\". Nel 2016 viene distribuito \"\" in cui interpreta Matthew, nel 2017 \u00e8 nel cast di \"Atomica bionda\", basato sul fumetto \"The Coldest City\", in cui recita accanto a Charlize Theron e James McAvoy.\nNel giugno 2016 il The Hollywood Repoter ha confermato Bill per il ruolo del terrificante pagliaccio mutaforma Pennywise, come antagonista del film horror \"It\" in uscita nel 2017. Il regista Andr\u00e9s Muschietti ha confermato di aver preso in considerazione diversi attori e attrici per il ruolo e di cercare qualcuno con fattezze che ricordassero un bambino. Sulla scelta di Bill ha dichiarato: \"\u00abIl personaggio ha un comportamento infantile e dolce, ma c'\u00e8 qualcosa di molto perverso in lui. Bill ha questo equilibrio. Pu\u00f2 essere dolce e carino, ma sa anche essere abbastanza inquietante.\u00bb\"\nNel 2021 ha ottenuto il doppiaggio del \"villain\" Kro nel film del Marvel Cinematic Universe \"Eternals\", diretto da Chlo\u00e9 Zhao, in uscita il 5 novembre dello stesso anno.\nVita privata.\nFrequenta l'attrice Alida Morberg, con la quale nell'ottobre del 2018 ha avuto una figlia.\nDoppiatori italiani.\nNelle versioni in italiano delle opere in cui ha recitato, Bill Skarsg\u00e5rd \u00e8 stato doppiato da:"}
{"id": "4498385", "revid": "1047", "url": "https://it.wikipedia.org/wiki?curid=4498385", "title": "Vota la voce 1999", "text": "Nel 1999 Vota la voce per la prima volta non venne trasmesso in televisione ma i premi vennero assegnati sul settimanale Tv Sorrisi e Canzoni.\nVincitori furono: Vasco Rossi (miglior cantante maschile), Laura Pausini (miglior cantante femminile), gli 883 (miglior gruppo), gli Eiffel 65 (miglior rivelazione), Jovanotti e Piero Pel\u00f9 (ex aequo premio tourn\u00e9e) e Ligabue (miglior album)."}
{"id": "4498386", "revid": "287204", "url": "https://it.wikipedia.org/wiki?curid=4498386", "title": "Bill Skarsgard", "text": ""}
{"id": "4498387", "revid": "161374", "url": "https://it.wikipedia.org/wiki?curid=4498387", "title": "Ducato dell'Alta Slesia e della Bassa Slesia", "text": ""}
{"id": "4498389", "revid": "22356", "url": "https://it.wikipedia.org/wiki?curid=4498389", "title": "Pantosaurus", "text": ""}
{"id": "4498392", "revid": "751106", "url": "https://it.wikipedia.org/wiki?curid=4498392", "title": "Kaza", "text": ""}
{"id": "4498393", "revid": "57342", "url": "https://it.wikipedia.org/wiki?curid=4498393", "title": "Caza", "text": ""}
{"id": "4498395", "revid": "287204", "url": "https://it.wikipedia.org/wiki?curid=4498395", "title": "Sh2-208", "text": "Sh2-208 \u00e8 una piccola nebulosa a emissione visibile nella costellazione della Giraffa.\nSi individua nella parte meridionale della costellazione, in una zona priva di stelle appariscenti e fortemente oscurata, poco a sud della vicina e pi\u00f9 brillante nebulosa Sh2-207; il periodo pi\u00f9 indicato per la sua osservazione nel cielo serale ricade fra i mesi di settembre e febbraio ed \u00e8 notevolmente facilitata per osservatori posti nelle regioni dell'emisfero boreale terrestre, dove si presenta circumpolare fino alle regioni temperate calde.\nSi tratta di una regione H II la cui distanza pare essere incerta: alcuni studi indicano una distanza di 2100\u00a0parsec (6850 anni luce), collocandola sul Braccio di Perseo, mentre altri basati sulle emissioni CO forniscono valori di ben 7600\u00a0parsec (quasi 27800 anni luce), portandola fin sul Braccio del Cigno. Non mancano riferimenti che la associano al piccolo ammasso aperto Waterloo\u00a01, formato da stelle di magnitudine 14 e visibile esattamente nella sua direzione, come nel caso del database SIMBAD, comportando quindi una distanza attorno ai 4400\u00a0parsec (circa 14350 anni luce).\nAl suo interno \u00e8 stata individuata la sorgente di radiazione infrarossa IRAS\u00a004156+5251, coincidente con un giovanissimo ammasso aperto in formazione, individuato nel 2003 e riportante la sigla [BDS2003]\u00a064. Da notare infine che il Catalogo Avedisova associa questa nebulosa a Sh2-207, apparentemente vicina ma per la quale esistono stime di distanza attorno ai 3400\u00a0parsec."}
{"id": "4498405", "revid": "547034", "url": "https://it.wikipedia.org/wiki?curid=4498405", "title": "Vota la voce 2000", "text": "La 27\u00aa ed ultima edizione di Vota la voce \u00e8 andata in onda su Canale 5 da Piazza Grande di Arezzo il 23 settembre del 2000.\nConduttori furono Marco Columbro e Lorella Cuccarini.\nVincitori dell'edizione furono: Ligabue (miglior cantante maschile), Irene Grandi (miglior cantante femminile), Matia Bazar (miglior gruppo), Gigi D'Alessio e i L\u00f9napop (ex aequo miglior rivelazione), 883 (premio tourn\u00e9e) e i L\u00f9napop (miglior album)."}
{"id": "4498413", "revid": "58365985", "url": "https://it.wikipedia.org/wiki?curid=4498413", "title": "Autoleonte", "text": ""}
{"id": "4498415", "revid": "287204", "url": "https://it.wikipedia.org/wiki?curid=4498415", "title": "Leonlatino", "text": "Leonlatino \u00e8 un album del cantautore italiano Leone Di Lernia, pubblicato nel 1996. L'album \u00e8 suddiviso in 10 brani."}
{"id": "4498426", "revid": "670104", "url": "https://it.wikipedia.org/wiki?curid=4498426", "title": "Markus Gander", "text": "Carriera.\nClub.\nMarkus Gander crebbe nella squadra della propria citt\u00e0, i Vipiteno Broncos, esordendo in Serie A2 gi\u00e0 nella stagione 2005-2006, collezionando 14 presenze. Nella stagione successiva fu gi\u00e0 autore di 12 punti in stagione regolare, accedendo per la prima volta in carriera ai playoff. Al termine del campionato 2007-2008 Gander raccolse 17 reti in 42 partite giocate, venendo riconfermato nella rosa dei Broncos per la stagione successiva.\nNell'estate del 2009 Gander prese parte a un provino presso i North Iowa Outlaws, formazione giovanile statunitense della North American Hockey League. Markus riusc\u00ec a conquistare un posto nel roster, giocando 51 partite per un totale di 28 punti. Gander fece ritorno a Vipiteno per disputare la stagione 2010-2011, culminata per i Broncos con la vittoria della Serie A2 e la promozione nella massima serie.\nNella stagione successiva, la prima per lui in Serie A, Gander fu autore di 26 punti in 46 gare fra stagione regolare e play-out; nonostante ci\u00f2 fu retrocesso insieme ai Broncos in Serie A2. Nell'estate del 2012 fu per\u00f2 ingaggiato dall'Hockey Club Bolzano, squadra con cui vinse la Supercoppa italiana. Concluse la prima stagione a Bolzano con 28 punti in 50 apparizioni. Nell'estate del 2013 prolung\u00f2 il proprio contratto con il Bolzano, iscrittosi da quell'anno alla EBEL, la lega austriaca. Con la maglia degli altoatesini vinse la EBEL 2013-2014.\nLa squadra biss\u00f2 il successo nel 2017-2018, ultima stagione di Gander coi biancorossi prima di passare al Val Pusteria nell'estate successiva. Venne confermato anche per la stagione successiva, ma il giorno di Natale, dopo una pesante sconfitta contro il Renon, contemporaneamente all'esonero del coach Petri Mattila, il Val Pusteria comunic\u00f2 l'esclusione di Gander dalla rosa della squadra. Rimase svincolato solo per pochi giorni: il 3 gennaio successivo firm\u00f2 per il Cortina.\nAl termine della stagione ha fatto ritorno al Vipiteno.\nNazionale.\nFra il 2006 ed il 2008 Gander rappresent\u00f2 diverse volte le nazionali italiane U18 e U20 nei campionati mondiali di categoria di Prima e Seconda Divisione, conquistando per due volte la promozione in Prima Divisione.\nMarkus Gander debutt\u00f2 con la Nazionale maggiore in alcune amichevoli nella stagione 2011-12, per poi esordire ufficialmente nelle qualificazioni per i giochi di So\u010di 2014. Nel 2013 prese invece parte al mondiale di Prima Divisione disputatosi in Ungheria, segnando una rete. Nel 2014 partecip\u00f2 al campionato mondiale disputatosi in Bielorussia, segnando due reti. L'anno seguente prese parte al mondiale di Prima Divisione disputatosi in Polonia."}
{"id": "4498427", "revid": "1543377", "url": "https://it.wikipedia.org/wiki?curid=4498427", "title": "P\u00ebtr Leont'evi\u010d Antonov", "text": "Biografia.\nSuo nonno era un servo della gleba che serv\u00ec la flotta del Mar Nero per 25 anni. Anche il padre fu arruolato in marina e, finita la guerra di Crimea, fu assegnato allo Stato Maggiore in qualit\u00e0 di rilegatore. In questo periodo, nel 1859, nacque P\u00ebtr che, quando seppe leggere, ebbe accesso a quel grande deposito di libri: le \"Vite parallele\" di Plutarco gli fecero allora una grande impressione.\nLa sua famiglia era numerosa e lui molto religioso. La sua fede ebbe un duro colpo quando, malgrado le sue preghiere, una sorellina mor\u00ec, e svan\u00ec del tutto quando pi\u00f9 tardi si rese conto della diffusa corruzione del clero. Il comportamento paterno, grossolano e tirannico, ebbe l'effetto di provocare in lui l'odio verso ogni tipo di oppressione.\nFece i primi studi in un collegio di Nikolaev dove i maestri istillavano disciplina e istruzione a forza di schiaffi e pugni, poi nel 1873 entr\u00f2 nell'Istituto professionale gestito dal Dipartimento militare, diplomandosi operaio meccanico nel 1876 con buoni voti. Egli inizi\u00f2 da allora una pacifica propaganda tra gli operai, basata sul Vangelo, dei valori di eguaglianza e di fraternit\u00e0.\nAssunto nel 1878 dalla fabbrica Westberg di Char'kov, si trov\u00f2 ad affrontare i concreti problemi del mondo del lavoro ed entr\u00f2 in un gruppo illegale organizzato da Elizaveta Koval'skaja. Nel 1879, dopo il processo e l'esecuzione a Nikolaev di Logovenko e Vittenberg, che avevano progettato un attentato allo zar Alessandro II, Antonov si fece un convinto sostenitore della lotta terroristica contro il dispotismo zarista.\nNel 1880 lavor\u00f2 nelle officine ferroviarie di Poltava, dove conobbe Michail Gvozdev, gi\u00e0 coinvolto nel \u00abprocesso dei 193\u00bb, ed entr\u00f2 in Narodnaja Volja, che gli affid\u00f2 incarichi di propaganda e agitazione. A questo scopo, nel 1882 s'impieg\u00f2 come fabbro nella grande tenuta della granduchessa Ekaterina Michajlovna a Karlovka, nella Gubernija di Poltava. Fu ancora propagandista a Poltava con Berdi\u010devskij, poi a Ljubotin, vicino Char'kov, con Nemolovskij, a Rostov, a Lugansk, a Char'kov, dove con altri compagni, per finanziare le attivit\u00e0 del partito, fece due tentativi di svaligiare un ufficio postale: nel secondo, il 5 novembre 1883, mor\u00ec Berdi\u010devskij.\nIl 20 gennaio 1884, a Char'kov, uccise con P\u00ebtr El'ko una spia della polizia e in primavera si stabil\u00ec a Saratov, organizzandovi una tipografia clandestina nella quale fu stampato il decimo numero di \u00abNarodnaja Volja\u00bb, e con Boris Or\u017eich progett\u00f2 un attentato, non compiuto, contro il ministro Tolstoj. Dall'autunno del 1884 visse a Rostov. Due tentativi di rapinare gli uffici postali di Vorone\u017e, nel quale fu ucciso un impiegato, e di Mariupol' fallirono e nel mese di aprile del 1885 Antonov, sempre sotto falso nome, si stabil\u00ec nuovamente a Char'kov.\nQui visse con Saul Lisjanskij e continu\u00f2 a occuparsi della tipografia. Denunciato dal traditore El'ko, che si spacciava per suo amico, il 14 maggio fu arrestato per strada, mentre Lisjanskij, sorpreso in casa dalla polizia, fu catturato dopo aver ucciso un poliziotto. Trasferito a Pietroburgo, il 23 maggio Antonov fu rinchiuso nella fortezza Pietro e Paolo, dove il 18 giugno fu messo a confronto con El'ko, che cerc\u00f2 invano di convincerlo a tradire a sua volta. Il 29 giugno Antonov cerc\u00f2 di suicidarsi tagliandosi le vene, ma fu salvato.\nIl processo si tenne dall'8 al 16 giugno 1887. Antonov fu imputato di appartenenza a organizzazione rivoluzionaria, degli omicidi di un confidente della polizia e di un impiegato postale, di rapina, di creazione di una tipografia illegale, di detenzione d'armi e di esplosivi, e di falsificazione di documenti. Riconosciuto colpevole, fu condannato a morte, ma la pena fu commutata il 27 giugno nel carcere a vita, da scontare nella fortezza di \u0160lissel'burg.\nNel 1896, anno dell'incoronazione del nuovo zar Nicola II, nella fortezza fu autorizzata la costruzione di un'officina meccanica e di una fucina. Antonov vi costru\u00ec ogni sorta di utensili, compreso un armadio in ferro per il direttore del carcere, dividendo il compenso con i compagni di prigionia. Nell'ottobre del 1905, a seguito della Rivoluzione, godette dell'amnistia e, sotto sorveglianza, il 18 dicembre pot\u00e9 stabilirsi in casa della madre a Nikolaev.\nFu nuovamente arrestato nell'aprile del 1906, in quanto sospettato di condurre un'attivit\u00e0 di agitazione contro il regime, e rischi\u00f2 la deportazione in Siberia. Fu tuttavia liberato alla fine di maggio e in settembre si spos\u00f2. A Nikolaev visse del suo lavoro di operaio meccanico e, successivamente, con un socio e diversi dipendenti avvi\u00f2 un'impresa di coltivazione e commercio di ortaggi. Gli affari andarono male e Antonov visse gli ultimi anni in estrema povert\u00e0. Mor\u00ec a Odessa di un cancro all'esofago il 1\u00ba luglio 1916."}
{"id": "4498429", "revid": "767487", "url": "https://it.wikipedia.org/wiki?curid=4498429", "title": "Grigorij Vladimirovi\u010d Orlov", "text": "Biografia.\nEra il figlio minore del conte Vladimir Grigor'evi\u010d Orlov (1743-1831), e di sua moglie, la baronessa Elizaeta Ivanovna \u0160takel'berg.\nCarriera.\nNel 1794 prest\u00f2 servizio come ciambellano alla corte della granduchessa Elizaveta Alekseevna.\nEra un appassionato collezionista di dipinti, stampe e altre opere d'arte. A causa della sua leggerezza e stravaganza, accumul\u00f2 un sacco di debiti, che portarono ad un conflitto con il padre, infatti una parte della collezione fu venduta per pagare i debiti.\nMatrimonio.\nSpos\u00f2, il 3 febbraio 1800, la contessa Anna Ivanovna Saltykova (1777-1824), figlia del maresciallo Ivan Petrovi\u010d Saltykov e sua moglie Dar'ja Petrovna \u010cerny\u0161\u00ebva. A causa della salute di sua moglie, che richiedeva un trattamento medico specifico, viaggi\u00f2 in Francia, Italia e Svizzera, ma senza successo.\nNella loro casa a Parigi, si riunirono scienziati e scrittori di fama mondiale e si organizzavano incontri dove si parlava di letteratura russa.\nDopo la morte di sua moglie, nel 1824, torn\u00f2 in Russia.\nMorte.\nIl conte manifest\u00f2, ben presto, attacchi nervosi. Uno di questi attacchi, il 22 giugno 1826, gli provoc\u00f2 una caduta dalle scale del Senato provocandone la morte."}
{"id": "4498431", "revid": "599013", "url": "https://it.wikipedia.org/wiki?curid=4498431", "title": "Carlos Kirmayr", "text": "Carriera.\nIn carriera ha vinto 10 titoli di doppio, di cui 4 con il connazionale C\u00e1ssio Motta. Nei tornei del Grande Slam ha ottenuto il suo miglior risultato raggiungendo i quarti di finale di doppio all'Open di Francia nel 1983.\nIn Coppa Davis ha disputato 56 partite, vincendone 34 e perdendone 22. Per la sua costanza nel rappresentare il proprio paese nella competizione \u00e8 stato insignito del Commitment Award."}
{"id": "4498433", "revid": "287204", "url": "https://it.wikipedia.org/wiki?curid=4498433", "title": "Leonestate", "text": "Leonestate \u00e8 un album di Leone Di Lernia uscito nel 1998. L'album \u00e8 suddiviso in 12 brani."}
{"id": "4498434", "revid": "767487", "url": "https://it.wikipedia.org/wiki?curid=4498434", "title": "Alexis Gray-Lawson", "text": ""}
{"id": "4498435", "revid": "300067", "url": "https://it.wikipedia.org/wiki?curid=4498435", "title": "Alexis Gray Lawson", "text": ""}
{"id": "4498436", "revid": "300067", "url": "https://it.wikipedia.org/wiki?curid=4498436", "title": "Alexis Gray", "text": ""}
{"id": "4498453", "revid": "15756", "url": "https://it.wikipedia.org/wiki?curid=4498453", "title": "HTC One M7", "text": "L'HTC One (M7) \u00e8 uno smartphone top di gamma prodotto dall'azienda taiwanese HTC. \u00c8 stato presentato ufficialmente il 19 febbraio 2013 al Mobile World Congress ed \u00e8 il successore di HTC One X. L'HTC One \u00e8 stato sviluppato con particolare attenzione alle caratteristiche hardware e software che lo permettono di distinguersi dagli standard dei terminali Android, come la scocca unibody in alluminio, l'interfaccia HTC Sense 5.0 che personalizza l'esperienza d'uso con Blinkfeed, la fotocamera Ultrapixel e il doppio altoparlante stereo BoomSound. In Italia \u00e8 disponibile in colorazione bianca e nera.\nNell'agosto del 2013 l'EISA (European Imaging and Sound Association) lo premia come \"Best European Advanced Smartphone 2013-2014\", cio\u00e8 \"miglior smartphone nel mercato europeo dell'attuale generazione\".\nIl 25 marzo 2014 viene annunciato il suo successore, l'HTC One (M8) e simultaneamente questo modello viene rinominato in HTC One M7.\nVarianti.\nHTC One Mini.\nIl 18 luglio 2013 HTC ha annunciato l'HTC One Mini, versione che riprende le linee e impostazioni del HTC One. La variante mini \u00e8 dotata di display da 4,3\" a 1280x720 pixel a 342ppi, cpu Dual-core Snapdragon 400 a 1.4\u00a0GHz, 1 GB RAM, 16 GB storage, Android 4.2.2 Jelly Bean con interfaccia Sense 5.0, fotocamera Ultrapixel e altoparlanti BoomSound. Verr\u00e0 commercializzato a partire dal mese di Settembre.\nHTC One Max.\nIl 14 ottobre 2013 viene presentato l'HTC One Max, versione che riprende le linee e impostazioni del HTC One in versione maggiorate. La variante max \u00e8 dotata di display da 5,9\", cpu Quad-core Snapdragon 600 a 1.7\u00a0GHz, 2 GB RAM, 16 GB storage (espandibile tramite microSD), Android 4.3 Jelly Bean con interfaccia Sense 5.5, fotocamera Ultrapixel, altoparlanti BoomSound e un lettore di impronte ditigali posto sotto la fotocamera posteriore.\nCaratteristiche generali.\nL'HTC One \u00e8 composto da una scocca unibody in alluminio satinato, da un display da 4,7\" Full-HD a 468ppi che presenta colori naturali e un'ottima visione da tutti gli angoli e sotto la luce del sole, da una fotocamera posteriore da 4,3MP con tecnologia Ultrapixel che cattura il 300% di luce in pi\u00f9.\nIl dispositivo monta un processore quad-core Snapdragon 600 a 1.7 Ghz e 2GB di memoria RAM.\nPresenta due tasti a sfioramento sotto il display che se premuti a lungo permettono altre funzioni, due altoparlanti stereo ai bordi superiore e inferiore della cornice con tecnologia Boomsound, \u00e8 presente l'equalizzazione BeatsAudio sia da altoparlanti sia dalle cuffie.\nSono presenti 32 GB di memoria storage , all'acquisto inoltre vengono regalati 25Gb di spazio gratuito per due anni con account Google Drive. Non presenta la possibilit\u00e0 di espandere la memoria con MicroSD esterna.\nLa batteria da 2300 mAh non \u00e8 estraibile.\nSistema operativo con HTC Sense.\nIl terminale monta di base il sistema operativo Android 4.1.2 Jelly Bean con l'interfaccia proprietaria HTC Sense 5.0.\nAggiornamenti software.\nA partire dal mese di luglio \u00e8 stata pubblicata la versione di Android 4.2.2 Jelly Bean.\nAlla fine di settembre 2013 \u00e8 stata distribuita la versione di Android 4.3 Jelly Bean.\nA partire dal 28 gennaio 2014 \u00e8 stata distribuita la versione di Android 4.4.2 KitKat per la versione no-brand con l'interfaccia proprietaria HTC Sense 6.0.\nA partire dal 25 febbraio 2015 \u00e8 stata pubblicata la versione di Android 5.0.2 Lollipop per la versione no-brand con l'interfaccia proprietaria HTC Sense 6.0.\nSistema operativo Google Play Edition.\nPer il mercato americano \u00e8 disponibile da giugno 2013 una versione che differisce per il software, l'HTC One Google Play Edition, che monta una versione stock del sistema operativo Android e che verr\u00e0 aggiornato direttamente da Google.\nAggiornamento.\nIl 3 agosto 2013 \u00e8 stato pubblicato l'aggiornamento ad Android 4.3 Jelly Bean.\nDa gennaio 2014 \u00e8 stato distribuito l'aggiornamento ad Android 4.4.2 KitKat.\nNovit\u00e0 introdotte.\nCon la Sense 5.0 sono state introdotte diverse novit\u00e0 dal lato software. Ecco riassunte le principali:\nSpecifiche.\nDisplay.\nTipologia: Super LCD 3 con matrice RGB e Gorilla Glass 2, multi-touch capacitivo\nDimensioni: 4,7\"\nRisoluzione: Full-HD 1920x1080p\nPixel per pollice: 468\nDimensioni e massa.\nAltezza: 137,4\u00a0mm\nLarghezza: 68,2\u00a0mm\nSpessore: 9,3mm\nMassa: 143g\nHardware.\nProcessore: Qualcomm Snapdragon 600 quad-core a 1,7\u00a0GHz KraitGPU: Qualcomm Adreno 320 (400\u00a0MHz)Memoria RAM: 2 GB DDR2Memoria ROM: 32GBConnettivit\u00e0: Wi-Fi, GPS e A-GPS, GLONASS, EDGE, 3G, LTE, Bluetooth 4.0, NFCBatteria: Li-Ion 2300 mAh, non removibile\nFotocamera.\nFotocamera posteriore: 4,3 Megapixel con tecnologia UltraPixel, flash led, sensore BSI, apertura focale F2.0, stabilizzatore ottico, HDR, registrazione video FULL-HDFotocamera frontale: 2,1 Megapixel, HDR, video FULL-HD."}
{"id": "4498455", "revid": "686936", "url": "https://it.wikipedia.org/wiki?curid=4498455", "title": "Arnie Weinmeister", "text": "Carriera professionistica.\nWeinmeister divenne professionista nel 1948, giocando come defensive tackle per i New York Yankees della All-America Football Conference fino al 1949 e per i New York Giants dal 1950 al 1953. Nella sua ultima stagione a New York fu il capitano della squadra. Weinmeister fu inserito quattro volte consecutive nella formazione ideale della NFL All-Pro (1950\u20131953) e fu convocato ogni anno per il Pro Bowl tra il 1948 e il 1951.\nFece parte anche del roster dei BC Lions nel 1954, rimanendovi per due stagioni.\nArnie \u00e8 solamente uno dei tre giocatori provenienti dalla regione canadese dello Saskatchewan ad aver militato nella NFL (gli altri sono Jon Ryan e Rueben Mayes)."}
{"id": "4498456", "revid": "180559", "url": "https://it.wikipedia.org/wiki?curid=4498456", "title": "V Campionati europei individuali di ginnastica artistica - Parallele asimmetriche", "text": "La finale ad attrezzo alle parallele asimmetriche ai Campionati Europei si \u00e8 svolta allo \"Sportivnyj Kompleks Olimpijskij\" di Mosca, Russia il 20 aprile 2013."}
{"id": "4498464", "revid": "287204", "url": "https://it.wikipedia.org/wiki?curid=4498464", "title": "Vladimir Grigor'evi\u010d Orlov", "text": "Biografia.\nEra l'ultimogenito di Grigorij Ivanovi\u010d Orlov (1685\u20131746), e di sua moglie, Luker'ja Ivanovna Zinov'eva. Rimasto presto orfano, visse nella casa fratello Ivan.\nNel giorno dell'incoronazione di Caterina II, 22 settembre (3 ottobre), 1762, Vladimir G. Orlov eredita con i fratelli, la dignit\u00e0 di conte dell'Impero russo. All'et\u00e0 di 20 anni fu mandato dai fratelli all'estero, e il 9 luglio 1763, entr\u00f2 all'Universit\u00e0 di Lipsia, dove rimase per tre anni, studiando scienze naturali. L\u00ec svilupp\u00f2 un amore per la scienza, in particolare per l'astronomia, un'ammirazione per gli scienziati tedeschi, e acquis\u00ec le abitudini di vita della citt\u00e0 tedesca di provincia, che era vicina ai suoi gusti personali: l'amore per una tranquilla vita familiare, e una tendenza a preoccupazioni economiche.\nAl contrario della tendenza corrente, Orlov non amava la filosofia francese del XVII secolo e i suoi brillanti rappresentanti e neanche la lingua francese che non ha mai parlato.\nServizio.\nAl suo ritorno in Russia, Caterina II gli confer\u00ec il titolo di Gentiluomo di Camera. Prest\u00f2 servizio nella Guardia imperiale. Il 6 ottobre 1766 fu nominato direttore dell'Accademia delle Scienze. Il 5 dicembre 1774, si ritir\u00f2 con il grado di tenente generale. \nCon l'arrivo a corte di Grigorij Aleksandrovi\u010d Pot\u00ebmkin la famiglia Orlov perse il favore dell'Imperatrice, che nel 1775 fece allontanare Vladimir da tutti gli uffici.\nMatrimonio.\nNel 1768 spos\u00f2 la baronessa Elizaveta Ivanovna \u0160takel'berg (1741-1817), damigella d'onore di Caterina II. Ebbero cinque figli:"}
{"id": "4498466", "revid": "1442080", "url": "https://it.wikipedia.org/wiki?curid=4498466", "title": "Barcelona Open Banc Sabadell 2013 - Singolare", "text": "Il singolare del Barcelona Open Banc Sabadell 2013 \u00e8 stato un torneo di tennis facente parte dell'ATP World Tour 2013.\nIl due volte detentore del titolo era Rafael Nadal, che si \u00e8 riconfermato battendo in finale Nicol\u00e1s Almagro per 6-4, 6-3.\nTeste di serie.\nTutte le teste di serie ricevono un bye per il secondo turno."}
{"id": "4498480", "revid": "1442080", "url": "https://it.wikipedia.org/wiki?curid=4498480", "title": "Barcelona Open Banc Sabadell 2013 - Doppio", "text": "Il doppio del Barcelona Open Banc Sabadell 2013 \u00e8 stato un torneo di tennis facente parte dell'ATP World Tour 2013.\nMariusz Fyrstenberg e Marcin Matkowski erano i detentori del titolo, ma sono stati battuti ai quarti di finale da David Marrero e Fernando Verdasco.\nAlexander Peya e Bruno Soares hanno sconfitto in finale Robert Lindstedt e Daniel Nestor per 5-7, 7-67, [10-4]."}
{"id": "4498482", "revid": "83531", "url": "https://it.wikipedia.org/wiki?curid=4498482", "title": "Re Leone Di Lernia", "text": "Re Leone Di Lernia \u00e8 un album di Leone Di Lernia uscito nel 1995. L'album \u00e8 suddiviso in 12 brani."}
{"id": "4498506", "revid": "599013", "url": "https://it.wikipedia.org/wiki?curid=4498506", "title": "John Feaver", "text": "Carriera.\nIn carriera ha vinto 1 titolo di doppio, l'ATP Bordeaux nel 1980, in coppia con il francese Gilles Moretton, battendo in finale la coppia formata da Gianni Ocleppo e Ricardo Ycaza per 6-3, 6-2.\nNei tornei del Grande Slam ha ottenuto il suo miglior risultato raggiungendo la semifinale di doppio all'Open di Francia nel 1982.\nIn Coppa Davis ha disputato 4 partite, non riuscendo per\u00f2 ad ottenere vittorie."}
{"id": "4498508", "revid": "287204", "url": "https://it.wikipedia.org/wiki?curid=4498508", "title": "Stefano De Fiores", "text": "Biografia.\nCompiuti gli studi umanistici, filosofici e teologici presso i missionari Monfortani, prese i primi voti nella Compagnia di Maria l'8 settembre 1953, successivamente fu ordinato sacerdote nella Basilica di Loreto il 21 febbraio 1959.\nDopo la Licenza in teologia (presso la Pontificia Universit\u00e0 Lateranense) e il Dottorato in teologia spirituale (presso la Pontificia Universit\u00e0 Gregoriana), \u00e8 stato professore nello Scolasticato monfortano di Roma, direttore del Centro mariano monfortano e superiore provinciale della Provincia italiana. Ha insegnato presso la Pontificia Facolt\u00e0 teologica Marianum e presso la Pontificia Universit\u00e0 Gregoriana.Supervisore teologico dell`Opera-musical Maria di Nazareth. Una Storia che continua...\nCome direttore del Collegamento mariano nazionale, ha organizzato i convegni nazionali dei Rettori dei Santuari d'Italia e delle Settimane mariane nazionali. Ha fondato nel 1979 l'associazione \"Centro mariano monfortano\" e, nel 1990, \u00e8 stato cofondatore dell'Associazione Mariologica Interdisciplinare Italiana e della rivista di mariologia \"Theotokos\".\nApprofondito conoscitore della teologia e del culto della Vergine e studioso delle apparizioni mariane, ha pubblicato 29 testi e innumerevoli articoli di argomento mariano.\nNel 1983 gli \u00e8 stata conferita la Medaglia della \"Marian Library of Dayton\" (Ohio \u2013 Stati Uniti d'America). Nel 1990 ha ricevuto il \"Premio Laurentin\" \"Pro Ancilla Domini\", da parte della Pontificia Facolt\u00e0 teologica Marianum, per la sua attivit\u00e0 didattica e per gli scritti di carattere mariologico, redatti in armonia con lo spirito del Concilio Vaticano II.Fu il supervisore dei testi oltre che consulente e sostenitore dell'opera musical Maria di Nazareth...una storia che continua\n\u00c8 scomparso nel 2012 all'et\u00e0 di 79 anni a seguito di problemi cardiaci."}
{"id": "4498523", "revid": "281779", "url": "https://it.wikipedia.org/wiki?curid=4498523", "title": "Yitzhak Ben-Zvi", "text": ""}
{"id": "4498524", "revid": "729019", "url": "https://it.wikipedia.org/wiki?curid=4498524", "title": "3,7 cm KwK 36", "text": "Il 3,7\u00a0cm KwK 36, con \"KwK\" stante per \"Kampfwagenkanone\" (letteralmente \"cannone per veicolo da combattimento\"), \u00e8 stato un cannone da carro armato tedesco da 37\u00a0mm usato dalla seconda met\u00e0 degli anni trenta e nel corso della seconda guerra mondiale principalmente per armare le prime versioni del carro armato medio Panzer III. Era derivato con pochi adattamenti dal cannone anticarro PaK 36 da 37\u00a0mm su affusto ruotato.\nCaratteristiche.\nIl KwK 36 presentava il blocco di chiusura dell'otturatore a scorrimento orizzontale semiautomatico e lo sparo della granata avveniva tramite innesco a percussione; la forza di rinculo era assorbita da un sistema idraulico con molle. Per il puntamento il pezzo era stato dotato di un mirino telescopico TZF 5a. La canna era lunga 1674\u00a0mm (ossia 45 calibri - L/45) e la gittata massima era di circa 5.490 metri: la frequenza di tiro poteva raggiungere i 13 colpi al minuto la cui velocit\u00e0 iniziale, a seconda del modello utilizzato, arrivava a 762\u00a0m/s. Il KwK 36 montato sul Panzer III Ausf. A godeva di un alzo compreso tra -10\u00b0 e +20\u00b0 mentre il brandeggio era ottenuto ruotando la torretta. I dati relativi ad alzo e brandeggio sulle successive versioni non sono noti.\nIl cannone nel suo complesso pesava 432 chili."}
{"id": "4498530", "revid": "1305772", "url": "https://it.wikipedia.org/wiki?curid=4498530", "title": "Panic Station", "text": "Panic Station \u00e8 un singolo del gruppo musicale britannico Muse, pubblicato il 31 maggio 2013 come quarto estratto dal sesto album in studio \"The 2nd Law\".\nDescrizione.\n\"Panic Station\" \u00e8 caratterizzata da uno stile tipicamente funk, ed \u00e8 stata accostata ad alcuni brani dei Queen, in particolare \"Another One Bites the Dust\" e \"Under Pressure\".\nInoltre si tratta del primo brano dei Muse presente in un album in studio a contenere volgarit\u00e0 (in precedenza altri due brani del gruppo presentavano delle volgarit\u00e0, ovvero le b-side \"Crying Shame\" e \"Hidden Track\", presenti rispettivamente nei singoli \"Supermassive Black Hole\" e \"Starlight\").\nIl 6 dicembre 2013 \"Panic Station\" ha ricevuto una candidatura ai Grammy Awards 2014 come miglior canzone rock.\nVideo musicale.\nIl videoclip \u00e8 stato annunciato dal gruppo il 18 aprile 2013 attraverso il loro sito ufficiale ed \u00e8 uscito il 22 aprile. Le riprese si sono tenute a Tokyo nel mese di marzo. Poche ore dopo, il video \u00e8 stato sostituito da una versione nella quale \u00e8 stata modificata la scena con il titolo della canzone: nel primo video appare la bandiera del Sol Levante, la quale ha suscitato offesa verso le due Coree e la Cina, mentre nel secondo video appare la normale bandiera giapponese. Inoltre la traduzione giapponese del titolo del brano \u00e8 scritta completamente in orizzontale nel primo video, mentre nel secondo video \u00e8 scritto sempre in orizzontale, ma su due righe differenti.\nIl 9 maggio \u00e8 stato pubblicato il lyric video del brano attraverso il canale YouTube del gruppo."}
{"id": "4498535", "revid": "767487", "url": "https://it.wikipedia.org/wiki?curid=4498535", "title": "Il clan degli uomini violenti", "text": "Il clan degli uomini violenti (\"La Horse\") \u00e8 un film del 1970 diretto da Pierre Granier-Deferre.\nTrama.\nAugusto Maroilleur, ricco proprietario terriero, dirige con pugno di ferro la sua famiglia e la sua attivit\u00e0.\nSuo nipote Henri, barman a bordo di un transatlantico, fa parte di una rete di trafficanti di droga. Per caso Augusto scopre un nascondiglio dove Henri ha nascosto una partita consistente di eroina e la distrugge senza nessuna esitazione. La banda dei trafficanti reagisce immediatamente incendiando un capannone di fieno, facendo strage del bestiame e violentando sua nipote. Auguste non \u00e8 uomo da lasciarsi intimidire e fa di tutto per mantenere calma la famiglia perch\u00e9 non ceda alle pressioni e alle minacce e perch\u00e9 rinunci a coinvolgere la gendarmeria. La guerra \u00e8 ormai scatenata e cinque dei delinquenti vengono uccisi. A questo punto la polizia interviene. Augusto tiene duro davanti a tutti e tutto, la famiglia, il nipote che ha nascosto, e gli interrogatori degli inquirenti. La banda \u00e8 annientata e il caso \u00e8 archiviato dalla polizia.\nIl nipote Henri s'impegner\u00e0 nel lavoro della fattoria e l'equilibrio del clan sar\u00e0 ristabilito."}
{"id": "4498554", "revid": "1305772", "url": "https://it.wikipedia.org/wiki?curid=4498554", "title": "Gobo (disambigua)", "text": ""}
{"id": "4498564", "revid": "599013", "url": "https://it.wikipedia.org/wiki?curid=4498564", "title": "Clark Graebner", "text": "Biografia.\nNato in Ohio il 4 novembre 1943 ha poi frequentato la Northwestern University in Illinois. Nel 1964 si \u00e8 sposato con la tennista Carole Caldwell da cui ha avuto due figli.\nCarriera.\nSi fa conoscere gi\u00e0 a livello giovanile quando, durante Wimbledon 1961, vince il singolare ragazzi superando in finale Ernst Blanke.\nOttiene risultati importanti giocando nell'era amatoriale, durante gli Australian Championships 1966 raggiunge infatti i quarti di finale perdendo da John Newcombe e nello stesso anno raggiunge la finale del doppio maschile e del misto al Roland Garros, vincendo la prima insieme a Dennis Ralston.\nL'anno successivo raggiunge la prima finale Slam in singolare, agli US Open, dove si arrende nuovamente a John Newcombe.\nNel 1968 alla prima stagione dell'Era Open raggiunge le semifinali del singolare sia a Wimbledon che agli US Open.\nAl London Indoor 1972 \u00e8 protagonista di uno scontro fisico con il romeno Ilie N\u0103stase che viene preso per il collo e minacciato per il comportamento che stava avendo sul campo. A fine del primo set lo stesso Nastase si ritira in quanto non si sente al sicuro.\nIn Coppa Davis ha giocato un totale di venti match con la squadra statunitense vincendone sedici e ha contribuito alla conquista del titolo nel 1968.\nFu una vittoria contro Graebner al Queensland Championship di Brisbane a convincere il diciottenne italiano Adriano Panatta che il tennis sarebbe diventato il suo futuro."}
{"id": "4498573", "revid": "124628351", "url": "https://it.wikipedia.org/wiki?curid=4498573", "title": "X-Mansion", "text": "La X-Mansion \u00e8 un luogo immaginario dei fumetti della Marvel Comics.\nDescrizione.\nLa X-Mansion \u00e8 un'elegante villa di propriet\u00e0 del professor Charles Xavier, potente mutante dotato di poteri telepatici, che ne fa una scuola privata per giovani dotati. In realt\u00e0, la villa funge da rifugio e abitazione per i mutanti, vittime dell'ostilit\u00e0 e della paura dei comuni esseri umani, da cui sono generalmente ritenuti malati e pericolosi, mentre la scuola li prepara a diventare X-Men, una squadra atta a difendere il mondo da potenti e oscure minacce.\nNei livelli inferiori della residenza si trovano tecnologie avanzatissime che gli X-Men usano nella lotta contro un altro potente mutante, Magneto, guida della Confraternita dei mutanti malvagi, convinto che la libert\u00e0 e la superiorit\u00e0 dei mutanti siano fattibili solo con l'eliminazione degli umani persecutori. Tra tutte queste tecnologie spicca Cerebro, capace di aumentare i poteri telepatici di Xavier al punto da individuare ogni singolo umano e mutante sulla Terra"}
{"id": "4498576", "revid": "47767", "url": "https://it.wikipedia.org/wiki?curid=4498576", "title": "Nadezhda", "text": ""}
{"id": "4498579", "revid": "287204", "url": "https://it.wikipedia.org/wiki?curid=4498579", "title": "Nazionale di pallacanestro femminile del Ruanda", "text": "La nazionale femminile di pallacanestro del Ruanda \u00e8 la rappresentativa cestistica del Ruanda ed \u00e8 posta sotto l'egida della Federazione cestistica del Ruanda."}
{"id": "4498580", "revid": "729019", "url": "https://it.wikipedia.org/wiki?curid=4498580", "title": "5 cm KwK 38 L/42", "text": "Il 5\u00a0cm KwK 38 L/42 (\"KwK\" stante per \"Kampfwagenkanone\" - letteralmente \"cannone per veicolo da combattimento\") \u00e8 stato un cannone da carro armato tedesco da 50\u00a0mm, con canna di 42 calibri (\"L/42\") di lunghezza, usato principalmente per armare le varianti intermedie del carro armato medio Panzer III. Fu usato durante la seconda guerra mondiale e non vennero mai progettate versioni si affusto ruotato di tale arma. Il cannone presentava il blocco dell'otturatore a scorrimento orizzontale semiautomatico."}
{"id": "4498583", "revid": "237256", "url": "https://it.wikipedia.org/wiki?curid=4498583", "title": "Nadeschda", "text": ""}
{"id": "4498585", "revid": "757396", "url": "https://it.wikipedia.org/wiki?curid=4498585", "title": "Ivan Strebkov", "text": ""}
{"id": "4498587", "revid": "1305772", "url": "https://it.wikipedia.org/wiki?curid=4498587", "title": "God Is Dead?", "text": "God Is Dead? \u00e8 un singolo del gruppo musicale britannico Black Sabbath, il primo estratto dal diciannovesimo album in studio \"13\" e pubblicato il 19 aprile 2013.\nLa canzone.\nSi tratta del primo singolo del gruppo che vede come cantante Ozzy Osbourne per la prima volta dai tempi di \"Psycho Man\" e \"Selling My Soul\", entrambi singoli estratti dall'album dal vivo \"Reunion\" (1998).\nSia il titolo che la copertina del singolo sono un riferimento al filosofo tedesco Friedrich Nietzsche, che afferm\u00f2 \"Dio \u00e8 morto\" (in inglese \"God is dead\").\nLa canzone \u00e8 stata premiata con il Grammy Award alla miglior interpretazione metal il 26 gennaio 2014.\nVideo musicale.\nIl videoclip, diretto da Peter Joseph, \u00e8 stato pubblicato il 10 giugno."}
{"id": "4498590", "revid": "300067", "url": "https://it.wikipedia.org/wiki?curid=4498590", "title": "Dmitrij Kor\u0161akov", "text": ""}
{"id": "4498591", "revid": "125735282", "url": "https://it.wikipedia.org/wiki?curid=4498591", "title": "Giorgio Marinucci", "text": " \n\u00c8 stato professore ordinario di Diritto penale insegnando nelle Universit\u00e0 degli Studi di Sassari, Ferrara e Pavia, sino ad ottenere la prima cattedra di Diritto penale dell'Universit\u00e0 Statale di Milano. \u00c8 stato giudice costituzionale aggregato nel processo Lockheed dal 1977 al 1980. Assieme ad Emilio Dolcini ha scritto alcuni autorevoli manuali sulla parte generale del diritto penale.\nBiografia.\nFiglio dell'avvocato Gustavo Marinucci e fratello di Elena Marinucci Mariani, si laure\u00f2 in Giurisprudenza presso l'Universit\u00e0 La Sapienza di Roma, compagno di corso di Stefano Rodot\u00e0 e Giuliano Amato; indi si trasferisce a Milano per svolgere la professione di avvocato nello studio di Giacomo Delitala, professore di diritto penale. In quel periodo stringe amicizia con il collega Cesare Pedrazzi.\nSu invito di Delitala, inizia contestualmente la carriera nel mondo accademico. Nel 1967 \u00e8 divenuto professore ordinario di diritto penale. Dal 1967 al 1971 ha insegnato all'Universit\u00e0 di Sassari, successivamente, dopo un biennio presso l'Universit\u00e0 di Ferrara, si \u00e8 trasferito a Pavia rimanendovi dal 1973 al 1985. In seguito, ha lasciato l'Universit\u00e0 di Pavia per diventare titolare della prima cattedra di diritto penale della Statale di Milano. Su proposta della Facolt\u00e0 di Giurisprudenza, \u00e8 stato nominato nel giugno del 2011 professore emerito di diritto penale.\nDurante la sua carriera si \u00e8 occupato soprattutto della teoria generale del reato, della riforma del sistema penale italiano e della politica criminale. Ha collaborato a lungo con Emilio Dolcini con cui ha condiviso numerose pubblicazioni. Le sue monografie ed i suoi manuali sono stati considerati testi di riferimento da parte della dottrina.\nTra i suoi allievi si annoverano Francesco Angioni, Carlo Enrico Paliero, Cristina De Maglie e Francesco Vigan\u00f2, Christian Berner.\nPer Giuffr\u00e8 ha condiretto l'autorevole \"Rivista italiana di diritto e procedura penale\".\nHa scritto su molti temi della parte generale e speciale del diritto penale nonch\u00e9 su svariati problemi di politica criminale e riforma del sistema penale."}
{"id": "4498597", "revid": "767487", "url": "https://it.wikipedia.org/wiki?curid=4498597", "title": "Art\u00ebm Gorlanov", "text": ""}
{"id": "4498599", "revid": "729019", "url": "https://it.wikipedia.org/wiki?curid=4498599", "title": "Dover Patrol", "text": "La Dover Patrol \u00e8 stata una squadra navale appartenente alla Royal Navy.\nNata con l'inizio della prima guerra mondiale, aveva base a Dover e a Dunkirk. Il suo nucleo iniziale del luglio 1914 fu formato da 12 cacciatorpediniere della classe Tribal ed alcuni obsoleti cacciatorpediniere di fine ottocento. L'obiettivo iniziale consisteva nell'evitare che gli U-Boot tedeschi entrassero nel Canale della Manica (costringendoli a raggiungere la Scozia passando per il Mare d'Irlanda) e di facilitare l'invio di rifornimenti diretto verso il fronte occidentale in Francia.\nLa Dover Patrol annoverava numerose tipologie di navi: incrociatori, monitori, dragamine, sottomarini, yacht armati, ecc.\nEbbe un ruolo fondamentale in numerose operazioni navali della grande guerra e tra queste quella del Raid di Zeebrugge nell'aprile 1918.\nTra i comandanti bisogna citare l'ammiraglio Reginald Bacon, che venne sostituito il 31 dicembre 1917 dal viceammiraglio Roger Keyes.\nNel luglio 1921 venne eretto un monumento a Leatercote Point vicino alla Baia di St. Margaret."}
{"id": "4498604", "revid": "599013", "url": "https://it.wikipedia.org/wiki?curid=4498604", "title": "Dave Wilcox", "text": "Carriera professionistica.\nWilcox fu scelto nel Draft AFL 1964 dagli Houston Oilers della giovane American Football League e nel terzo giro del Draft NFL 1964 dai San Francisco 49ers, optando per firmare per questi ultimi, passando dal ruolo di end a quello di linebacker.\nDurante il periodo 1964-1974, i 49ers ebbero quattro volte un record vincente (1965, 1970, 1971, 1972), raggiungendo i playoff per tre anni consecutivi (1970, 1971, 1972) sotto la direzione del capo-allenatore Dick Nolan. Nel 1970, San Francisco vinse la NFC West con un record di 10-3-1. Nel primo turno di playoff batt\u00e9 i Minnesota Vikings, mentre perse nella finale della NFC coi Dallas Cowboys. L'anno successivo i Niners, grazie alla sesta difesa della lega, vinsero ancora la division con un record di 9-5. Nei playoff batterono i Washington Redskins ma furono ancora eliminati dai Cowboys. Nel 1972, San Francisco vinse la division per il terzo anno consecutivo con un record di 8-5-1, con la nona difesa della lega, venendo eliminati nel primo turno da Dallas. In quei tre anni, Wilcox nel ruolo di linebacker sinistro form\u00f2 un ottimo gruppo col middle linebacker Frank Nunley e il linebacker destro Skip Vanderbundt.\nNel corso della sua carriera, Wilcox salt\u00f2 una sola partita e fu convocato per sette Pro Bowl."}
{"id": "4498606", "revid": "1543377", "url": "https://it.wikipedia.org/wiki?curid=4498606", "title": "Bye Bye Show", "text": "Bye Bye Show - Live in Osnago 7-9-12 \u00e8 un DVD degli Shandon sull'ultimo live del reunion tour."}
{"id": "4498607", "revid": "767487", "url": "https://it.wikipedia.org/wiki?curid=4498607", "title": "Art\u00ebm Vichrov", "text": ""}
{"id": "4498610", "revid": "28592", "url": "https://it.wikipedia.org/wiki?curid=4498610", "title": "Vescovo di Gallipoli", "text": ""}
{"id": "4498611", "revid": "287204", "url": "https://it.wikipedia.org/wiki?curid=4498611", "title": "Amel Cosic", "text": ""}
{"id": "4498612", "revid": "767487", "url": "https://it.wikipedia.org/wiki?curid=4498612", "title": "Woodville (famiglia)", "text": "I Woodville furono una nobile famiglia inglese. Il nome originario era \"Wydeville\", poi modernizzato in Woodville.\nStoria.\nLa famiglia era di umili origini. I Pipe rolls ed il Red Book of the Exchequer, antichi manoscritti medievali inglesi, citano alcuni antenati dei Wydeville risalenti al XII secolo che abitavano per lo pi\u00f9 nello Yorkshire o nel Leicestershire.\nSi tratta tuttavia di singoli personaggi la cui parentela tra l'uno e l'altro rimane sconosciuta. Per trovare una genealogia certa bisogna attendere il XIV secolo quando compare un certo Richard de Wydeville (1310-1378) di Grafton, nel Northamptonshire. Dalla prima moglie, il cui nome rimane ignoto, ebbe un figlio Sir John de Wydeville (1341/1343-dopo il 1403). John e la prima moglie Katherine Fermbrand di Biddenham, nel Bedfordshire, ebbero due figli:\nGuerra delle due rose.\nLa famiglia Woodville, dai natali modesti, riusc\u00ec ad ottenere incarichi di un certo rilievo attraverso l'intraprendenza di Richard Woodville, figlio di Richard Woodville, ciambellano del duca di Bedford Giovanni di Lancaster. Richard, che fu scudiero del re lancasteriano Enrico V d'Inghilterra durante la battaglia di Azincourt, seppe sfruttare il gioco di alleanze politiche all'interno della guerra civile (guerra delle due rose) che stava dilaniando il regno passando dalla parte degli York al momento opportuno.\nRiuscendo a far maritare sua figlia Elisabetta, una delle pi\u00f9 belle dame dell'epoca, al re Yorkista Edoardo IV ottenne la definitiva fortuna della numerosa ed ambiziosa famiglia.\nTuttavia il matrimonio reale con una dama di inferiore livello sociale e l'influenza dei Woodville sul re furono la causa della prosecuzione della guerra delle due rose.\nLa fortuna dei Woodville termin\u00f2 con la morte di Edoardo IV e l'ascesa al trono di suo fratello Riccardo III, il quale elimin\u00f2 tutti i membri maschi della famiglia compresi i nipoti Edoardo e Riccardo (i principi nella Torre), figli di Edoardo ed Elisabetta.\nPersa la corona, Elisabetta Woodville riusc\u00ec a riavere la propria posizione e il titolo di regina vedova solo con l'ascesa al trono di Enrico Tudor che spos\u00f2 sua figlia Elisabetta di York e sconfisse Riccardo III.\nConti di Rivers.\nRichard Woodville venne creato il 9 maggio 1448 barone e signore di Ryvers. Successivamente fu elevato a conte Rivers il 24 maggio 1466. Alla sua morte il titolo pass\u00f2 al figlio Antonio, giustiziato nel 1483 senza aver lasciato eredi, e poi all'altro Riccardo. Riccardo pot\u00e9 divenire conte nel 1485 e con la sua morte senza figli nel 1491 il titolo si estinse."}
{"id": "4498613", "revid": "1573940", "url": "https://it.wikipedia.org/wiki?curid=4498613", "title": "Trichodes apiarius", "text": "Trichodes apiarius () \u00e8 un coleottero polifago appartenente alla famiglia Cleridae, diffuso in Europa, Asia e Nordafrica.\nDescrizione.\nSi tratta di piccoli coleotteri molto pelosi, con capo e protorace nero-bluastri e brillanti. Le elitre sono di un rosso vivo a bande nere, ed hanno forma tipicamente allungata (come di regola nei Cleridae) a ricoprire interamente l'addome. \u00c8 possibile distinguere facilmente questa specie rispetto alla congenere \"Trichodes alvearius\" () per la presenza di una banda nera terminale in prossimit\u00e0 dell'apice delle elitre.\nBiologia.\nGli adulti depongono le uova nei nidi di api (da cui l'epiteto specifico \"apiarius\") appartenenti ai generi \"Osmia\" e \"Megachile\". Quando le larve si sviluppano all'interno dell'alveare, attaccano gli stadi larvali e le ninfe delle loro vittime.\nGli adulti crescono fino ad una lunghezza di 9-16 millimetri e si possono rinvenire da maggio a giugno principalmente sui fiori delle Apiaceae, da cui suggono il polline. Tuttavia, essi integrano la dieta con piccoli insetti (spesso altri coleotteri) che cacciano attivamente.\nDistribuzione e habitat.\nQuesti coleotteri si trovano in gran parte d'Europa, dalla Spagna alla Russia centrale, e sono inoltre presenti nel Paleartico orientale e nel Nordafrica."}
{"id": "4498614", "revid": "757396", "url": "https://it.wikipedia.org/wiki?curid=4498614", "title": "Aleksandr Gudumak", "text": ""}
{"id": "4498626", "revid": "110157", "url": "https://it.wikipedia.org/wiki?curid=4498626", "title": "Les Muffatti", "text": "Les Muffatti \u00e8 un complesso musicale belga specializzato nell'esecuzione di musica barocca."}
{"id": "4498636", "revid": "1305772", "url": "https://it.wikipedia.org/wiki?curid=4498636", "title": "Temple Run 2", "text": "Temple Run 2 \u00e8 un videogioco per iOS, Android e Windows Phone, sequel di \"Temple Run\", sviluppato dalla casa di produzione indipendente Imangi Studios, di propriet\u00e0 dei coniugi Keith Shepherd e Natalia Luckyanova.\nInizialmente reso disponibile solo per iOS e Android, dopo un processo di produzione durato quasi un anno il gioco \u00e8 stato pubblicato anche per Windows Phone il 20 dicembre 2013, sotto marchio Xbox.\nL'app ha avuto un grande successo a livello internazionale, venendo scaricata oltre 50 milioni di volte in 13 giorni e diventando il gioco per cellulari pi\u00f9 velocemente diffusosi al mondo superando \"Angry Birds\" (50 milioni in 36 giorni). Nel giugno 2014 l'app ha superato il miliardo di download.\nA differenza del suo predecessore, \"Temple Run 2\" \u00e8 gratuito su tutte le piattaforme fin dal suo debutto. Nonostante sia stato reso disponibile per il download in tutto il mondo, non \u00e8 stata effettuata nessuna localizzazione del gioco se non quella statunitense.\nA seguito del grande successo, l'ambientazione originale, denominata \"Sky Summit\", \u00e8 stata ampliata con svariati aggiornamenti. La grafica \u00e8 stata inoltre integrata con tre nuove mappe giocabili: \"Frozen Shadow\" di ambientazione invernale pubblicata nel dicembre 2015, \"Blazing Sands\", pubblicata nel maggio 2016, e \"Jungle Lost\" rilasciata ad aprile 2017. Esse, inizialmente a tempo limitato, con un certo quantitativo di gemme si possono sbloccare permanentemente.\nModalit\u00e0 di gioco.\nNonostante mantenga stessi controlli e trama del suo predecessore, \"Temple Run 2\" introduce anche nuovi ostacoli e un'ambientazione completamente nuova. Inoltre la velocit\u00e0 del personaggio utilizzato \u00e8 stata incrementata sensibilmente. \u00c8 stata aggiunta la possibilit\u00e0 di salvare il personaggio ('Save Me'), nel caso muoia, utilizzando delle speciali gemme che si possono collezionare raccogliendole per il percorso o comprandole online e la possibilit\u00e0 di scegliere un'abilit\u00e0 (chiamata Powerup) tra quelle disponibili per il proprio personaggio, attivabile una volta ottenuto una certa somma di monete durante la singola corsa, oltre all'aggiunta dell''Head Start', ovvero la possibilit\u00e0 di pagare, a inizio una corsa, una certa somma di monete per far arrivare automaticamente il personaggio a 1.000 o a 2.500 metri dopo il punto d'inizio, a seconda di quanto si \u00e8 pagato. Inoltre \u00e8 presente un sistema di \"level up\": una volta superati determinati obiettivi posti al giocatore si guadagna un livello, sino ad arrivare al livello 11, il pi\u00f9 alto. Infine, durante il gioco \u00e8 possibile entrare per un minuto circa in una miniera, dove il personaggio si muove a una velocit\u00e0 maggiore a bordo di un carrello da miniera e i comandi si limitano allo spostamento a destra e a sinistra tramite i sensori di movimento dello smartphone e all'abbassamento del personaggio per evitare le travi contro cui ci si pu\u00f2 trovare durante il percorso.\nAnche l'antagonista \u00e8 stato sostituito: a rincorrere il giocatore infatti non sono pi\u00f9 le tre scimmie di \"Temple Run\", ma una sola scimmia ancor pi\u00f9 grande dall'aspetto mostruoso, chiamata Cuchanck.\nPersonaggi giocabili.\nI personaggi controllabili sono quattro, tra cui uno gi\u00e0 disponibile dall'inizio. Ogni volta che uno dei tre personaggi viene sbloccato, si ottiene una nuova abilit\u00e0 da poter assegnare al proprio personaggio. I personaggi sono:\nSuccessivamente, tramite alcuni aggiornamenti sono stati aggiunti nuovi personaggi:\nBonus Items e Powerups.\nDurante la propria corsa, come in \"Temple Run\", si potranno raccogliere dei gettoni speciali, chiamati Bonus Items:\nLe Powerups disponibili per il proprio personaggio sono invece le seguenti:\nNello store sono inoltre disponibili dei potenziamenti per le Powerups e i bonus e per la frequenza di apparizione di questi ultimi durante la corsa, oltre che degli sconti per gli 'Head Start' e per il numero di gemme da pagare per tornare in vita. Dopo la pubblicazione della versione 1.4.1 \u00e8 stata resa disponibile anche la Powerup Bolt, sbloccabile con l'acquisto del personaggio Usain Bolt.\nObiettivi.\nNella prima versione del gioco gli obiettivi da superare erano 45, posti al giocatore 3 alla volta. Con l'avvento di altre versioni, sono stati aggiunti ulteriori obiettivi, in modo da aumentare la longevit\u00e0 del gioco e rapportarlo al meglio con i nuovi contenuti. Raggiunto un obiettivo, ne viene subito reso un altro disponibile, sino a quando non si completa l'ultimo.\nObiettivi temporizzati.\nGli obiettivi temporizzati sono stati introdotti nel gioco a partire dall'aggiornamento 1.1.1. Inizialmente erano solo le Daily Challenges, dopodich\u00e9 si sono aggiunte le Weekly Challenges, le Global Challenges, e i Daily Quest.\nQueste sfide si completano a distanza di ogni giorno sino a raggiungere il Day 5+, che dar\u00e0 una ricompensa casuale ogni giorno. Se non si completa la sfida del giorno successivo, si ritorna al Day 1.\nAl contrario di quelle giornaliere, le sfide settimanali sono solo 3 e sono indipendenti tra di loro; durano dal luned\u00ec alla domenica, per poi cambiare ogni inizio settimana sia per quanto riguarda l'obiettivo che il premio.\nIn ottobre 2016 Imangi ha rilasciato un nuovo tipo di \"challenge\" denominata Global Challenge che solitamente appare ogni 2 settimane circa e rimane attiva per 7 giorni disponibili per completare la missione. Completando la \"challenge\" si ha diritto a premi vari: copricapi, personaggi o bonus. Il raggiungimento parziale d\u00e0 diritto a monete o gemme a seconda del livello.\nA fine 2017 sono state introdotte le Daily Quest: sei sfide giornaliere che danno come premio una chiave e uno tra gemme o monete. Con tre chiavi si pu\u00f2 aprire un baule che contiene sempre monete, gemme e un artefatto.\nArtefatti e copricapi.\nDurante il gioco \u00e8 possibile incontrare alcuni \"artefatti\" contenuti in bauli sospesi che il giocatore deve acchiappare al volo durante la corsa.\nGli artefatti possono essere quelli base del gioco oppure legati alle ricorrenze e, pertanto, disponibili solo per un breve periodo, accumulandoli si ha diritto a riscuotere dei premi (gemme o monete) e, collezionando tutti quelli di una stessa serie, ad avere cappelli extra.\nSono stati inoltre creati alcuni set di artefatti ispirati alle ricorrenze dell'anno, questi sono collezionabili solo per un periodo limitato e danno diritto a copricapi a tema.\nAggiornamenti.\nIl primo aggiornamento per l'app \u00e8 stato reso disponibile dal 21 marzo 2013 e, oltre a risolvere alcuni bug presenti nella prima versione del gioco, con la versione 1.1.1 \u00e8 stata aumentata la durata di poteri gi\u00e0 attivi sul personaggio quando si attiva una Powerups e sono state introdotte le Daily Challenges e le Weekly Challenges, sfide addizionali che cambiano rispettivamente giornalmente e settimanalmente e che, se completate, danno un premio in monete o in gemme.\nNella versione 1.2.0 sono stati aggiunti nuovi tipi di percorsi (strette assi di legno su cui il giocatore deve passare senza cadere) e nuovi ostacoli (diversi tipi di lame, crolli di colonne e getti di fuoco dal terreno) e sono stati risolti altri bug per migliorare le prestazioni di gioco.\nDalla versione 1.4.1, resa disponibile il 1\u00ba agosto 2013, \u00e8 possibile scaricare per 0,99 \u20ac l'atleta giamaicano Usain Bolt come personaggio giocabile. Con la versione 1.5 sono stati introdotti gli artefatti, ovvero dieci diversi anelli reperibili durante le corse da collezionare. Successivamente sono state aggiunte agli artefatti anche le maschere.\nLa versione 1.6, pubblicata il 9 dicembre 2013, ha introdotto le rapide nel percorso (simili alle gi\u00e0 presenti miniere e alle assi di legno), nuove maschere da trovare e gli artefatti natalizi, con la possibilit\u00e0 di sbloccare il berretto natalizio per il proprio personaggio una volta collezionatili tutti. Inoltre \u00e8 stato reso disponibile il personaggio di Babbo Natale al costo di 60 gemme.\nLe versioni 1.7 e 1.8 hanno aggiunto, analogamente alla 1.6, nuovi artefatti e cappelli per i personaggi dedicati, rispettivamente, alle feste di San Valentino e di San Patrizio. La 1.9 ha aggiunto nuove e importanti funzionalit\u00e0 come la possibilit\u00e0 di registrare la propria partita su un profilo Google o iCloud a seconda del sistema operativo per poter continuare a giocare su diversi dispositivi e la modalit\u00e0 \"Spin the Wheel\", nella quale, dopo aver utilizzato un \"Save Me\", si deve girare una ruota per ottenere un bonus. Sono stati inoltre introdotti gli artefatti e un cappello dedicati alla Pasqua, e le monete sono state sostituite con degli ovetti di pasqua. Dall'aggiornamento 1.9.1, pubblicato il 27 maggio, l'aspetto delle monete \u00e8 tornato quello originale. Con lo stesso aggiornamento sono anche state aggiunte agli artefatti le creature. Nell'estate 2014 vengono introdotti anche gli artefatti e il cappello dedicati al 4 luglio. L'aggiornamento 1.10, reso disponibile il 9 settembre 2014, ha introdotto nuovi artefatti e il personaggio Maria Selva, protagonista del libro \"Temple Run: Race Through Time to Unlock Secrets of Ancient Worlds\", realizzato dalla Imangi Studios in collaborazione con National Geographic Kids e pubblicato in contemporanea al nuovo aggiornamento.\nCon la versione 1.11, pubblicata il 10 ottobre 2014, sono stati resi disponibili come personaggi giocabili per un limitato numero di giorni i giocatori della NFL Colin Kaepernick e Russell Wilson, al costo di 70 centesimi ciascuno. Da allora sino al 13 novembre successivo Imangi Studios ha introdotto sempre nuovi giocatori NFL come personaggi giocabili acquistabili in un determinato periodo di tempo, con l'aggiunta di, nell'ordine: Calvin Johnson, Peyton Manning, Tom Brady e Cam Newton. Con la versione 1.12 \u00e8 stata aggiunta come personaggio giocabile Mrs Claus (la moglie di Babbo Natale) e sono state aggiunte delle ricompense per gli artefatti e nuovi obiettivi. Nella versione 1.14 \u00e8 stato aggiunto Bruce Lee come personaggio giocabile.\nNell'agosto 2016, in concomitanza con le Olimpiadi di Rio e analogamente a quanto fatto per Natale e San Patrizio, \u00e8 stato rilasciato un nuovo set di artefatti ispirati alle gare sportive denominato Championship\nIl completamento del set d\u00e0 diritto ad un nuovo copricapo.\nA ottobre 2016 sono state introdotte le \"Global Challenges\".\n\u00c8 stato inoltre reso nuovamente giocabile il personaggio di Zack Wonder al prezzo di 250.000 monete.\n\"Temple Run 2: Frozen Shadows\".\nNell'inverno 2015 \u00e8 stata pubblicata una nuova versione di \"Temple Run 2\" con una nuova grafica, una mappa ad ambientazione invernale, \"Frozen Shadows\" appunto, disponibile per un periodo limitato e nuovi costumi da alpinisti denominati \"Mountaineer\" per Scarlett Fox e \"Aviator\" per Guy Dangerous.\nCon la mappa di \"Frozen Shadows\" sono inoltre stati aggiunti nuovi artefatti sotto la dicitura Armaments che, se collezionati, sbloccano un copricapo extra.\nLa nuova mappa presenta ambientazioni ghiacciate, pareti franose, dirupi scoscesi e scivolose piste di ghiaccio da percorrere su un bob improvvisato, rami e tronchi caduti e congegni magici che rotolano.\nSuccessivamente la mappa di \"Frozen Shadows\" \u00e8 stata integrata con 2 nuovi personaggi, acquistabili con 100.000 monete: Sigur Frostbeard e Freya Coldheart, entrambi vichinghi. Acquistando i personaggi si ha diritto ad un set extra di artefatti denominati Shields:\nCon \"Frozen Shadows\" il livello ultimo del gioco \u00e8 diventato l'11\u00b0.\nAl termine del periodo limitato di utilizzo la mappa di \"Frozen Shadow\" \u00e8 stata resa disponibile al prezzo di 500 gemme.\n\"Temple Run 2: Blazing Sands\".\nA maggio 2016 \u00e8 stata resa disponibile una terza versione di \"Temple Run 2\" con grafica e personaggi in tema denominata \"Blazing Sands\", comprendente una nuova ambientazione esotica disponibile per un tempo limitato, due nuovi set di costumi denominati \"Shadow walker\" per Karma Lee e \"Outriders\" per Barry Bones e un set completo di artefatti chiamati Charms:\nCollezionandoli tutti si ha diritto a un copricapo extra.\nLa nuova mappa ha ambientazioni esotiche di dune e deserti, templi crollati, radici e percorsi sul crinale di dirupi.\nA giugno 2016 ulteriori aggiornamenti hanno introdotto percorsi con salto da sentieri posti su due diverse pareti del fiume, mentre ad agosto 2016 \u00e8 stato reso giocabile anche l'interno del tempio abbandonato con trappole, tagliole e pareti mobili.\nFanno parte della mappa i nuovi personaggi di Cleopatra e Imothep.\nCon \"Blazing Sands\" il livello ultimo del gioco \u00e8 diventato il 12\u00b0.\nNell'ottobre 2016 la mappa \u00e8 stata resa disponibile al costo di 500 gemme.\n\"Temple Run 2: Spooky Summit\".\nA met\u00e0 ottobre 2016 \u00e8 stata introdotta una grafica temporanea per la mappa \"Sky Summit\", ridenominata per l'occasione \"Spooky Summit\". La nuova grafica \u00e8 arrivata nel periodo di Halloween e presenta le monete sostituite da fantasmini e un'ambientazione horror-gotica con fiumi verdi, lapidi, candele e zucche, mentre la modalit\u00e0 di gioco rimane invariata.\nA corredo della mappa sono stati rilasciati nuovi outfit per quasi tutti i personaggi che hanno preso i seguenti nomi: Franken Guy (Guy Dangerous), Scarlett Bat (Scarlett Fox), Mummy Bones (Barry Bones), Vampire Lee (Karma Lee).\nSono stati resi giocabili i personaggi Wolfman e Sir Montague, quest'ultimo per\u00f2 solo completando la Global Challenge #3 di Halloween.\nLa mappa ha con s\u00e9 un nuovo set di artefatti in tema chiamati Halloween\nCollezionandoli tutti si ha diritto ad un nuovo copricapo.\nAl termine del periodo di Halloween, i costumi speciali dei personaggi sono stati resi acquistabili per 60 gemme cadauno.\nA Novembre 2016 \u00e8 stata reintrodotta la grafica invernale di \"Frozen Shadows,\" \u00e8 stato inoltre inserito un nuovo set di artefatti dedicati alla festa del Ringraziamento e accumulandoli tutti si ha diritto ad un nuovo copricapo in stile \"padri pellegrini\".\nLa nuova versione di Frozen Shadows pubblicata nel 2016 risulta migliorata rispetto alla precedente, sono stati introdotti alcuni percorsi aggiuntivi, come alberi sospesi su cui si deve camminare, dirupi anche nel fiume ghiacciato, trappole a scatto, ecc. inoltre \u00e8 stata aggiornata la grafica degli artefatti e per la versione sono state diversificate le categorie, gli artefatti presenti nella versione vecchia sono confluiti in \"Totems\" e sono state introdotte due nuove sezioni dette \"Armors\" e \"Flora\", come di consueto ognuna delle due garantisce un ulteriore cappello indossabile dai protagonisti.\nA febbraio 2017 \u00e8 stata rilasciata una Global Challenge ambientata in \"Blazing Sands\" e, contemporaneamente, sono state create due nuove categorie di artefatti collezionabili in questa mappa.\nFlora\n\"Temple Run 2: Lost Jungle\".\nAd Aprile 2017 la Imangi ha reso giocabile una quinta mappa denominata \"Lost Jungle\" e anticipata da una Global Run con questa ambientazione.\nLa nuova grafica ha come ambientazione una giungla equatoriale con fiori velenosi, passaggi su tronchi scivolosi e liane, piante carnivore, enormi serpenti e templi abbandonati. \u00c8 inoltre possibile incontrare una tomba profanata piena di ostacoli e trappole nascoste in mezzo ai tesori.\nLa mappa \u00e8 stata rilasciata insieme ad un nuovo gruppo di artefatti Fauna collezionabili giocando la nuova ambientazione e raccogliendo i vari tesori disseminati lungo il percorso, al completamento questi danno diritto ad un copricapo extra.\nA Maggio 2017 \u00e8 stato aggiunto anche un gruppo di artefatti chiamati Manoscritti.\nA giugno 2017 l'azienda ha rilasciato alcune innovazioni nel gioco: 2 nuovi esploratori indiani Rahi Raaja e Nidhi Nirmal con la novit\u00e0 dei \"token\", ovvero degli artefatti conquistabili con i tesori delle varie manche, permettono di sbloccare abiti tradizionali per i due nuovi.\n\u00c8 stata inoltre introdotta la possibilit\u00e0 di avere pi\u00f9 tesori per ogni corsa e non solo uno come era in precedenza. Le grafiche sono inoltre state migliorate e curate.\nPer la serie di \"Lost Jungle\" \u00e8 stato inoltre rilasciato un nuovo set di artefatti detti Totems:\nInoltre il personaggio di Zack Wonder \u00e8 stato dotato di un nuovo abito, acquistabile per 60 gemme.\nInfine sono stati aggiunti 2 nuovi livelli sbloccabili per il giocatore, arrivando quindi al massimo al livello 14.\n\"Temple Run: Oz\".\nNel marzo 2013 \u00e8 stato pubblicato uno spin-off a pagamento ispirato al film Disney \"Il grande e potente Oz\". Il gameplay rispetto a \"Temple Run 2\" \u00e8 molto simile, ma la grafica \u00e8 in HD e il personaggio giocabile \u00e8 il protagonista del film.\nIl percorso di gioco cambia durante la corsa, con il crollo di alberi e rocce che creano improvvisi ostacoli; in alcuni momenti \u00e8 inoltre possibile salire sulla mongolfiera di Oscar e inclinare il dispositivo per muoverla e raccogliere potenziamenti, come per la miniera nel gioco originale."}
{"id": "4498646", "revid": "1573940", "url": "https://it.wikipedia.org/wiki?curid=4498646", "title": "Leptanilla", "text": "Leptanilla \u00e8 un genere di formiche della sottofamiglia Leptanillinae.\nDescrizione.\nLe operaie sono di piccole dimensioni (inferiori ai 2\u00a0mm) e generalmente di colore chiaro.\nBiologia.\nLe formiche di questo genere sono ipogee e formano colonie di alcune centinaia di individui.\nComportamento.\nAlcune specie sono formiche nomadi, infatti non creano un nido permanente ma si spostano continuamente in cerca di cibo. Questo comportamento \u00e8 molto simile a quello delle formiche legionarie della sottofamiglia Dorylinae.\nAlimentazione.\nSi cibano di piccoli artropodi che catturano nella lettiera.\nRiproduzione.\nAlcune specie presentano regine alate e in esse avviene la sciamatura degli individui riproduttori. In altre, le regine sono attere e le nuove colonie si formano per gemmazione.\nTassonomia.\nIl genere \u00e8 composto da 44 specie:\nIn Italia sono presenti solo \"Leptanilla doderoi\", \"Leptanilla poggii\" e \"Leptanilla revelierii\"."}
{"id": "4498649", "revid": "692467", "url": "https://it.wikipedia.org/wiki?curid=4498649", "title": "Lysippos", "text": ""}
{"id": "4498662", "revid": "124571921", "url": "https://it.wikipedia.org/wiki?curid=4498662", "title": "Hemlock Grove", "text": "Hemlock Grove \u00e8 una serie televisiva statunitense adattata da Brian McGreevy e Lee Shipman per il servizio di streaming Netflix e basata sull'omonimo romanzo di McGreevy. La serie \u00e8 ambientata nell'immaginaria cittadina Hemlock Grove, in Pennsylvania.\nLa prima stagione \u00e8 stata distribuita dal 19 aprile 2013, la seconda \u00e8 stata distribuita dall'11 luglio 2014, mentre la terza \u00e8 stata distribuita dal 20 ottobre 2015. La seconda e la terza stagione sono inedite in Italia.\nTrama.\nPrima stagione.\nLa piccola cittadina di Hemlock Grove viene sconvolta dall'efferato omicidio di una ragazza, Brooke Bluebell, che viene trovata parzialmente smembrata nei pressi dell'acciaieria dismessa di propriet\u00e0 della famiglia Godfrey, e al quale seguir\u00e0 l'omicidio di un'altra ragazza. Le indagini dello sceriffo locale fanno emergere dettagli che fanno sospettare che la ragazza possa essere stata uccisa da un animale. Nella cerchia dei sospettati finiscono presto Roman, problematico rampollo della famiglia Godfrey, che inizia ad indagare per conto suo, e Peter Rumancek, un giovane e misterioso zingaro da poco trasferitosi nella cittadina, che viene accusato da una ragazzina del luogo, Christina Wendall, di essere un licantropo.\nTra i due nasce subito un'intesa e Peter si rivela essere realmente un licantropo, pertanto teme di aver compiuto tali omicidi inconsapevolmente. Tuttavia, i due decidono di indagare seguendo anche la teoria che a Hemlock Grove possa essersi stabilita un'altra creatura simile a Peter e vengono aiutati spesso da Shelley, sorella di Roman, Destiny, cugina di Peter, e Letha, cugina di Roman e successivamente la fidanzata di Peter, che scopre di essere incinta senza sapere chi sia il padre del bambino.\nCon l'avanzare delle loro ricerche, Roman e Peter scoprono che nella vicenda \u00e8 coinvolta una societ\u00e0 farmaceutica creata dal padre di Roman il cui presidente, il dottor Pryce, ha spesso conseguito sperimentazioni mediche illegali su soggetti umani. Intanto, presso Hemlock Grove giunge la Dottoressa Chasseur, affiliata di una setta religiosa che viene inviata sul luogo per investigare sugli omicidi, e scopre che Roman e sua madre sono degli Upir, creature vagamente correlate ai vampiri. Presso la citt\u00e0 viene imposto un rigido coprifuoco, tuttavia la creatura riesce a massacrare le gemelle Sworn, figlie dello sceriffo della contea, che impazzisce e si lancia in una caccia serrata di essa.\nLa dottoressa Chasseur inizia a smascherare gli altarini della compagnia farmaceutica e ben presto ha un confronto con Olivia, dalla quale per\u00f2 non sopravvive. Dopo varie peripezie, Roman e Peter scoprono che la creatura in questione \u00e8 un Vargwulf, ovvero un licantropo impazzito, che si rivela essere la stessa Christina, trasformatasi ricorrendo a un rituale esoterico. Peter decide dunque di affrontare la creatura attirandola a s\u00e9, ma riesce a ucciderla soltanto grazie all'aiuto provvidenziale di Shelley, che subito dopo sparisce senza lasciar tracce in quanto le autorit\u00e0 la designano come l'autrice degli omicidi di Christina, le gemelle e le altre due ragazze.\nAlcuni mesi dopo Letha viene ricoverata per partorire il bambino, ma poco dopo subisce delle complicazioni e muore. Norman cerca invano di convincere il dottor Pryce a riportarla in vita, come fece con Shelley quando questa era bambina. Peter, sconsolato, decide di lasciare Hemlock Grove sebbene Roman insista affinch\u00e9 resti. Olivia cerca di consolare il figlio e gli rivela le sue origini e la loro natura. Roman scopre che la sua defunta sorella maggiore, Juliet, fu uccisa proprio da Olivia in quanto non era una Upir. Inoltre rammenta di aver violentato la propria cugina molti mesi prima e capisce di essere lui stesso il padre del bambino di Letha. Olivia lo mette infine alla prova cercando di fargli scrutare il neonato e di ucciderlo qualora non fosse un Upir, ma Roman si oppone e uccide sua madre.\nProduzione.\nNel dicembre 2011il sito Deadline riferisce che Netflix e Gaumont International Television stanno ultimando un accordo per un ordine di 13 episodi per la serie \"Hemlock Groove\". La serie \u00e8 stata ufficialmente annunciata nel marzo 2012. Eli Roth assume il ruolo di produttore esecutivo, oltre a essere regista dell'episodio pilota. A met\u00e0 marzo 2012 Deran Sarafian si \u00e8 unito al team produttivo come produttore esecutivo e regista di 6 dei 13 episodi.\nLe riprese sono iniziate in Canada, nella zona dell'Ontario, il 13 luglio 2012. Le riprese si sono svolte anche a Port Perry, una piccola cittadina a nord di Toronto, che \u00e8 stata trasformata per assomigliare alla citt\u00e0 americana di Hemlock Groove. Le musiche sono composte da Nathan Barr.\nIn seguito al successo della serie, soprattutto nella fascia giovanile, la serie \u00e8 stata confermata per una seconda stagione composta da 10 episodi. Il 2 settembre 2014 \u00e8 stata confermata una terza stagione finale, anch'essa da 10 episodi."}
{"id": "4498664", "revid": "125208605", "url": "https://it.wikipedia.org/wiki?curid=4498664", "title": "Foucault di Rouergue", "text": "Origine.\nMolto probabilmente, figlio del conte Giselberto (o Sigeberto) di Rouergue, come risulta da un documento dell'abbazia di Vabres\nBiografia.\nDi Fulcoaldo si hanno poche notizie, l'unico documento in cui viene citato \u00e8 il \"Cartulaires des abbayes d'Aniane et de Gellone\", dove nel documento n\u00b0 XIII, del 21 ottobre 837, l'imperatore, Ludovico il Pio, lo nomin\u00f2 missus dominicus nelle zone di Rouergue e N\u00eemes (pago Rutenico seu Nemausense), citandolo come conte assieme ad un certo Ragambaldo (Ragambaldo seu Fulcoaldo comite).\nMolto probabilmente, in quello stesso 837, Fulcoaldo fu confermato nella contea di Rouergue e, qualche anno dopo, associ\u00f2 il figlio Fredelone, nel governo della contea.\nQuando Bernardo di Settimania, rifiut\u00f2 di sottostare all'ingiunzione del re dei Franchi occidentali, Carlo il Calvo, di riconsegnargli la contea di Tolosa, Fulcoaldo si schier\u00f2 con Bernardo, contro Carlo, e invi\u00f2 a Tolosa il figlio, Fredelone, che, dopo l'esecuzione di Bernardo (844), si schier\u00f2 al fianco di Guglielmo di Settimania, figlio di Bernardo, che aveva ricevuto il titolo di conte di Tolosa, dal re d'Aquitania, Pipino II.\nDi Fulcoaldo non si conosce la data esatta della sua morte, che probabilmente avvenne, nell'849, lasciando il titolo al figlio primogenito Fredelone, con cui gi\u00e0 divideva il titolo.\nDiscendenza.\nFulcoaldo aveva sposato Senegonda (come risulta dal documento n\u00b0 160 del 3 novembre 862 in cui il conte di Tolosa, Raimondo, fece una donazione per l'anima del padre, Fulcoaldo, la madre, Senegonda ed il fratello, Fredelone), figlia di Alda, sorella di San Guglielmo di Gellone, da cui ebbe due figli:"}
{"id": "4498670", "revid": "125623963", "url": "https://it.wikipedia.org/wiki?curid=4498670", "title": "Riccardo Cresci", "text": "Biografia.\nNato a Roma il 12 settembre 1983, si diploma ragioniere perito commerciale, nel 2005 consegue la laurea in Scienze della comunicazione.\nDal 2003 al 2008 collabora per la \"Piccola Accademia della Comunicazione e dello Spettacolo\" di Roma della quale \u00e8 stato anche responsabile, coordinatore e docente.\nDurante gli studi universitari inizia la carriera di attore, fotomodello, conduttore radiofonico e di eventi, presentando spettacoli legati non solo all'Accademia stessa.\nHa prestato la sua voce come speaker ufficiale e doppiatore per diverse produzioni e collane in DVD.\nDebutta in tv nel 2007, diventando uno dei volti pi\u00f9 giovani del canale televisivo all news meteorologico Sky Meteo 24 e del telegiornale Sky TG24.\nNel 2008 vince il Premio Pipolo dedicato ai giovani talenti nel panorama artistico e televisivo.\nNel 2011-2012 ha presentato su Radio Deejay \"MeteoTwit\", rubrica meteorologica ideata e condotta con Laura Antonini.\nDal 7 aprile 2014 diventa uno dei volti di Alice per il programma televisivo mattutino \"Buongiorno Alice\". Dal luned\u00ec al sabato veste i panni di \"Sir Richard\" e cura tutte le mattine una stravagante e ironica rassegna stampa in diretta dalle pi\u00f9 famose e suggestive piazze romane. Un angolo divertente che punta a sdrammatizzare, con la giusta dose di leggerezza, i molteplici temi di attualit\u00e0, politica, cronaca, sport, curiosit\u00e0 e le notizie legate al gossip del momento.\nDal maggio 2014 collabora come inviato speciale per il programma \"Occhio al Prodotto\".\nNel 2016-2017 \u00e8 stato conduttore expert di tecnologia e multimedia su HSE24.\nDal 2019 inizia la sua collaborazione in Rai per la struttura di \"Rai Pubblica Utilit\u00e0\" nell'area meteo e ambiente.\nNel 2020 conduce tre programmi sul web per \"Rai Accessibilit\u00e0\": \"Coronavirus #iorestoacasa\", \"Buone Notizie #DistantiMaUniti\" e \"Buone Notizie #Estate\". \nPresenta su Isoradio \"Meteo Bimbi\", rubrica meteorologica per bambini a cura di Rai Pubblica Utilit\u00e0.\nA partire dal 25 settembre 2020, conduce su Rai Gulp il primo programma in Italia dedicato esclusivamente alle previsioni del tempo e all'ambiente pensato per il pubblico dei ragazzi: \"Green Meteo\". \nDal 4 giugno 2021 \u00e8 uno dei volti e inviato della trasmissione \"O anche no Estate, la disabilit\u00e0 non va in vacanza\".\nDal 17 settembre 2021 viene confermato come inviato per l'edizione invernale del programma \"O anche no,\" in cui conduce anche un \"working show\" che fa conoscere alcune tra le tante situazioni di inserimento di diversabili nel mondo del lavoro.\nDa settembre dello stesso anno conduce la terza edizione del programma \"Green Meteo\" su Rai Gulp, ogni venerd\u00ec alle 18.25 e il sabato alle 08.25. \nA partire dal 18 gennaio 2022 conduce le previsioni meteo del sistema solare su Rai Gulp, con il programma \"Meteo Spazio\", in onda tutti i marted\u00ec alle 16.40 e alle 22.55.\nRiferimenti.\nNel 2011 \u00e8 oggetto di una parodia da parte del comico Ubaldo Pantani nel programma televisivo \"Quelli che il calcio\" condotto da Simona Ventura.\n\u00c8 stato iscritto all'albo dell'Ordine dei giornalisti del Lazio per otto anni, fino a ottobre 2018."}
{"id": "4498671", "revid": "692467", "url": "https://it.wikipedia.org/wiki?curid=4498671", "title": "Sikyon", "text": ""}
{"id": "4498677", "revid": "1442080", "url": "https://it.wikipedia.org/wiki?curid=4498677", "title": "Mediterranean Expeditionary Force", "text": "La Mediterranean Expeditionary Force (MEF, in italiano \"forza di spedizione mediterranea\") era l'insieme delle forze dell'esercito britannico impegnate durante la prima guerra mondiale nel teatro di guerra del Mediterraneo. Venne costituito inizialmente per dirigere la campagna dei Dardanelli.\nStoria.\nVenne costituita nel marzo 1915. Il MEF \u00e8 stato originariamente comandato dal generale Ian Hamilton fino a quando non \u00e8 stato esonerato a causa del fallimento della Divisione 29 a Gallipoli. Il comando pass\u00f2 brevemente al generale William Birdwood, comandante del corpo d'armata di Australia e Nuova Zelanda, ma per il resto della campagna di Gallipoli fu il generale Charles Monro a guidare il MEF.\nMentre il teatro di Gallipoli era l'unico fronte di guerra attivo nel Mediterraneo, la dicitura \"Mediterranean Expeditionary Force\" era utilizzata per riferirsi alle forze di Gallipoli. Con l'apertura del fronte di Salonicco nel mese di ottobre del 1915, il MEF comprese sia l'esercito dei Dardanelli (\"Dardanelles Army\" situato a Gallipoli), sia il contingente di Salonicco (\"Salonika Army\") sul fronte macedone.\nQuando Salonicco divenne l'unico teatro di operazioni nel Mediterraneo il MEF era comandato dal generale Archibald Murray, che aveva base in Egitto e il cui comando era coinvolto anche nella difesa del canale di Suez dagli attacchi turchi. Quando l'importanza del fronte del Sinai crebbe, venne costituita una sede separata chiamata forza di spedizione egiziana (marzo 1916)."}
{"id": "4498679", "revid": "1777102", "url": "https://it.wikipedia.org/wiki?curid=4498679", "title": "Piazza Santi Apostoli", "text": "Piazza Santi Apostoli \u00e8 una celebre piazza di Roma, situata nel rione Trevi, nelle vicinanze di piazza Venezia e via Nazionale.\nStoria.\nLa piazza prende il nome dall'omonima basilica dei Santi Apostoli. In tempi recenti la piazza \u00e8 divenuta nota per le manifestazioni e i ritrovi dei manifestanti del Partito Democratico e dell'Unione Monarchica Italiana."}
{"id": "4498680", "revid": "729019", "url": "https://it.wikipedia.org/wiki?curid=4498680", "title": "5 cm KwK 39 L/60", "text": "Il 5\u00a0cm KwK 39 L/60 (KwK cio\u00e8 \"Kampfwagenkanone\" - letteralmente \"cannone per veicolo da combattimento\") \u00e8 stato un cannone da carro armato tedesco da 50\u00a0mm adoperato in grandi quantit\u00e0 durante la seconda guerra mondiale, in particolare tra il 1941 e il 1942. Fu utilizzato principalmente per armare le varianti finali del carro armato medio Panzer III e, in seguito, divenne la dotazione offensiva primaria delle autoblindo pesanti Sd.Kfz. 234 \"Puma\".\nIl suo sviluppo era la variante montata del pezzo anticarro 5 cm PaK 38 su affusto ruotato, un'arma che aveva dato prova di efficacia durante la Campagna del Nordafrica sia contro i carri incrociatore britannici che gli M3 Stuart di fornitura statunitense. Nel corso dei primi combattimenti sostenuti in Unione Sovietica, per\u00f2, il cannone registr\u00f2 difficolt\u00e0 anche grandi nel distruggere i T-34 e i KV-1: secondo Rottman, fu questo il motivo per cui venne rimosso in favore del pi\u00f9 corto 7,5 cm KwK 37 L/24 in grado di sparare colpi HEAT. Nondimeno, il primo cannone che si rivel\u00f2 pienamente efficace nei confronti dei suddetti blindati sovietici fu il 7,5 cm KwK 40 da 43 calibri (L/43), montato sul Panzer IV Ausf. F2.\nDel KwK 39 fu elaborata una versione chiamata 5 cm BK, un cannone automatico installabile su aerei da caccia per regalare loro una grande potenza distruttiva a scapito dei bombardieri Alleati. Il pezzo era capace di sparare 45 proietti al minuto con una velocit\u00e0 alla volata di 920\u00a0m/s."}
{"id": "4498682", "revid": "336956", "url": "https://it.wikipedia.org/wiki?curid=4498682", "title": "5 cm KwK 39", "text": ""}
{"id": "4498683", "revid": "336956", "url": "https://it.wikipedia.org/wiki?curid=4498683", "title": "L/60", "text": ""}
{"id": "4498685", "revid": "767487", "url": "https://it.wikipedia.org/wiki?curid=4498685", "title": "Sverre", "text": "Origine e diffusione.\nContinua il nome norreno \"Sverrir\", che vuol dire letteralmente \"selvaggio\", \"agitato\"; \u00e8 quindi analogo, per significato, al nome Selvaggia.\nOnomastico.\nIl nome \u00e8 adespota, cio\u00e8 non \u00e8 portato da alcun santo. Si pu\u00f2 festeggiarne l'onomastico il 1\u00ba novembre, giorno di Ognissanti."}
{"id": "4498695", "revid": "339392", "url": "https://it.wikipedia.org/wiki?curid=4498695", "title": "Galaxy s4", "text": ""}
{"id": "4498696", "revid": "339392", "url": "https://it.wikipedia.org/wiki?curid=4498696", "title": "Galaxy s IV", "text": ""}
{"id": "4498697", "revid": "58369963", "url": "https://it.wikipedia.org/wiki?curid=4498697", "title": "Teatro Odescalchi", "text": ""}
{"id": "4498701", "revid": "838536", "url": "https://it.wikipedia.org/wiki?curid=4498701", "title": "Bandiera dell'Isola di Wake", "text": ""}
{"id": "4498704", "revid": "1543377", "url": "https://it.wikipedia.org/wiki?curid=4498704", "title": "Emanuele Barba", "text": "Nato in una famiglia di umili origini (entrambi i suoi genitori, Ernesto e Pasqualina Barba, erano sarti), condusse gli studi primari a Gallipoli, per poi trasferirsi all'et\u00e0 di 10 anni a Napoli presso gli zii, Gaetano Brundesin e Tommaso Barba (quest'ultimo presidente della Gran Corte). Qui studi\u00f2 grammatica e materie letterarie nella scuola del grammatico e lessicografo Basilio Puoti. Grazie al suo eccellente profitto vinse una borsa di studio che gli permise di frequentare gratuitamente la facolt\u00e0.\nConsegu\u00ec quindi la laurea in Lettere e Filosofia e successivamente in Medicina, esercitando poi a Gallipoli la professione di docente e medico. Sempre a Napoli pass\u00f2 a studiare medicina nel R. Collegio Medico-Cerusico e divenne Assistente alla cattedra di Anatomia. Insegn\u00f2 scienze e lettere al Ginnasio di Gallipoli (oggi Liceo Quinto Ennio) e fu sovrintendente scolastico ed Assessore delegato alla Pubblica Istruzione.\nFu arrestato ed esiliato a causa delle resistenze al governo borbonico. Mor\u00ec a Gallipoli il 7 dicembre 1887 e i membri dell'Associazione Democratica posero una scritta: \"Nato dal popolo, Per il popolo si adoper\u00f2\". A lui fu intitolato il Museo civico di Gallipoli."}
{"id": "4498717", "revid": "767487", "url": "https://it.wikipedia.org/wiki?curid=4498717", "title": "La cuoca del presidente", "text": "La cuoca del presidente (\"Les Saveurs du palais\") \u00e8 un film del 2012 diretto da Christian Vincent.\nLa pellicola \u00e8 ispirata alla vita di Dani\u00e8le Mazet-Delpeuch, che fu la cuoca personale del presidente Fran\u00e7ois Mitterrand dal 1988 al 1990.\nTrama.\nHortense Laborie \u00e8 una cuoca rinomata che vive nel P\u00e9rigord. Con sua grande sorpresa, il Presidente della Repubblica francese la nomina responsabile della sua cucina personale all'Eliseo.\nNonostante le gelosie degli chef che operano nella cucina centrale del Palazzo, Hortense riesce ad imporsi grazie al suo carattere forte e alla sua tempra.\nLa genuinit\u00e0 della sua cucina sedurr\u00e0 in poco tempo il Presidente, ma quello che accade dietro le quinte, nelle stanze del potere, le creer\u00e0 molti ostacoli...\nDistribuzione.\nIl film \u00e8 stato distribuito in Italia dal 7 marzo 2013."}
{"id": "4498719", "revid": "436472", "url": "https://it.wikipedia.org/wiki?curid=4498719", "title": "Albino Leffe", "text": ""}
{"id": "4498736", "revid": "28592", "url": "https://it.wikipedia.org/wiki?curid=4498736", "title": "Lord Baltimore", "text": ""}
{"id": "4498738", "revid": "1745361", "url": "https://it.wikipedia.org/wiki?curid=4498738", "title": "Baltimora (disambigua)", "text": ""}
{"id": "4498739", "revid": "767487", "url": "https://it.wikipedia.org/wiki?curid=4498739", "title": "Urban Justice - Citt\u00e0 violenta", "text": "Urban Justice - Citt\u00e0 violenta (\"Urban Justice\") \u00e8 un film direct-to-video del 2007 diretto da Don E. FauntLeRoy, e interpretato da Steven Seagal e Eddie Griffin.\nTrama.\nL'ex agente dei servizi segreti Simon Ballister \u00e8 alla ricerca dell'assassino di suo figlio Max, agente di polizia ucciso in un agguato da una pericolosa organizzazione criminale. Allora Simon Ballister si trasferisce nel quartiere malfamato dove lavorava il figlio ed inizia a combattere la violenza con la violenza."}
{"id": "4498748", "revid": "729019", "url": "https://it.wikipedia.org/wiki?curid=4498748", "title": "Middle East Command", "text": "Il Middle East Command, successivamente chiamato Middle East Land Forces, \u00e8 stata la parte dell'Esercito britannico stabilita prevalentemente in Egitto durante la seconda guerra mondiale.\nil suo scopo principale fu quello di comandare le forze di terra britanniche del Medio Oriente e di coordinarsi con la Mediterranean Fleet e con il RAF Middle East Command operanti negli stessi scenari di guerra.\nIl Middle East Command supervision\u00f2 le operazioni militari in una serie molto vasta di territori: dal deserto libico all'Africa orientale, dal Medio Oriente alla Grecia. Dopo la sconfitta delle forze dell'asse in Africa e l'arrivo di nuove forze anglo-americane durante l'Operazione Torch, il controllo dei territori conquistati venne trasferito all'\" Allied Forces Headquarters\".\nFrancobolli \"MEF\".\nDal 1942, vennero rilasciati dei francobolli britannici con la sovrastampa \"MEF\". Questi francobolli vennero utilizzati nei territori conquistati: Eritrea (marzo 1942) Somalia italiana (13 aprile 1942), Cirenaica e Tripolitania (nel 1943) e nelle isole del Dodecaneso (1945). Erano utilizzati prevalentemente dal personale militare.\nQuesti francobolli vennero gradualmente sostituiti con altri francobolli che riportavano sovrastampe specifiche per ogni territorio.\nDopoguerra.\nDopo il 1945, il Middle East Command venne riorganizzato nel Middle East Land Forces. Il Middle East Land Forces comand\u00f2 la forza in Libia (la 25th Armoured Brigade, che in seguito fu integrata nella 10th Armoured Division) fino al 1957, la 1st Infantry Division, e la 3rd Infantry Division, due reggimenti armati ed altre forze, nella zona del Canale di Suez fino ai primi anni 50."}
{"id": "4498751", "revid": "60592", "url": "https://it.wikipedia.org/wiki?curid=4498751", "title": "Middle East Land Forces", "text": ""}
{"id": "4498753", "revid": "339392", "url": "https://it.wikipedia.org/wiki?curid=4498753", "title": "Costa orientale degli Stati Uniti", "text": ""}
{"id": "4498756", "revid": "28592", "url": "https://it.wikipedia.org/wiki?curid=4498756", "title": "Algochine", "text": ""}
{"id": "4498758", "revid": "28592", "url": "https://it.wikipedia.org/wiki?curid=4498758", "title": "Colonizzazione britannica delle Americhe", "text": ""}
{"id": "4498762", "revid": "256896", "url": "https://it.wikipedia.org/wiki?curid=4498762", "title": "Cristianesimo in Gran Bretagna", "text": ""}
{"id": "4498763", "revid": "486946", "url": "https://it.wikipedia.org/wiki?curid=4498763", "title": "Ligny Trapani", "text": ""}
{"id": "4498764", "revid": "729019", "url": "https://it.wikipedia.org/wiki?curid=4498764", "title": "Linea Kintetsu Nagoya", "text": "La \u00e8 una lunga linea a gestione privata che collega la citt\u00e0 giapponese di Nagoya con la prefettura di Mie passeo per diverse citt\u00e0 a ovest di Nagoya, come Kuwana, Yokkaichi, Suzuka e Tsu. I treni espressi limitati che collegano Nagoya con Osaka utilizzano gran parte del tracciato. La linea ferroviaria corre pressoch\u00e9 parallela alle linee Kansai, Ise e Kisei, ma \u00e8 la pi\u00f9 veloce fra di esse a offrire il collegamento fra l'area del Ch\u016bbu e il Kinki. Presso la stazione di Ise Nakagawa, oltre che in direzione Osaka, \u00e8 possibile avere collegamenti verso la linea Yamada, e la linea Shima, linee che entrambe portano verso i luoghi turistici della penisola di Shima.\nStoria.\nParte della linea ferroviaria venne costruita e aperta per il 1915 dall'operatore privato con scartamento ridotto di 1067 mm. Dopo una complessa storia la linea venne assorbita dalla , uno dei predecessori della Kintetsu.\nDopo l'acquisizione del collegamento con Osaka attraverso la linea Kintetsu \u014csaka, vennero fatti molti sforzi per convincere i passeggeri a utilizzare la linea per lo spostamento, a causa della necessit\u00e0 di cambiare treno, essendo lo scartamento differente.\nNel 1959 il disastroso tifone Vera distrusse interamente la linea, e la Kintetsu decise di ricostruirla con scartamento ordinario (1.435 mm) per permettere ai treni di percorrere tutto il tragitto e connettere senza rotture di carico Nagoya con Osaka. Oggi la linea Kintetsu Nagoya, assieme alla Kintetsu Osaka, rappresenta il modo pi\u00f9 rapido per spostarsi fra le due aree dopo il collegamento via T\u014dkaid\u014d Shinkansen.\nServizi ferroviari.\n\u00a0LO\u00a0 Locale (\u666e\u901a \"futs\u016b\")\n\u00a0SE\u00a0 Semiespresso (\u6e96\u6025 \"junky\u016b\")\n\u00a0EX\u00a0 Espresso (\u6025\u884c \"ky\u016bk\u014d\")\n\u00a0EL\u00a0 Espresso Limitato (\u7279\u6025 \"tokky\u016b\")\n\u00a0NS\u00a0 Espresso Limitato non stop (\u30ce\u30f3\u30b9\u30c8\u30c3\u30d7\u7279\u6025 \"nonsutoppu tokky\u016b\")"}
{"id": "4498766", "revid": "1616640", "url": "https://it.wikipedia.org/wiki?curid=4498766", "title": "Antiquarium Turritano", "text": "Il Museo Archeologico Nazionale \"Antiquarium Turritano\" \u00e8 un museo archeologico di Porto Torres.\nInaugurato nel 1984, dal dicembre 2014 il Ministero per i beni e le attivit\u00e0 culturali lo gestisce tramite il Polo museale della Sardegna, nel dicembre 2019 divenuto Direzione regionale Musei.\nLa collezione.\nIl percorso espositivo \u00e8 articolato su due piani: al piano terra sono esposti principalmente materiali provenienti dalle necropoli messe in luce in area urbana, una sezione dedicata alla statuaria e una subacquea. Al piano superiore sono invece esposti i reperti provenienti dalle terme centrali, la sezione dei marmi e inoltre la collezione comunale, messa insieme dal signor Emilio Paglietti tra Ottocento e Novecento. Questa comprende reperti che coprono un arco cronologico molto vario, non tutti provenienti dal territorio di Porto Torres."}
{"id": "4498767", "revid": "22475", "url": "https://it.wikipedia.org/wiki?curid=4498767", "title": "San Bartolomeo al Bosco (Appiano Gentile)", "text": "San Bartolomeo al Bosco \u00e8 l'unica frazione del comune di Appiano Gentile, in provincia di Como, posta a nordovest del centro abitato completamente isolata e immersa nella pineta di Appiano Gentile.\nChiesa.\nLa chiesa di San Bartolomeo al Bosco, in stile romanico e dalle pregevoli vetrate romaniche lombarde, \u00e8 il fulcro della piccola comunit\u00e0: al suo interno si trova la statua del Santo del Seicento, e attualmente \u00e8 visitabile solo il 24 agosto di ogni anno.\nStoria.\nFu un antico comune del Milanese.\nRegistrato agli atti del 1751 come un villaggio di soli 37 abitanti stretti intorno alla piccola chiesa di San Bartolomeo, era un singolare caso di propriet\u00e0 privata di un latifondista, in cui l'unica autorit\u00e0 comunale era un console addetto al mantenimento dell'ordine pubblico. Nel 1771 il comune, abitanto da poche famiglie di massari e da braccianti accolti alla bisogna, avendo annesso l'altrettanto minuscola comunit\u00e0 di Cassina Fontana era salito a 92 residenti. Nel 1786 San Bartolomeo entr\u00f2 per un quinquennio a far parte dell'effimera Provincia di Gallarate/Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 110 abitanti e cambi\u00f2 nuovamente capoluogo, stavolta passando in provincia di Como. La microscopicit\u00e0 del comune divenne incompatibile con le illuministiche politiche razionalizzatrici portate in Italia da Napoleone, e fu cos\u00ec che nel 1809 fu soppresso con regio decreto ed annesso ad Appiano. Il Comune di San Bartolomeo fu per\u00f2 ripristinato con il ritorno degli austriaci. Il borgo raggiunse le 174 anime nel 1853, salite a 196 nel 1859 e a 209 nel 1861, quando assunse la definitiva denominazione di \"San Bartolomeo al Bosco\". La soppressione dell'autonomia comunale giunse infine nel 1867, su regio decreto di Vittorio Emanuele II che defin\u00ec l'unione, stavolta perpetua, con Appiano."}
{"id": "4498773", "revid": "767487", "url": "https://it.wikipedia.org/wiki?curid=4498773", "title": "Attack Force - La morte negli occhi", "text": "Attack Force - La morte negli occhi (\"Attack Force\") \u00e8 un film direct-to-video del 2006 diretto da Michael Keusch, con Steven Seagal.\nTrama.\nMarshall Lawson \u00e8 un agente dei servizi segreti a cui viene sterminata la nuova squadra di tre ragazzi che avrebbe dovuto comandare. Si mette cos\u00ec alla ricerca dei responsabili e scopre che si tratta di una banda collegata alla sperimentazione del CTX, una droga ideata a scopo militare per aumentare l'aggressivit\u00e0, eliminare le inibizioni ed incrementare le abilit\u00e0 nel combattimento.\nDistribuzione.\nNegli Stati Uniti d'America \u00e8 uscito in DVD il 6 dicembre 2006, in Italia nel 2008."}
{"id": "4498774", "revid": "28592", "url": "https://it.wikipedia.org/wiki?curid=4498774", "title": "Chiesa irlandese", "text": ""}
{"id": "4498775", "revid": "28592", "url": "https://it.wikipedia.org/wiki?curid=4498775", "title": "Vescovo di York", "text": ""}
{"id": "4498776", "revid": "28592", "url": "https://it.wikipedia.org/wiki?curid=4498776", "title": "Monastero di Echternach", "text": ""}
{"id": "4498777", "revid": "28592", "url": "https://it.wikipedia.org/wiki?curid=4498777", "title": "Abbazia di Korvey", "text": ""}
{"id": "4498780", "revid": "1926649", "url": "https://it.wikipedia.org/wiki?curid=4498780", "title": "Associazione Calcio Siena 1997-1998", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 1997-1998.\nStagione.\nNella stagione 1997-1998 il Siena disput\u00f2 il dodicesimo campionato di Serie C1 della sua storia.\nOrganigramma societario.\nArea direttiva\nArea tecnica\nArea sanitaria"}
{"id": "4498781", "revid": "287204", "url": "https://it.wikipedia.org/wiki?curid=4498781", "title": "Netillat Yadaim", "text": ""}
{"id": "4498782", "revid": "47767", "url": "https://it.wikipedia.org/wiki?curid=4498782", "title": "Denyse", "text": ""}
{"id": "4498783", "revid": "47767", "url": "https://it.wikipedia.org/wiki?curid=4498783", "title": "Dionigia", "text": ""}
{"id": "4498784", "revid": "47767", "url": "https://it.wikipedia.org/wiki?curid=4498784", "title": "Denisa", "text": ""}
{"id": "4498785", "revid": "47767", "url": "https://it.wikipedia.org/wiki?curid=4498785", "title": "Deniece", "text": ""}
{"id": "4498786", "revid": "484362", "url": "https://it.wikipedia.org/wiki?curid=4498786", "title": "Episcopati", "text": ""}
{"id": "4498789", "revid": "585241", "url": "https://it.wikipedia.org/wiki?curid=4498789", "title": "Canti liturgici", "text": ""}
{"id": "4498790", "revid": "110157", "url": "https://it.wikipedia.org/wiki?curid=4498790", "title": "Museo archeologico nazionale di Nuoro", "text": "Il museo archeologico nazionale \"G. Asproni\" \u00e8 un museo archeologico nel centro storico di Nuoro, nei pressi della Cattedrale di Santa Maria. Ha sede in un palazzo ottocentesco appartenuto a Giorgio Asproni, politico e intellettuale sardo del XIX secolo.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Sardegna, nel dicembre 2019 divenuto Direzione regionale Musei.\nL'esposizione.\nL'esposizione comprende reperti provenienti dal territorio della provincia storica di Nuoro, pertinenti a un arco cronologico compreso tra il Paleolitico e il Medioevo. Il materiale pi\u00f9 consistente \u00e8 relativo all'et\u00e0 nuragica.\nL'allestimento ha un'impronta fortemente didattica, con riproduzioni di alcuni monumenti (per esempio Sa Sedda 'e sos Carros di Oliena), da cui provengono gli oggetti scavati. \nAttualmente l'esposizione si sviluppa al piano terra, mentre sono ancora in fase di allestimento i piani superiori.\nPaleontologia.\nLa prima sala del museo espone reperti paleontologici relativi ad alcuni degli animali che popolavano la Sardegna nel Pleistocene. Tra questi, spiccano i resti di animali oggi non pi\u00f9 presenti in Europa, come alcune specie di scimmie o di iene.\nLa maggior parte dei rinvenimenti proviene dagli scavi del Monte Tuttavista di Orosei e da grotte del territorio di Oliena.\nEt\u00e0 prenuragica.\nI materiali pi\u00f9 antichi sono costituiti da pietre scheggiate del paleolitico. \u00c8 poi presente una selezione di materiali soprattutto in ceramica relativi alle varie fasi della preistoria della Sardegna.\nAll'et\u00e0 del bronzo antico si data lo scheletro di Sisaia, una donna che fu sepolta individualmente con un rituale differente rispetto a quello collettivo prevalente, il cui cranio presenta i segni di una trapanazione avvenuta probabilmente per motivi magico-religiosi a cui la donna era poi sopravvissuta, come mostrato dalla perfetta saldatura della rondella ossea rimossa e poi riposizionata.\nEt\u00e0 nuragica.\nLa fase nuragica \u00e8 quella a cui il museo archeologico di Nuoro dedica maggior spazio, esponendo alcuni dei reperti pi\u00f9 importanti. Sul piano tematico, l'esposizione privilegia i materiali provenienti dai luoghi di culto caratterizzati dalla presenza rituale di acqua (templi a pozzo e fonti sacre). Tra le altre cose, si segnalano come punti di forza dell'esposizione una vasta collezione di bronzetti nuragici, la ricostruzione di parte del complesso di Sa Sedda 'e Sos Carros di Oliena, e alcuni dei conci decorati del nuraghe Nurdole di Orani.\nEt\u00e0 ellenistica.\nAll'et\u00e0 ellenistica \u00e8 dedicato uno spazio ridotto, ma sono comunque presenti elementi di pregio, come frammenti di ceramica decorata proveniente dalla Grecia o dalla Puglia.\nEt\u00e0 romana.\nLa romanizzazione del territorio \u00e8 rappresentata da un campionario delle pi\u00f9 diffuse forme e produzioni di ceramica e anfore di et\u00e0 romana, ma sono anche presenti epigrafi e un diploma militare, cio\u00e8 un attestato di congedo di un soldato che aveva servito nell'esercito romano al tempo dell'imperatore Traiano.\nEt\u00e0 medievale.\nUn'ultima vetrina presenta alcuni frammenti di ceramica medievale e postmedievale, provenienti dall'area del castello di Posada."}
{"id": "4498791", "revid": "339392", "url": "https://it.wikipedia.org/wiki?curid=4498791", "title": "Museo archeologico di Nuoro", "text": ""}
{"id": "4498792", "revid": "104458", "url": "https://it.wikipedia.org/wiki?curid=4498792", "title": "Cattive Abitudini", "text": ""}
{"id": "4498796", "revid": "1494169", "url": "https://it.wikipedia.org/wiki?curid=4498796", "title": "Dionysia", "text": ""}
{"id": "4498797", "revid": "196390", "url": "https://it.wikipedia.org/wiki?curid=4498797", "title": "Liborio di Mans", "text": ""}
{"id": "4498799", "revid": "767487", "url": "https://it.wikipedia.org/wiki?curid=4498799", "title": "Black Thunder - Sfida ad alta quota", "text": "Black Thunder - Sfida ad alta quota (\"Flight of Fury\") \u00e8 un film del 2007 diretto da Michael Keusch.\nPellicola direct-to-video con protagonista Steven Seagal.\nTrama.\nJohn Sands, pilota militare, viene sequestrato dalla CIA perch\u00e9 al corrente di alcuni segreti scottanti, ma riesce a fuggire prima di essere sottoposto a una rimozione della memoria. In seguito riceve l'incarico di recuperare un caccia militare, finito nelle mani di un'organizzazione terroristica che collabora con Ratcher, un ex allievo di Sands."}
{"id": "4498801", "revid": "287204", "url": "https://it.wikipedia.org/wiki?curid=4498801", "title": "ALD518", "text": ""}
{"id": "4498802", "revid": "1226", "url": "https://it.wikipedia.org/wiki?curid=4498802", "title": "Borgo e Rocca medievali", "text": ""}
{"id": "4498804", "revid": "28592", "url": "https://it.wikipedia.org/wiki?curid=4498804", "title": "Evangelizzazione della Germania", "text": ""}
{"id": "4498805", "revid": "121554920", "url": "https://it.wikipedia.org/wiki?curid=4498805", "title": "Denise", "text": ""}
{"id": "4498806", "revid": "729019", "url": "https://it.wikipedia.org/wiki?curid=4498806", "title": "Facebook Graph Search", "text": "Facebook Graph Search era un motore di ricerca semantico, disponibile solo in lingua inglese, che fu introdotto da Facebook nel marzo 2013. Era progettato per dare risposte alle domande degli utenti usando la lingua naturale, invece che come lista di link. La funzione Graph Search combinava i dati acquisiti dagli utenti di Facebook (oltre un miliardo) e i dati esterni in un unico motore di ricerca che forniva risultati di ricerca specifici dell'utente. In una presentazione guidata dal CEO di Facebook Mark Zuckerberg, venne annunciato che l'algoritmo Graph Search di Facebook trovava le informazioni all'interno di una rete di utenti amici. Ulteriori risultati erano forniti dal motore di ricerca di Microsoft, Bing.\nNel dicembre 2014 Facebook ha abbandonato la partnership con Bing e modificato il motore di ricerca del social network, eliminando molte delle funzioni introdotte con Graph Search, inaugurando cos\u00ec il pi\u00f9 \"mobile-friendly\" Facebook Search.\nSviluppo.\nLa funzione \u00e8 stata sviluppata sotto la supervisione degli ex dipendenti di Google Lars Rasmussen e Tom Stocky.\nLa funzione Graph Search \u00e8 stata lanciata in beta nel gennaio 2013 come anteprima limitata su un bacino di utenti di lingua inglese negli Stati Uniti. I rapporti aziendali indicano che il bacino sperimentale era composto un numero di utenti compreso tra la decina e il centinaio di migliaia.\nLa funzione \u00e8 stata poi resa disponibile in modo graduale a tutti gli utenti, con una lenta espansione pianificata. Facebook ha annunciato i piani per una futura interfaccia per dispositivi mobili e la possibilit\u00e0 di includere le foto di Instagram nei risultati delle ricerche.\nIl nome si riferisce alla grafica di natura sociale dello stesso Facebook, che mappa le relazioni tra gli utenti.\nFunzionamento.\nGraph Search opera mediante l'uso di un algoritmo di ricerca simile ai motori di ricerca tradizionali come Google. Tuttavia, la funzione di ricerca si caratterizza per l'impiego di un motore di ricerca semantico, basato cio\u00e8 sul significato inteso. Invece di restituire i risultati sulla base di parole chiave corrispondenti, il motore di ricerca \u00e8 stato progettato per far combaciare le frasi, cos\u00ec come gli oggetti sul sito. Il servizio processa ricerche fino a 112 caratteri.\nI risultati della ricerca si basano sia sul contenuto dell'utente che sui profili dei suoi amici, nonch\u00e9 e sulle relazioni tra l'utente ed i suoi amici e sugli interessi espressi su Facebook e sono influenzati anche dalle impostazioni sulla privacy degli utenti. Pur essendo limitati dal vedere alcuni contenuti, gli utenti potrebbero essere in grado di visualizzare dei contenuti rilevanti resi pubblici dagli utenti che non sono elencati come amici.\nL'inserimento dei valori nella barra di ricerca \u00e8 auto-compilato, come per il tipo di utenti, con Facebook che suggerisce amici e un secondo grado di connessione, pagine di Facebook, argomenti generati automaticamente e in ultimo, ricerche sul web che Facebook non \u00e8 al momento in grado di elaborare.\nIl funzionamento della funzione di ricerca dipende dal coinvolgimento dell'utente. La funzione ha lo scopo di promuovere gli utenti e di far aggiungere pi\u00f9 amici, in modo pi\u00f9 rapido. In tal modo, \u00e8 in grado di fornire aggiornamenti, risultati pi\u00f9 ricchi di dati e di stimolare l'uso della funzione.\nFunzioni della ricerca.\nFacebook supporta le ricerche sui seguenti tipi di oggetti:\nGli utenti possono filtrare i risultati, per esempio su base temporale (da allora e fino), o cercare solo un determinato \"news feed\" dell'utente.\nLa funzione consente inoltre agli utenti di cercare direttamente sul web.\nEsempi.\nTom Stocky del team di ricerca ha offerto diversi esempi di possibili ricerche durante la presentazione di lancio, tra cui,\nDurante la fase di roll-out, i blogger hanno dimostrato come Graph Search di Facebook potrebbe essere utilizzato per scoprire informazioni potenzialmente imbarazzanti (per esempio, le aziende che impiegano persone di opinioni razziste) o interessi illegali (ad esempio, i residenti cinesi che amano il proibito gruppo Falun Gong).\nMicrosoft ha stretto una partnership con Facebook per fornire risultati di ricerca dal 2008. Microsoft Live Search \u00e8 divenuto famoso come Bing in seguito all'avvio della partnership. Nel 2010, Facebook e Bing hanno collaborato per offrire risultati di ricerca socialmente orientati: \"People Search\" (ricerca di persone) e \"Liked by your Facebook Friends\" (\u00e8 piaciuto ai tuoi amici su Facebook) sono informazioni apparse nei risultati all'interno di Facebook e su Bing.com.\nNel maggio del 2012, Bing ha lanciato una caratteristica barra laterale sociale che mostra i contenuti di Facebook a fianco dei risultati di ricerca. Promosso sul concetto di chiedere agli amici un consiglio, la funzione consente di trasmettere le ricerche correlate a quelle degli amici di Facebook e offre raccomandazioni di amici di Facebook, nonch\u00e9 di esperti provenienti da altre reti che potrebbero essere in grado di offrire informazioni.\nL'emergere della funzione Graph Search si basa su questa partnership. Il contenuto di Facebook rimane su Bing.com. Graph Search si focalizza sul contenuto interno, mentre Bing gestisce i risultati della ricerca del contenuto esterno basandosi sul principio tradizionale delle parole chiave.\nPubblicit\u00e0.\nNel 2012, Facebook ha introdotto le pagine sponsorizzate nei risultati di ricerca. Con l'acquisto di \"Targeted Entities\" (entit\u00e0 mirate) su Facebook, gli inserzionisti pagano per visualizzare la loro pagina quando gli utenti effettuano la ricerca di tale entit\u00e0. Zuckerberg ha riferito che questa rimarr\u00e0 una caratteristica della funzione di ricerca, ma che la componente pubblicitaria non \u00e8 stata estesa nella funzione Graph Search.\nOpen Graph.\nLa funzione Open Graph permette agli sviluppatori di integrare le loro applicazioni e le pagine con la piattaforma di Facebook, e collegare Facebook con siti esterni su Internet. La funzione opera, consentendo l'aggiunta di meta-dati per trasformare siti web in oggetti grafici. Azioni realizzate utilizzando l'applicazione sono manifestati sulla pagina dei profili degli utenti.\nPrivacy.\nLe prime reazioni al lancio di Graph Search hanno sollevato molte preoccupazioni sulla privacy. L'azienda Crimson Hexagon ha riferito che il 19 per cento degli utenti che parlano del lancio della funzione affermano che hanno grosse preoccupazioni sulla tutela della privacy. Facebook ha accennato a queste preoccupazioni e ha sottolineato che la ricerca opera all'interno delle impostazioni di privacy preesistenti: gli utenti possono accedere solo a informazioni che sono gi\u00e0 a loro disposizione. La funzione rende, solamente, pi\u00f9 facile la consultazione di queste informazioni e le rende potenzialmente pi\u00f9 accattivanti da trovare. Sono inoltre state sollevate delle forti preoccupazioni correlate al phishing e la comparsa di soggetti minorenni nei risultati della ricerca."}
{"id": "4498808", "revid": "28592", "url": "https://it.wikipedia.org/wiki?curid=4498808", "title": "Bela I", "text": ""}
{"id": "4498814", "revid": "161374", "url": "https://it.wikipedia.org/wiki?curid=4498814", "title": "Invasioni vichinghe", "text": ""}
{"id": "4498820", "revid": "1226", "url": "https://it.wikipedia.org/wiki?curid=4498820", "title": "Darkman III", "text": ""}
{"id": "4498821", "revid": "729019", "url": "https://it.wikipedia.org/wiki?curid=4498821", "title": "Bauer (azienda)", "text": "Bauer \u00e8 stata un'azienda tedesca, che produceva proiettori cinematografici di tipo professionale e anche cineprese e proiettori destinati al passo ridotto.\nStoria.\nL'ingegner Eugen Bauer (1879-1958), specializzato in valvole per contenitori d'ossigeno, inizi\u00f2 casualmente la sua nuova attivit\u00e0 riparando il proiettore cinematografico Path\u00e9 del locale di Felix Bayer, a Stoccarda. Successivamente cominci\u00f2 a costruire proiettori, creando tra l'altro un dispositivo di riavvolgimento della pellicola durante la proiezione, mentre in precedenza il film veniva raccolto a parte e riavvolto alla fine, con non pochi problemi.\nNel 1934 la sua societ\u00e0 entr\u00f2 a far parte del gruppo Bosch. Nel 1938 inizi\u00f2 la produzione di materiale per il cinema amatoriale 8 mm, con la cinepresa \"Bauer 8\". Tra il 1953 e il 1965 uscirono quindici modelli della serie \"88\", alcuni dei quali dotati di torretta con tre obbiettivi. Il modello \"C Royal 6\" del 1968, dotato di zoom, fu la prima cinepresa Super 8 in grado di effettuare dissolvenze incrociate. Negli anni ottanta la produzione cess\u00f2, sia a causa dell'avvento della videoregistrazione domestica, sia per la concorrenza giapponese."}
{"id": "4498822", "revid": "606039", "url": "https://it.wikipedia.org/wiki?curid=4498822", "title": "Esula dendroides", "text": ""}
{"id": "4498824", "revid": "606039", "url": "https://it.wikipedia.org/wiki?curid=4498824", "title": "Euphorbia divaricata", "text": ""}
{"id": "4498825", "revid": "872393", "url": "https://it.wikipedia.org/wiki?curid=4498825", "title": "Dcuo", "text": ""}
{"id": "4498826", "revid": "767487", "url": "https://it.wikipedia.org/wiki?curid=4498826", "title": "Rascel-Fif\u00ec", "text": "Rascel-Fifi \u00e8 un film del 1957 diretto da Guido Leoni.\nTrama.\nRenato e Gedeone si associano in affari ed aprono un Night in uno dei peggiori e malfamati quartieri di New York, provocando le ire di Gionata un gangster proprietario di un locale notturno proprio di fronte a quello di Renato, il boss aprir\u00e0 una serie di azioni per far chiudere l'attivit\u00e0 dei concorrenti, prima mandando una ballerina, Barbara, che esibendosi in uno spettacolo os\u00e9 tenta di far intervenire la polizia, poi con il rapimento di Renatino figlio di Renato, per ricattare il padre.\nRenatino si dimostra pi\u00f9 scaltro di come sembra, sfida ai dadi Gionata e lo batte facendogli perdere tutto il denaro ed anche il locale.\nMichaela figlia del bandito, si \u00e8 nel frattempo innamorata di Renato e lo aiuta a ritrovare il figlio, tutto finir\u00e0 con un matrimonio e Gionata passer\u00e0, con i complici, al servizio di Renato.\nProduzione.\nProdotto dalla Vides, il film fu girato all'interno degli Stabilimenti Titanus di via della Farnesina a Roma.\nIncassi.\nIncasso accertato a tutto il 31 marzo 1959 Lit. 507.861.719"}
{"id": "4498828", "revid": "606039", "url": "https://it.wikipedia.org/wiki?curid=4498828", "title": "Euphorbia laeta", "text": ""}
{"id": "4498829", "revid": "343572", "url": "https://it.wikipedia.org/wiki?curid=4498829", "title": "Valli di Sicilia", "text": ""}
{"id": "4498830", "revid": "606039", "url": "https://it.wikipedia.org/wiki?curid=4498830", "title": "Euphorbion dendroideum", "text": ""}
{"id": "4498832", "revid": "606039", "url": "https://it.wikipedia.org/wiki?curid=4498832", "title": "Tithymalus arboreus", "text": ""}
{"id": "4498834", "revid": "606039", "url": "https://it.wikipedia.org/wiki?curid=4498834", "title": "Tithymalus dendroides", "text": ""}
{"id": "4498835", "revid": "606039", "url": "https://it.wikipedia.org/wiki?curid=4498835", "title": "Tithymalus laetus", "text": ""}
{"id": "4498837", "revid": "767487", "url": "https://it.wikipedia.org/wiki?curid=4498837", "title": "Below the Belt (film 2004)", "text": "Below the Belt \u00e8 un film del 2004 diretto da Robert M. Young, distribuito negli USA con il titolo Human Error.\nProduzione.\nFu prodotto con un budget stimato di 1.500.000 dollari.\nDistribuzione.\nIl film fu presentato al Sundance Film Festival il 19 gennaio 2004. Usc\u00ec nelle sale cinematografiche USA il con il titolo \"Human Error\", distribuito dalla New Deal Pictures, proiettato in prima a New York il 16 settembre 2005."}
{"id": "4498838", "revid": "6923", "url": "https://it.wikipedia.org/wiki?curid=4498838", "title": "Chiesa del Nostro Redentore", "text": "La chiesa del Nostro Redentore (in danese: Vor Frelsers Kirke) \u00e8 una grande chiesa barocca situata nella zona di Christianshavn a Copenaghen (Danimarca).\nLa chiesa \u00e8 particolarmente famosa per la sua guglia, caratterizzata al suo esterno da una scala a spirale che porta in cima al campanile, dal quale si pu\u00f2 godere di un allargato panorama del centro di Copenaghen. Altrettanto famoso \u00e8 il carillon di questo campanile, rinomato per essere il pi\u00f9 grande del nord Europa.\nStoria.\nQuando Christian IV nel 1617 progett\u00f2 l'isola artificiale di Christianshavn, l'aveva pensata come una citt\u00e0 di mercanti indipendente ispirata alle citt\u00e0 olandesi, e per questo motivo anche una chiesa era assolutamente necessaria. Inizialmente, nel 1639, fu inaugurata una chiesa provvisoria; i lavori dell'attuale Chiesa del Nostro Redentore iniziarono solo nel 1682, sotto il progetto dell'architetto Lambert van Haven. La chiesa fu poi inaugurata 14 anni pi\u00f9 tardi, nel 1695, lasciando l'altare e la guglia provvisorie.\nL'altare fu terminato nel 1732, mentre i lavori della guglia furono sospesi fino al 1747 quando Frederik V decise di assegnare il progetto all'architetto Lauritz de Thurah. Ben presto il nuovo architetto abbandon\u00f2 l'originale design di Lambert van Haven, a favore di un suo personale progetto, approvato dal re nel 1749. In tre anni la guglia, di circa 90 metri, fu terminata e venne inaugurata il 28 agosto 1752 con una solenne cerimonia durante la quale il re sal\u00ec in cima alla torre.\nLeggenda metropolitana.\nUna leggenda metropolitana racconta che l'architetto del campanile (Laurids de Thurah), quando si accorse che la spirale girava in senso anti-orario anzich\u00e9 in senso orario, si suicid\u00f2 gettandosi dalla cima della guglia. Tuttavia, documenti storici riportano che l'architetto mor\u00ec di morte naturale sette anni dopo la fine dei lavori. La leggenda pu\u00f2 quindi essere considerata priva di fondamento.\nArchitettura.\nLambert van Haven scelse uno stile barocco olandese, solenne e prospettico, caratterizzato dall'utilizzo di mattoni rossi su una massiccia base di granito e di modanature di arenaria sotto il tetto. La planimetria della chiesa forma una croce equilatera greca con cappelle d'angolo. La facciata \u00e8 segmentata da pilastri in arenaria che continuano in tutta l'altezza dell'edificio.\nL'ingresso principale \u00e8 nel frontone occidentale, sotto la torre e ha un portale in arenaria. Tutti gli ingressi sono sollevate quattro passi dal livello della strada. Ad ogni lato della torre, c'\u00e8 un cancello a livello della strada che conduce alle due cripte della chiesa.\nIl tetto \u00e8 a volta e coperto di piastrelle in ceramica nera. \nLa chiesa conserva un pregevole organo monumentale a pi\u00f9 di 4000 canne, costruito da Botzen Brothers fra il 1698 e il 1700."}
{"id": "4498839", "revid": "282579", "url": "https://it.wikipedia.org/wiki?curid=4498839", "title": "\u00dcsk\u00fcb", "text": ""}
{"id": "4498840", "revid": "1543377", "url": "https://it.wikipedia.org/wiki?curid=4498840", "title": "Oasi delle Steppe Sarde", "text": "L'area definita come Campo di Ozieri e pianure comprese tra Tula e Oschiri \u00e8 un sito di interesse comunitario (cod. SIC: ITB011113) e una zona di protezione speciale (cod. ZPS: ITB013048) del comune di Mores, in provincia di Sassari.\nAll'interno del sito di interesse comunitario \u00e8 localizzata l'oasi delle Steppe sarde, un'oasi di 8 ettari in gestione al WWF Italia, caratterizzata da praterie e dalla presenza del nuraghe Burghidu.\nAttraversato dal fiume Coghinas, il sito \u00e8 caratterizzato da altopiani miocenici, colline vulcaniche e dalla depressione costiera della costa orientale.\nIl sito, protetto inserito nella rete Natura 2000, subisce oggi la pressione antropica e la coltura intensiva minaccia la biodiversit\u00e0 dell'area.\nFlora.\nIl sito delle Steppe sarde \u00e8 caratterizzato da steppe e praterie. \nNel SIC, le anse del fiume e gli altri corsi d'acqua favoriscono la vegetazione riparia (Nerio-Tamaricetea). Le sugherete lasciano ampi spazi alle zone coltivate e alle vaste aree a pascolo, naturale e seminaturale, \n(Thero-Brachypodietea e Heliamenthemetea guttati).\nNumerosi gli endemismi.\nFauna.\nL'area del SIC \u00e8 luogo di riproduzione della gallina prataiola. \nNell'oasi WWF si trovano numerose specie endemiche, come la lepre sarda, la donnola sarda, la raganella sarda e il discoglosso sardo."}
{"id": "4498848", "revid": "372624", "url": "https://it.wikipedia.org/wiki?curid=4498848", "title": "Campo di Ozieri e pianure comprese tra Tula e Oschiri", "text": ""}
{"id": "4498849", "revid": "372624", "url": "https://it.wikipedia.org/wiki?curid=4498849", "title": "Steppe Sarde", "text": ""}
{"id": "4498850", "revid": "256896", "url": "https://it.wikipedia.org/wiki?curid=4498850", "title": "Cristianizzazione dei Rus'", "text": ""}
{"id": "4498851", "revid": "256896", "url": "https://it.wikipedia.org/wiki?curid=4498851", "title": "Conversione della Rus' di Kiev", "text": ""}
{"id": "4498855", "revid": "767487", "url": "https://it.wikipedia.org/wiki?curid=4498855", "title": "Before Midnight", "text": "Before Midnight \u00e8 un film del 2013 scritto e diretto da Richard Linklater.\nLa pellicola, con protagonisti Ethan Hawke e Julie Delpy, \u00e8 il sequel del film \"Before Sunset - Prima del tramonto\" del 2004; insieme al capostipite \"Prima dell'alba\" del 1995, segnano la trilogia della storia d'amore tra Jesse e Celine.\nTrama.\nDopo essersi reincontrati nove anni prima, Celine e Jesse hanno iniziato a frequentarsi trovandosi conviventi a Parigi con due gemelle. Lui ha scritto due libri basati sulla loro storia ed \u00e8 diventato uno scrittore di successo, lei \u00e8 in procinto di accettare un lavoro per il governo. Il figlio di Jesse avuto dal precedente matrimonio ha ormai quattordici anni e pu\u00f2 passare col padre e la nuova famiglia solo le varie feste comandate come l'estate. Dopo aver trascorso tutti insieme una parte delle vacanze in Grecia, l'uomo deve riaccompagnare il figlio all'aeroporto diretto a Chicago e si rende conto di non essere un buon padre per lui, vivendo troppo lontano. Tornato in macchina da Celine e le bambine iniziano le prime tensioni, la donna pensa che questi sensi di colpa siano l'inizio di una fine imminente, lui vuole trasferirsi pi\u00f9 vicino al figlio adolescente, lei non vuole abbandonare la sua vita.\nIn Grecia sono ospiti di un famoso scrittore del luogo e i suoi amici e passano molto tempo a parlare della vita e delle relazioni amorose. Vengono invitati, quella sera, a trascorrere una nottata senza le bambine in un albergo del posto, e sebbene con qualche riserva accettano. Durante il tragitto a piedi ricordano del tempo passato e fanno ipotesi sul futuro, sperando di poter rimanere settant'anni insieme, come i nonni di Jesse appena morti. Giunti in albergo i due stanno per fare l'amore, ma una telefonata del figlio li interrompe, una parola di troppo riguardo l'ex moglie \u00e8 motivo di una furiosa lite. Jesse e Celine cominciano a rinfacciarsi tutto ci\u00f2 che non va bene nella loro relazione, specialmente Celine si sente intrappolata e messa da parte, pensa che trasferirsi negli Stati Uniti sia una cattiva idea, visto che la ex moglie continua a servirsi di suo figlio per punirli. Bench\u00e9 l'uomo cerchi di calmarla, lei se ne va dicendo di non amarlo pi\u00f9.\nCeline \u00e8 seduta in un bar all'aperto quando l'uomo la raggiunge fingendosi il \"Jesse del futuro\". Le dice di essere sempre il ragazzo romantico del quale si innamor\u00f2 tanto tempo prima e che \u00e8 stato mandato l\u00ec dalla \"Celine del futuro\" per dirle di non lasciarsi sfuggire un amore reale anche se poco idealistico. La donna si convince alle sue parole e i due tornano a ridere insieme.\nProduzione.\nLe riprese del film sono iniziate nel mese di agosto 2012 ed hanno avuto termine il 4 settembre successivo, svolgendosi interamente in Grecia tra le citt\u00e0 di Messene e Kardamili.\nDistribuzione.\nIl film \u00e8 stato presentato al Sundance Film Festival il 20 gennaio 2013, al Festival internazionale del cinema di Berlino il 7 febbraio ed al Tribeca Film Festival il 22 aprile.\nLa pellicola \u00e8 stata poi distribuita nelle sale cinematografiche statunitensi a partire dal 24 maggio 2013.\nAccoglienza.\nIl film ha ricevuto un'ottima accoglienza internazionale, arrivando al 98% di recensioni positive sull'aggregatore Rotten Tomatoes."}
{"id": "4498856", "revid": "1226", "url": "https://it.wikipedia.org/wiki?curid=4498856", "title": "Vigilanza (armata)", "text": ""}
{"id": "4498858", "revid": "28592", "url": "https://it.wikipedia.org/wiki?curid=4498858", "title": "Principi di Vladimir-Suzdal'", "text": ""}
{"id": "4498860", "revid": "367445", "url": "https://it.wikipedia.org/wiki?curid=4498860", "title": "Graph Search", "text": ""}
{"id": "4498862", "revid": "125738315", "url": "https://it.wikipedia.org/wiki?curid=4498862", "title": "Vladimiro Conti", "text": "Il suo ruolo pi\u00f9 conosciuto \u00e8 Lenny Leonard ne \"I Simpson\"."}
{"id": "4498865", "revid": "767487", "url": "https://it.wikipedia.org/wiki?curid=4498865", "title": "The Commander", "text": "The Commander (\"Second in Command\") \u00e8 un film del 2006 diretto da Simon Fellows, e interpretato da Jean-Claude Van Damme.\nTrama.\nUn piccolo stato dell'Europa orientale \u00e8 scosso da turbolenze interne; le forze antigovernative tentano un colpo di Stato e il presidente cerca scampo nell'ambasciata USA. Tuttavia i ribelli armati non demordono e tentano di assaltare l'edificio. Quando l'ambasciatore viene ucciso, la responsabilit\u00e0 di difendere l'ambasciata tocca ad un manipolo di marines e al loro comandante.\nDistribuzione.\nIn Italia \u00e8 uscito in DVD."}
{"id": "4498867", "revid": "247222", "url": "https://it.wikipedia.org/wiki?curid=4498867", "title": "Citt\u00e0 ai raggi X", "text": "Citt\u00e0 ai raggi X (\"Strip the City\") \u00e8 un programma televisivo britannico in onda dal 2012, nel quale vengono presentate delle citt\u00e0 \"a raggi X\" cio\u00e8 viste, grazie all'uso dei computer, dall'interno degli edifici e dal sottosuolo."}
{"id": "4498870", "revid": "713714", "url": "https://it.wikipedia.org/wiki?curid=4498870", "title": "Eccidio di Celano", "text": "L'eccidio di Celano \u00e8 un duplice omicidio avvenuto in Italia la sera del 30 aprile 1950, quando furono esplosi alcuni colpi di arma da fuoco contro un gruppo di braccianti del Fucino radunati in piazza IV Novembre a Celano, in provincia dell'Aquila; oltre a due morti ci furono diversi feriti. Il crimine rimase senza colpevoli.\nStoria.\nAntefatto e contesto.\nLa fine della seconda guerra mondiale pose l'Italia davanti allo sforzo della ricostruzione e della ripresa economica. Nella Marsica la situazione dei contadini e dei braccianti era disastrosa: il latifondo del Fucino apparve abbandonato dalla famiglia Torlonia nell'arretratezza economica e sociale cos\u00ec come denunci\u00f2 nel romanzo \"Fontamara\" lo scrittore Ignazio Silone. Le risorse agricole e finanziarie venivano infatti perlopi\u00f9 sfruttate per alimentare lo zuccherificio di Avezzano e la banca di propriet\u00e0 del principe Alessandro Torlonia. Organizzati dalla CGIL e dai partiti della sinistra i braccianti portarono avanti una protesta iniziata decenni prima che punt\u00f2 ad ottenere l'intervento del governo rivendicando l'imponibile di manodopera. Alla fine del 1949 venne fondato il \"comitato centrale per la rinascita della Marsica\" che presidi\u00f2 tutti i comuni del Fucino. Il giornalista antifascista Franco Caiola fu tra i fautori dell'associazionismo contadino e tra i primi a raccontare le lotte contadine attraverso le pagine del giornale anarchico Umanit\u00e0 Nova. Il 6 febbraio 1950 i sindacati organizzarono lo \"sciopero alla rovescia\": i lavoratori scesero dai centri abitati alla piana iniziando a lavorare alle opere di manutenzione delle strade e dei canali di irrigazione. Alla lotta partecip\u00f2 tutto il popolo marsicano, compresi i fittavoli e gli artigiani. Anche le donne e i bambini svolsero nella particolare protesta un ruolo logistico fondamentale. La sommossa ebbe successo tanto che l'amministrazione Torlonia fu costretta ad impegnarsi a pagare giornate di lavoro per la manutenzione dei canali e delle arterie fucensi.\nL'Italia nel 1950 era ancora un paese che faticava a riprendersi dalle ferite della guerra e di vent'anni di dittatura fascista. Erano gli anni del \"doppio Stato\", in cui formalmente si andava verso la costituzione dello stato di diritto, ma contemporaneamente con la forza si cercava di contenere il pericolo di sommosse popolari che si andavano alimentando tra le fasce pi\u00f9 deboli della popolazione. L'economia italiana era in ripresa anche grazie alla riconversione di molte industrie belliche e la societ\u00e0 si incamminava verso i nuovi consumi e i nuovi costumi del boom economico che arriver\u00e0 dieci anni pi\u00f9 tardi. Tuttavia ampie sacche di arretratezza, anche sociale e culturale, si registravano nelle aree agricole del centro Italia e del meridione. In Sicilia, in Calabria, in Puglia e in diverse altre regioni d'Italia i braccianti, coordinati dai partiti della sinistra, dai sindacati e dalle organizzazioni di categoria, invadevano e occupavano le terre dei latifondisti protetti prima dal fascismo e in seguito dalla Democrazia Cristiana. La reazione del governo risultava ferma e sanguinosa: il VI governo De Gasperi, per opera del ministro degli interni Mario Scelba e degli agenti della celere, inaspr\u00ec la repressione contro ogni forma di agitazione politica organizzata. Fecero scalpore prima la strage di Portella della Ginestra, in cui la reazione agraria non esit\u00f2 a usare la mafia contro i contadini, e poi, dalla fine del 1949, le stragi di Melissa, Torremaggiore e Montescaglioso.\nTuttavia la repressione non ferm\u00f2 la protesta e le rivendicazioni contadine che spinsero il governo a mettere in cantiere la riforma agraria nazionale che, varata nel 1950 (legge n. 841 del 21 ottobre 1950 detta \"Legge Stralcio\"), port\u00f2 all'istituzione dell'ente per la colonizzazione della Maremma Tosco-Laziale e del territorio del Fucino avvenuta il 28 febbraio 1951 a cui segu\u00ec pochi mesi dopo l'espropriazione terriera fatta in anticipo ai danni dei Torlonia che a seguito del prosciugamento del lago, avvenuto nella seconda met\u00e0 del XIX secolo, diventarono proprietari per 99 anni di circa 14000 ettari sugli oltre 16000 dei terreni emersi e successivamente bonificati.\nI fatti del 30 aprile.\nAlle ore 13:00 del 30 aprile, si riun\u00ec nel palazzo comunale la commissione di collocamento che stabiliva i turni di lavoro per i braccianti che sarebbero stati impiegati il 2 maggio nel Fucino. Alle ore 18:00 la seduta fu tolta, perch\u00e9 tra il rappresentante del partito Comunista, le autorit\u00e0 comunali, gli esponenti della C.I.S.L. e i rappresentanti delle varie categorie sociali non fu raggiunto l'accordo. Alle ore 20:00 poich\u00e9 molti tra cittadini e braccianti erano rimasti a discutere nella piazza IV Novembre, in attesa che uscissero gli elenchi dei primi chiamati al lavoro nei campi, il vice sindaco Angelo Tropea chiese al maresciallo dei Carabinieri di intervenire e questi sopraggiunse con quattro sottoposti.\nSenza alcun preavviso i carabinieri improvvisamente aprirono il fuoco sulla folla. I contadini inermi si gettarono a terra, cercando di evitare i colpi. Contemporaneamente, dal lato opposto della piazza, altri colpi d'arma da fuoco venivano esplosi da alcuni esponenti del M.S.I. locale e dalle guardie di Torlonia che sarebbero stati individuati dai contadini. La sparatoria si prolung\u00f2 per qualche minuto.\nPiazza IV Novembre fu sconvolta dagli spari e dalle urla. Il bilancio dell'agguato fu di due vittime: Agostino Paris, che si trovava in un gruppo distante non meno di settanta metri dai carabinieri e che cadde in una pozza di sangue ed Antonio Berardicurti.\n\"Quella sera del 30 aprile 1950, in piazza IV Novembre qualcuno spar\u00f2, per vendetta e rappresaglia contro questa conquista dell'unit\u00e0 dei lavoratori\", cos\u00ec inizi\u00f2 la ricostruzione a caldo dell'accaduto da parte di Luigi Pintor, giornalista de l'Unit\u00e0. Il quotidiano usc\u00ec in edizione straordinaria il 2 maggio per testimoniare l'eccidio.\nIl 3 maggio 1950 a Celano si celebrarono solennemente i funerali dei due braccianti. La citt\u00e0 fu invasa da migliaia di lavoratori provenienti da tutta Italia e furono proclamati scioperi in tutto il Paese. A Roma si bloccarono i trasporti e a Torino gli operai della Fiat si fermarono per quattro ore. Ad esprimere la propria solidariet\u00e0 verso le famiglie dei defunti e verso il movimento dei lavoratori del Fucino, oltre ai dirigenti locali, vennero i deputati Bruno Corbi e Aldo Natoli. Una presenza significativa fu quella dell'onorevole Giuseppe Di Vittorio, allora segretario generale della CGIL, il quale pronunci\u00f2 nella piazza celanese un discorso sulla dignit\u00e0 del lavoro e lanci\u00f2 un appello per la democrazia e per la pace.\nGli accusati furono prosciolti in istruttoria.\nI colpevoli dell'eccidio restarono ignoti.\nVittime.\nLe vittime erano due braccianti, Antonio Berardicurti di 35 anni ed Agostino Paris di 45 anni. Entrambi lasciarono moglie e figli in tenera et\u00e0.\nOltre ai due morti, nella sparatoria del 30 aprile restarono ferite altre 12 persone che si trovavano in quel momento nella piazza centrale di Celano.\nMemoria dell'eccidio.\nIl bozzetto dell'opera \u00e8 stato realizzato dell'artista Giuseppe Palombo. Ispirato ai cippi che il principe Torlonia pose a confine del suo latifondo: pietre squadrate che segnavano il limite delle acque del lago Fucino. Il cippo sta a rappresentare materialmente l'intervento dell'uomo che fa sua la natura. La proposta prevede un'opera alta 3 metri e 30 centimetri in bronzo patinato."}
{"id": "4498871", "revid": "104458", "url": "https://it.wikipedia.org/wiki?curid=4498871", "title": "Belleair Europe", "text": ""}
{"id": "4498873", "revid": "287204", "url": "https://it.wikipedia.org/wiki?curid=4498873", "title": "SuperLeone - Cio'...Los...Tress", "text": "SuperLeone - Cio'...Los...Tress \u00e8 un album di Leone Di Lernia uscito nel 1997. L'album \u00e8 suddiviso in 12 brani."}
{"id": "4498874", "revid": "1305772", "url": "https://it.wikipedia.org/wiki?curid=4498874", "title": "Ricardo Ycaza", "text": "Carriera.\nIn carriera ha vinto 3 titoli di doppio, tutti sulla terra battuta. Nei tornei del Grande Slam ha ottenuto il suo miglior risultato all'Open di Francia raggiungendo i quarti di finale di doppio misto nel 1981 e il quarto turno nel singolare nello stesso anno.\nIn Coppa Davis ha disputato 48 partite, vincendone 28 e perdendone 20. Per la sua dedizione nel rappresentare il proprio paese nella competizione \u00e8 stato insignito del Commitment Award."}
{"id": "4498878", "revid": "729019", "url": "https://it.wikipedia.org/wiki?curid=4498878", "title": "Linea Meitetsu Seto", "text": "La \u00e8 una ferrovia suburbana a scartamento ridotto che collega le stazioni di Shinsakae-machi, in centro a Nagoya e Owari Seto, nella citt\u00e0 di Seto, nella prefettura di Aichi, in Giappone. La linea \u00e8 lunga 20,6\u00a0km e interamente a doppio binario, elettrificata in corrente continua.\nServizi.\nLe abbreviazioni sono a fini pratici per la lettura della tabella sottostante:"}
{"id": "4498880", "revid": "1543377", "url": "https://it.wikipedia.org/wiki?curid=4498880", "title": "Thief (videogioco 2014)", "text": "Thief (conosciuto inizialmente come \"Thief 4\") \u00e8 un videogioco di genere stealth, sviluppato presso Eidos Montr\u00e9al. \u00c8 stato annunciato nel 2009 ed \u00e8 stato pubblicato da Square Enix; l'uscita in Europa \u00e8 avvenuta il 28 febbraio 2014 per Microsoft Windows, PlayStation 4, Xbox One, PlayStation 3 e Xbox 360, 10 anni dopo il suo predecessore \"\", il terzo capitolo. Il 24 novembre 2015 Feral Interactive ha distribuito la versione per macOS.\nIl gioco fu inizialmente annunciato con il nome \"Thief 4\", ma venne ufficialmente rivelato nel marzo 2013 solo come \"Thief\" attraverso il numero del mese di Game Informer perch\u00e9 \u00e8 il reboot della serie di videogiochi \"Thief\".\nTrama.\nL'ambientazione del gioco \u00e8 la stessa dei titoli precedenti: una immaginaria metropoli tentacolare e malfamata chiamata solamente \"la Citt\u00e0\", in cui scenari medievaleggianti si mischiano a tecnologie dell'era vittoriana e magia. Il protagonista giocabile \u00e8 nuovamente Garrett, un famigerato ladro e scassinatore, soprannominato \"Ladro Supremo\" (in originale \"Master Thief\"). Salvo alcuni riferimenti, la trama \u00e8 scollegata da quella dei tre titoli precedenti. Il passato di Garrett, che nel veniva detto essere un ex-accolito della Confraternita Custode, qui sembra essere un altro, e la sua abilit\u00e0 visiva (il \"focus\"), che nel e era attribuita ad un occhio meccanico, qui invece \u00e8 provocata da un contatto con l'energia mistica della Pietra Primeva.\nNel prologo, che costituisce anche il tutoriale, Garrett e la sua giovane allieva Erin ricevono una commissione dal ricettatore Basso: rubare la leggendaria Pietra Primeva dal palazzo del barone Elias Northcrest, il governante della Citt\u00e0. Prossimi all'obiettivo, i due ladri assistono a come Northcrest e la sua setta di tecnocrati celebrano un rituale magico con la Pietra Primeva. Garrett vorrebbe ritirarsi, Erin si ribella, vengono attirate le guardie e nel parapiglia che segue i due precipitano proprio in mezzo al rituale. Garrett perde i sensi.\nIl protagonista si risveglia solo un anno dopo. Erin \u00e8 apparentemente morta. In Citt\u00e0 intanto si \u00e8 diffusa una misteriosa epidemia, che le guardie del barone cercano di arginare imponendo delle rigide quarantene. Nel generale malcontento si \u00e8 originato un movimento di ribellione, gli \"Eletti\". Garrett viene ricontattato da Basso, che gli affida un nuovo incarico (pi\u00f9 altri, che il giocatore pu\u00f2 svolgere pi\u00f9 avanti facoltativamente): rubare un anello dal cadavere di un nobile inviato all'officina per essere cremato. Ivi Garrett rincontra il capitano della soldataglia del barone, il \"Generale Cacciatore\" (in originale: \"Thief-Taker General\"), che aveva cercato di acciuffarlo durante il tentato furto della Pietra Primeva ed \u00e8 rimasto azzoppato da allora. Sfuggito col bottino, Garrett viene presentato da Basso al committente del furto: Orion, il capo del movimento ribelle degli Eletti. Orion conferisce al ladro un secondo incarico: recuperare un libro misterioso disperso da qualche parte nei sotterranei sotto un bordello. Sul luogo Garrett ha una visione, dalla quale arguisce che Erin potrebbe essere ancora viva e trovarsi in un posto chiamato clinica di Moira. Completata la missione, il ladro viene raggiunto nel suo covo dalla morente Jenivere, la gazza addomesticata di Basso; corre alla bottega del ricettatore e vi trova Orion, che gli riferisce che Basso \u00e8 stato arrestato dal Generale Cacciatore. Intanto gli Eletti passano all'attacco. Garrett approfitta del caos per intrufolarsi nella Rocca e liberare Basso dalla prigione. Coglie anche l'occasione per aprire l'enorme cassaforte segreta del barone, ove trova un frammento della Pietra Primeva. Un'altra visione gli conferma che Erin \u00e8 ancora viva, ma posseduta dall'energia mistica della Pietra.\nAlla ricerca di Erin, Garrett si introduce nella spettrale clinica di Moira, un manicomio abbandonato, popolato da strane creature, che sembrano uomini mutati. Il ladro scopre che Erin, piombando in mezzo al rituale della setta di tecnocrati un anni prima, ha assorbito il potere della Pietra Primeva. Il barone Northcrest l'aveva tenuta prigioniera alla clinica e tentato invano di estrarle quel potere. Non essendo la ragazza pi\u00f9 l\u00ec, Garrett torna al palazzo del barone per interrogarlo. Mentre anche gli Eletti penetrano nel maniero, il ladro affronta Northcrest nel suo salone. Il vecchio gli spiega che il suo intento era utilizzare il potere della Primeva per il progresso, a beneficio della Citt\u00e0, ma che Erin, interrompendo il rito, ha spaccato la Pietra e assorbito la sua energia; ci\u00f2 ha infranto gli equilibri mistici che governano la Citt\u00e0, causando l'epidemia. Rivela inoltre che Orion \u00e8 in realt\u00e0 suo fratello Aldous, ex-adepto della sua setta, e che le commissioni conferite a Garrett miravano ad impadronirsi della Primeva. Orion ha gi\u00e0 da tempo messo le mani su Erin, l'unico pezzo mancante \u00e8 un frammento di Primeva nell'occhio di Garrett, finito l\u00ec durante il tentato furto di un anno prima. Il ladro scappa dal maniero e raggiunge la sua informante, l'enigmatica \"Regina dei mendicanti\", che gli spiega che se la Primeva non verr\u00e0 riunita, l'intera Citt\u00e0 perir\u00e0. Orion vorrebbe usare il potere in Erin per curare gli appestati, non accorgendosi che il corpo umano non lo tollera e fa mutare le persone in mostri. Garrett lo rintraccia in una cattedrale e cerca di farlo ragionare, ma lui afferra Erin e scappa, mentre il ladro si imbatte per l'ultima volta nel Generale Cacciatore (che pu\u00f2 essere ucciso o aggirato a scelta del giocatore).\nGarrett insegue Orion sulla sua nave, la \"Luce dell'Alba\", in costruzione al cantiere del porto. Il potere della Pietra Primeva in Erin improvvisamente prende vita, uccide Orion e si scatena contro Garrett. Il ladro e la ragazza si inseguono a vicenda attraverso la nave, ormai infestata dai mutanti, finch\u00e9 Garrett non riesce ad impadronirsi di tutti i frammenti della Primeva, la ricostruisce e prosciuga l'energia in Erin. Segue una colluttazione e la ragazza precipita fuori bordo, ma Garrett, poco prima di perdere i sensi, le lancia dietro il suo rampino. Risvegliatosi, Garrett trova la Citt\u00e0 finalmente rischiarata e pacificata e il rampino accanto a s\u00e9, lasciando intendere che Erin si sia salvata.\nModalit\u00e0 di gioco.\nIl giocatore controlla Garrett, maestro nell'arte del furto; esattamente come nei precedenti episodi della serie, \u00e8 necessario avanzare con cautela cercando di non farsi scoprire tra i nemici presenti nella zona, evitandoli oppure stordendoli furtivamente e cercando di fare il meno rumore possibile.\nI giocatori hanno a disposizione molti passaggi e approcci per superare i livelli di gioco, l'ambiente deve essere usato a proprio vantaggio e vi \u00e8 la possibilit\u00e0 di rubare direttamente dalle tasche delle persone, azione punibile con la morte se sarete sorpresi dalle guardie.\nEsiste la possibilit\u00e0 di entrare nella modalit\u00e0 \"Focus\", la quale fornir\u00e0 dei vantaggi: migliora la vista di Garrett mettendo in evidenza tubi che possono essere scalati e candele che possono essere messe fuori uso per rendere la zona pi\u00f9 scura; il tempo rallenta, rendendo pi\u00f9 facile il borseggio; permette inoltre di compiere attacchi debilitanti. Focus pu\u00f2 essere perfezionata nel corso del gioco.\nGarrett dispone di un manganello, per stordire le guardie, un arco pieghevole, che pu\u00f2 essere usato durante i combattimenti o per scopi non letali come distrarre le guardie o neutralizzando le fonti di luce, e infine degli artigli.\nAl termine delle missioni \u00e8 possibile spendere le monete guadagnate per acquistare rifornimenti e equipaggiamento.\nSviluppo.\nIl primo annuncio del quarto capitolo della serie risale al 2009, sviluppato da Eidos Montr\u00e9al, che ha gi\u00e0 dato vita a \"\" e ha curato la modalit\u00e0 multigiocatore di \"Tomb Raider\".\nInizialmente, il team di sviluppo era di dimensioni molto ridotte e il gioco rimase in fase di ideazione per lungo tempo, durante il quale vi furono numerose sperimentazioni e accorgimenti di design. Si \u00e8 pensato di rendere Thief un gioco in terza persona, di cambiare protagonista, di inserire il parkour e delle scalate degli edifici come avviene nella serie di \"Assassin's Creed\".\nCol tempo lo studio si allarg\u00f2 e quello che sarebbe diventato Thief cominci\u00f2 a delinearsi. Venne inoltre annunciato che il motore grafico utilizzato sarebbe stato l'Unreal Engine 3.\nIl 28 marzo dello stesso anno viene pubblicato un teaser trailer, dalla durata di circa 28 secondi, alla fine del quale viene rivelata la data in cui verr\u00e0 pubblicato il primo trailer ufficiale: il 2 aprile.\nIl 2 aprile viene quindi pubblicato il primo trailer ufficiale del gioco, completamente in versione cinematografica.\nL'8 giugno, in occasione dell'E3\u00a02013, \u00e8 stato diffuso il secondo trailer ufficiale, nuovamente cinematografico.\nIl 11 giugno vengono pubblicate 4 immagini di nuove ambientazioni e altro nella citt\u00e0 del gioco.\nIl 12 giugno vengono diffusi 6 artwork, raffiguranti altre nuove ambientazioni, che mostrano lo stile steampunk presente con influssi molto dark e vittoriani.\nAccoglienza.\nPur riscontrando un buon successo e molti elogi dal punto di vista del comparto grafico e del gameplay, il titolo ha subito numerose critiche, soprattutto dal punto di vista della cura dei dettagli, dell'intelligenza artificiale non sempre all'altezza e della mancanza di innovazione rispetto ai precedenti capitoli."}
{"id": "4498881", "revid": "773636", "url": "https://it.wikipedia.org/wiki?curid=4498881", "title": "Ignazio (disambigua)", "text": ""}
{"id": "4498882", "revid": "101768", "url": "https://it.wikipedia.org/wiki?curid=4498882", "title": "Human Error", "text": ""}
{"id": "4498883", "revid": "72396", "url": "https://it.wikipedia.org/wiki?curid=4498883", "title": "Anne Woodville", "text": "Biografia.\nNacque all'incirca nel 1438 a Grafton Regis, nel Northamptonshire, come seconda figlia di Richard Woodville, primo conte Rivers, e Giacometta di Lussemburgo.\nSua sorella maggiore Elisabetta divenne regina consorte dopo aver sposato Edoardo IV d'Inghilterra ed Anne ne divenne dama di compagnia nel 1466 ricevendo 40 sterline all'anno come compenso.\nPrima del 15 agosto 1467, Anne and\u00f2 sposa a William Bourchier, visconte Bourchier, figlio ed erede di Henry Bourchier, I conte di Essex e di Isabel di York.\nQuello di Anne fu uno dei tanti vantaggiosi matrimoni che la regina riusc\u00ec ad organizzare per i suoi numerosi fratelli con i rampolli delle pi\u00f9 nobili famiglie inglesi. L'intento di fa aumentare prestigio e benessere alla famiglia caus\u00f2 tuttavia il malcontento della nobilt\u00e0 e della Camera dei comuni.\nUno dei nemici pi\u00f9 acerrimi dei Woodville si rivel\u00f2 essere Richard Neville, XVI conte di Warwick; questi, dapprima sostenitore Yorkista, ruppe la sua alleanza con Edoardo IV in seguito al matrimonio tra il re ed Elisabetta. Nel 1469 Warwick ordin\u00f2 l'esecuzione del padre di Anne e di suo fratello John, fatti prigionieri quando l'esercito del re fu sconfitto dai ribelli nella battaglia di Edgecote Moor.\nWilliam ed Anne ricevettero terre che assicuravano 100 sterline l'anno di rendita.\nAnne fu per breve tempo proprietaria dei manieri di Nether Hall e Over Hall nella contea di Suffolk; tali immobili erano appartenuti precedentemente a James Butler, V conte di Ormond, un favorito della regina Margherita d'Anjou giustiziato in seguito alla disfatta lancasteriana nella battaglia di Towton.\nIl 14 aprile 1471 William combatt\u00e9 nella battaglia di Barnet a favore degli York che riportarono una decisiva vittoria.\nAnne diede al marito tre figli:\nWilliam mor\u00ec il 26 giugno 1480. Dopo qualche tempo dopo Anne si rispos\u00f2 di nuovo con George Grey, figlio ed erede di Edmund Grey, I conte di Kent. Dato che suo marito non pot\u00e9 succedere al padre fino al 1490, Anne non ebbe mai il titolo di contessa di Kent in quanto mor\u00ec nel 1489.\nDalle secondo nozze nacque un unico figlio:\nLa caduta della famiglia Woodville.\nNel 1483 le fortune della famiglia Woodville finirono con la morte di Edoardo IV in aprile. Elisabetta, come madre del giovane Edoardo V d'Inghilterra, divenne regina madre, tuttavia nel giugno del 1483 il suo matrimonio venne giudicato invalido avendo Edoardo IV stipulato un pre-contratto di nozze con Lady Eleanor Talbot. Il fratello del re Riccardo duca di Gloucester e Lord Protector reclam\u00f2 la corona il 22 giugno attraverso un Act of Parliament, conosciuto come Titulus Regius, che dichiarava inoltre Edoardo V e i fratelli figli illegittimi.\nElisabetta fu costretta a trovar rifugio in un santuario con le figlie mentre i due figli Edoardo e Riccardo, i principi nella Torre, furono rinchiusi nella Torre. Il 25 giugno 1483 Riccardo III ordin\u00f2 l'esecuzione del fratello di Anne Antonio Woodville, conte Rivers, e di Richard Grey, figlio di Elisabetta e del primo marito Sir John Grey di Groby.\nMorte.\nAnne mor\u00ec il 30 luglio 1489 all'et\u00e0 di 51 anni. La sua morte avvenne quasi quattro anni dopo la battaglia di Bosworth in cui Riccardo III venne sconfitto ed ucciso dalle forze di Enrico Tudor, che spos\u00f2 la nipote di Anne Elisabetta di York.\nAnne venne sepolta a Warden, nel Bedfordshire.\nUn anno dopo la sua morte, suo marito George spos\u00f2 Catherine Herbert, figlia di William Herbert, I conte di Pembroke, da cui ebbe altri figli."}
{"id": "4498893", "revid": "1994614", "url": "https://it.wikipedia.org/wiki?curid=4498893", "title": "Giumbolo/Supergulp n. 2", "text": "Giumbolo/Supergulp n. 2 \u00e8 un singolo discografico di Jona, pseudonimo del cantante Giorgio Marchi, pubblicato nel 1978.\nGiumbolo era una canzone interpretata dal personaggio animato Giumbolo, divenuta la seconda sigla finale del programma televisivo \"SuperGulp!\" e di \"Buonasera con... Supergulp!\". Scritta da Guido De Maria e Franco Godi.\nSul lato B \u00e8 incisa \"Supergulp n. 2\", seconda sigla della trasmissione televisiva \"SuperGulp!\" e di \"Buonasera con... Supergulp!\", scritta dagli stessi autori e incisa da Jona.\nCuriosit\u00e0.\nEsistono tre differenti stampe di copertina del 45 giri, ma sempre con lo stesso numero di catalogo. A seconda dell'edizione, lato A e B vengono invertiti e la canzone \"Supergulp n.2\" viene indicata come \"Supergulp\" oppure col suo titolo esatto..\nEdizioni.\nEntrambi i brani sono stati inseriti nella compilation \"Disco Baby\" e numerose raccolte."}
{"id": "4498895", "revid": "599013", "url": "https://it.wikipedia.org/wiki?curid=4498895", "title": "Larry Wilson (giocatore di football americano)", "text": "Carriera professionistica.\nMalgrado la sua abilit\u00e0, Wilson non fu scelto che nell'ottavo giro del Draft NFL 1960 dai Chicago Cardinals. Il draft si tenne nel novembre del 1959 e la franchigia si trasfer\u00ec a St. Louis prima dell'inizio della stagione 1960. In origine un cornerback, Wilson fu spostato nel ruolo di free safety, con cui trov\u00f2 posto nella squadra.\nIl tipo di difesa chiamato oggi \"wildcat\" (il soprannome di Wilson), nacque dall'impiego proprio di una free safety utilizzata nel portare pressione sul quarterback, una novit\u00e0 assoluta all'epoca.\nWilson fu inserito otto volte nella formazione ideale della stagione All-Pro e fu convocato per altrettanti Pro Bowl. Nel corso della stagione 1966 egli mise a segno almeno un intercetto per sette gare consecutive, terminando con 10 totali, il massimo della lega. La sua carriera termin\u00f2 con 52 intercetti (tuttora il primato della franchigia dei Cardinals) ritornati per 800 yard e 5 touchdown."}
{"id": "4498896", "revid": "109796105", "url": "https://it.wikipedia.org/wiki?curid=4498896", "title": "Parco Croce", "text": "Il Parco Croce \u00e8 un'oasi del WWF Italia che si trova in localit\u00e0 Albori, nel comune di Vietri sul Mare, in Campania. L'oasi nasce per volont\u00e0 di Silvia Croce, figlia di Benedetto Croce, che ha ceduto l'area al WWF nel marzo del 2000.\nL'oasi, che si estende per soli 0,3 ettari appena fuori dal centro abitato, si sviluppa lungo le pendici del Monte Falerio, lungo una porzione dei terrazzamenti della Costiera Amalfitana riconosciuta come Patrimonio dell'Umanit\u00e0. Una parte dell'area \u00e8 occupata da bosco mediterraneo. Al suo interno si trova la sorgente de \"Il Cesare\".\nFlora.\nIl bosco \u00e8 caratterizzato da varie specie aromatiche e arbusti mediterranei, come alloro, corbezzolo, erica arborea, fillirea, ginestra, leccio, mirto, rosmarino e timo.\nOltre alla \"Pinguicola hirtiflora\", pianta carnivora di difficile individuazione, intorno alla sorgente prospera il capelvenere.\nFauna.\nTra i rettili, sono presenti il biacco, il cervone e la natrice.\nTra gli anfibi, degna di nota la presenza della salamandrina dagli occhiali.\nTra i mammiferi, sono presenti il cinghiale, la faina, il tasso e la volpe.\nL'avifauna vede un'ampia presenza di rapaci come allocco, civetta, falco pellegrino, gheppio, poiana, sparviero, a cui si aggiungono il corvo imperiale e il l'occhiocotto."}
{"id": "4498897", "revid": "28592", "url": "https://it.wikipedia.org/wiki?curid=4498897", "title": "Monastero di San Caritone", "text": ""}
{"id": "4498899", "revid": "110157", "url": "https://it.wikipedia.org/wiki?curid=4498899", "title": "The Muppet Show (album)", "text": "The Muppet Show \u00e8 il primo album uscito dal programma televisivo omonimo.\nL'album include canzoni selezionate dalla prima stagione del \"Muppet Show\", nonch\u00e9 sketch comici e le varie scenette brevi non quotate, comprese interiezioni dei Muppet con Statler e Waldorf."}
{"id": "4498900", "revid": "247222", "url": "https://it.wikipedia.org/wiki?curid=4498900", "title": "Arteria pancreatico-duodenale inferiore", "text": ""}
{"id": "4498905", "revid": "729019", "url": "https://it.wikipedia.org/wiki?curid=4498905", "title": "Arteria pancreaticoduodenale inferiore", "text": "L'arteria pancreaticoduodenale inferiore nasce come primo ramo collaterale di destra (in posizione cranio-caudale) dell'arteria mesenterica superiore. Prosegue verso destra e in alto per anastomizzarsi con l'omonima arteria proveniente dal distretto superiore, ovvero l'arteria pancreaticoduodenale superiore, la quale \u00e8 un ramo terminale dell'arteria gastroduodenale.\n\u00c8 deputata alla vascolarizzazione della parte inferiore della regione del pancreas e del duodeno, dividendosi in due rami, uno ventrale ed uno dorsale."}
{"id": "4498907", "revid": "384917", "url": "https://it.wikipedia.org/wiki?curid=4498907", "title": "DuckTales", "text": ""}
{"id": "4498910", "revid": "28592", "url": "https://it.wikipedia.org/wiki?curid=4498910", "title": "Ignazi", "text": ""}
{"id": "4498911", "revid": "599013", "url": "https://it.wikipedia.org/wiki?curid=4498911", "title": "Marcel Goc", "text": ""}
{"id": "4498916", "revid": "297059", "url": "https://it.wikipedia.org/wiki?curid=4498916", "title": "Cristianizzazione della Bulgaria", "text": "La cristianizzazione della Bulgaria \u00e8 un processo lungo e ambiguo. Nominalmente, i bulgari furono battezzati nell'865/866 secondo l'epigrafia, ma Kubrat era ancora un cristiano, e il suo padrino era l'imperatore Eraclio I.\nSi pu\u00f2 sostenere che la cristianizzazione della Bulgaria continu\u00f2 e divenne irreversibile nel X secolo.\nIn termini di civilt\u00e0, la cristianizzazione della Bulgaria, nel contesto del tempo, supera tutte le altre conversioni di stati e popoli, perch\u00e9 la Bulgaria \u00e8 stata un fattore decisivo nel suo tempo per resistere alla pressione confessionale islamica sull'Europa (di Abbasidi) e quella che oggi viene chiamata \"civilt\u00e0 occidentale\" in successione. dall'antica \"civilt\u00e0 greco-romana\" \u00e8 dovuto proprio a questo processo storico-culturale.\nIl successo di questo processo storico divenne possibile sotto il dominio di tre sovrani: Boris I di Bulgaria, Simeone I il Grande (forma bulgara di Salomone) e Pietro I di Bulgaria (dal nome di Pietro apostolo). Questo periodo storico \u00e8 marcato storiograficamente come \"l'et\u00e0 d'oro della cultura bulgara\" ed \u00e8 contrassegnato come il giorno dell'educazione e della cultura bulgara e della scrittura slava.\nLa cultura russa si \u00e8 formata principalmente grazie all'alfabeto cirillico arcaico, la vecchia cultura bulgara e il cristianesimo ortodosso con cesaropapismo, che la Russia ha adottato dalla Bulgaria."}
{"id": "4498921", "revid": "1305772", "url": "https://it.wikipedia.org/wiki?curid=4498921", "title": "Crazy Kids", "text": "Crazy Kids \u00e8 un singolo della cantautrice statunitense Kesha, il secondo estratto dal secondo album in studio \"Warrior\" e pubblicato il 30 aprile 2013.\nVideo musicale.\nIl videoclip del brano, diretto da Darren Craig, \u00e8 stato filmato il 9 maggio 2013 e pubblicato sulla piattaforma YouTube il 29 dello stesso mese.\nEsso si apre con Kesha che cammina salutando diverse persone anticonformiste per poi fermarsi in un portico con due uomini muscolosi che sollevano dei pesi. Poi entra in una casa e anche qui saluta le persone che incontra. Gira per tutta l'edificio, si toglie la felpa mostrando le treccine e balla eseguendo dei movimenti satanici. Esce dalla stanza e apre un frigo prendendo bottiglie di aranciata che beve a canna, si siede quindi su un divano con due pitbull, uno dei quali scappa, fino a raggiungere un flipper all'interno della casa. Il giocatore del flipper \u00e8 un uomo con indosso uno scafandro dorato, sul cui casco compare la faccia di will.i.am, che canta una strofa della canzone e si sposta in casa con due ragazze. Ora la scena si trasferisce all'esterno, sul bordo di una piscina. Mentre degli individui bizzarri giocano e festeggiano nella piscina, Kesha rimane nell'ombra, tra gli alberi, dove si mette a cantare e ad eseguire una particolare coreografia assieme a uomini pi\u00f9 anziani di lei, tutti con la barba. Per questa scena la cantante ha utilizzato un look ispirato a quello sfoggiato da Madonna al Super Bowl del 2012, con corpetto nero e dorato e catene dorate che pendono dal busto. A questo punto Kesha canta il ritornello della canzone in una stanza buia, mentre la sua figura viene messa in risalto da luci di riflettori arancioni. Poco dopo la pop star \u00e8 seduta sotto il portico della casa, dove abbraccia un gatto dal pelo folto. Il video si chiude con Kesha che indossa una felpa sulla quale compare il simbolo \"$\" mentre si allontana dalla casa, dando le spalle alla telecamera."}
{"id": "4498923", "revid": "6923", "url": "https://it.wikipedia.org/wiki?curid=4498923", "title": "Abbazia di Bangor", "text": "L'abbazia di Bangor, fondata nel 559 da Comgall di Bangor, \u00e8 un edificio religioso che si trova a Bangor, nell'Irlanda del Nord.\nIl monastero era una famosa scuola monastica frequentata da circa 3000 monaci e da studiosi irlandesi e che ebbe come allievo anche san Colombano, futuro abate di Luxeuil e di Bobbio, e da dove cominci\u00f2 nel 590, con altri monaci, il proprio viaggio attraverso l'Europa continentale con la fondazione di numerosi monasteri.\nLa regola monastica era basata su pratiche ascetiche e sulla penitenza.\nL'\"Antifonario di Bangor\", un manoscritto del tardo VI secolo conservato nell'abbazia di Bobbio fino al 1609 (oggi presso la Biblioteca Ambrosiana di Milano), secondo la tradizione sarebbe stato portato a Bobbio dallo stesso san Colombano, probabilmente fu nelle mani del santo irlandese, ma pervenne al monastero bobbiense solo attorno al IX secolo dopo le invasioni vichinghe.\nL'abbazia cominci\u00f2 a decadere nel IX secolo, ai tempi delle invasioni danesi.\nL'ultimo abate mor\u00ec nel 1539, ma il titolo di \"lord abate di Bangor\" fu in uso fino al XIX secolo."}
{"id": "4498927", "revid": "2194416", "url": "https://it.wikipedia.org/wiki?curid=4498927", "title": "Assicurazione generale obbligatoria", "text": "L'assicurazione generale obbligatoria (in acronimo AGO), nell'ordinamento giuridico italiano, \u00e8 un istituto giuridico che prevede per i suoi iscritti molteplici forme di tutela sociale attraverso le assicurazioni sociali per la vecchiaia, l'invalidit\u00e0 e la disoccupazione involontaria dei lavoratori dipendenti e con forme diverse, altre tutele sociali sempre in forma di assicurazione sociale, agli artigiani, i commercianti, i lavoratori dell'agricoltura e di altri lavoratori atipici ,anche lavoratori dello spettacolo. \n\u00c8 stata istituita con Regio Decreto Legge, 14 aprile 1939, n. 636 pubblicata nella Gazzetta Ufficiale. n. 105 del 3 maggio 1939 e confermata dalla Legge 6 luglio 1939, n. 1272 e dalle successive leggi di modifica ed integrazione. L'INPS \u00e8 l'ente previdenziale che attua tale assicurazione. Gli enti previdenziali che forniscono l'AGO o forme sostitutive dell'AGO, ovvero l'AGO per i liberi professionisti, fanno parte del sistema pensionistico obbligatorio. Rappresenta il principale istituto di assistenza e previdenza sociale che attua l'.\nAspetti normativi.\nScopo.\nL'assicurazione obbligatoria per l'invalidit\u00e0 e la vecchiaia ha per scopo l'assegnazione di una pensione agli assicurati nel caso di invalidit\u00e0 o di vecchiaia e di una pensione ai superstiti nel caso di morte dell'assicurato o del pensionato. Essa ha inoltre lo scopo di prevenzione e cura dell'invalidit\u00e0.\nObbligatoriet\u00e0 dell'assicurazione obbligatoria.\nL'assicurazione \u00e8 obbligatoria per i lavoratori dipendenti.\nIl regime generale.\nL'assicurazione generale obbligatoria gestita dall'INPS \u00e8 definita anche \"regime generale\".\nAltri enti gestiscono le assicurazioni sociali obbligatorie in base a leggi speciali, come previsto dall'articolo 1886 del C.C. e sono definiti regimi sostitutivi (es. INPGI o regimi esclusivi INPDAP)(ENPALS)."}
{"id": "4498935", "revid": "256896", "url": "https://it.wikipedia.org/wiki?curid=4498935", "title": "Assicurazione Generale Obbligatoria", "text": ""}
{"id": "4498936", "revid": "28592", "url": "https://it.wikipedia.org/wiki?curid=4498936", "title": "Monastero di Bangor", "text": ""}
{"id": "4498937", "revid": "28592", "url": "https://it.wikipedia.org/wiki?curid=4498937", "title": "Abate di Bangor", "text": ""}
{"id": "4498941", "revid": "110157", "url": "https://it.wikipedia.org/wiki?curid=4498941", "title": "The Muppet Show 2", "text": "The Muppet Show 2 \u00e8 il secondo album del \"Muppet Show\" derivato dal programma televisivo omonimo. Si segue lo stesso formato di sketch e canzoni come nel primo album. Include anche apparizioni degli ospiti speciali Bernadette Peters e Peter Sellers."}
{"id": "4498942", "revid": "47767", "url": "https://it.wikipedia.org/wiki?curid=4498942", "title": "Dionigi", "text": ""}
{"id": "4498944", "revid": "6923", "url": "https://it.wikipedia.org/wiki?curid=4498944", "title": "Linimo", "text": ", in origine \u00e8 un treno a levitazione magnetica situato ad Aichi, in Giappone, vicino alla citt\u00e0 di Nagoya. Realizzato principalmente con lo scopo di collegare il sito dell'Expo 2005, la linea opera oggi come tratta per la comunit\u00e0 locale.\nLinimo \u00e8 posseduto e gestito dalla societ\u00e0 , che lo definisce come il primo \"maglev urbano\" al mondo, anche se di fatto \u00e8 stato preceduto dal Birmingham Maglev (1984) e dalla M-Bahn di Berlino (1991).\nCaratteristiche.\nIl motore lineare a levitazione magnetica ha una velocit\u00e0 massima di 100\u00a0km/h sollevando il convoglio di 8\u00a0mm sopra i binari durante il movimento, non essendo quindi inteso come trasporto ad altissima velocit\u00e0. La linea \u00e8 dotata di 9 stazioni ed \u00e8 lunga 8,9\u00a0km, con un raggio operativo massimo di 75 metri e un gradiente del 6%. I treni sono stati progettati dalla Chubu HSST Development Corporation, che opera anche dei binari di test a Nagoya. La costruzione del tracciato \u00e8 costata \u00a560 miliardi di yen (575 milioni di dollari americani), mentre il valore dei treni \u00e8 di 40,5 miliardi di yen (380 milioni di dollari). La costruzione completa della linea \u00e8 cos\u00ec arrivata a circa 100 milioni di dollari al km.\nProgetto cancellato in Taiwan.\nNel 2006 c'era il progetto di utilizzare la tecnologia di Linimo per la linea Xinyi LRT, una linea proposta a Xinyi, Taipei, Taiwan. Il progetto venne tuttavia cancellato nel 2007."}
{"id": "4498945", "revid": "599013", "url": "https://it.wikipedia.org/wiki?curid=4498945", "title": "Das vierte Gebot", "text": ""}
{"id": "4498946", "revid": "1305772", "url": "https://it.wikipedia.org/wiki?curid=4498946", "title": "Denys", "text": ""}
{"id": "4498947", "revid": "47767", "url": "https://it.wikipedia.org/wiki?curid=4498947", "title": "D\u00e9nes", "text": ""}
{"id": "4498948", "revid": "47767", "url": "https://it.wikipedia.org/wiki?curid=4498948", "title": "Dionigio", "text": ""}
{"id": "4498949", "revid": "47767", "url": "https://it.wikipedia.org/wiki?curid=4498949", "title": "Dionizije", "text": ""}
{"id": "4498950", "revid": "47767", "url": "https://it.wikipedia.org/wiki?curid=4498950", "title": "Dion\u00fdz", "text": ""}
{"id": "4498951", "revid": "47767", "url": "https://it.wikipedia.org/wiki?curid=4498951", "title": "Dionysios", "text": ""}
{"id": "4498952", "revid": "47767", "url": "https://it.wikipedia.org/wiki?curid=4498952", "title": "Dionyz", "text": ""}
{"id": "4498955", "revid": "767487", "url": "https://it.wikipedia.org/wiki?curid=4498955", "title": "Nasce una stella", "text": "Nasce una stella (\"Something to Shout About\") \u00e8 un film del 1943 diretto da Gregory Ratoff.\n\u00c8 un musical statunitense con Don Ameche, Janet Blair e Jack Oakie. Il film si svolge dietro le quinte di un'immaginaria commedia di vaudeville. Ottenne una nomination per gli Oscar alla migliore canzone (Cole Porter per \"You'd Be So Nice to Come Home to\") e una nomination per gli Oscar alla migliore colonna sonora (Morris Stoloff) del 1944.\nProduzione.\nIl film, diretto da Gregory Ratoff su una sceneggiatura di Lou Breslow, Edward Eliscu e George Owen con il soggetto di Fred Schiller, fu prodotto da Gregory Ratoff per la Columbia Pictures Corporation. I titoli di lavorazione furono \"Wintergarden\" e \"The Gang's All Here\".\nDistribuzione.\nIl film fu distribuito con il titolo \"Something to Shout About\" negli Stati Uniti dal 25 febbraio 1943 al cinema dalla Columbia Pictures.\nAltre distribuzioni:\nCritica.\nSecondo il Morandini il film \u00e8 un \"gradevole musical, con belle canzoni di Cole Porter,\" che all'epoca ottenne un discreto successo."}
{"id": "4498957", "revid": "46931", "url": "https://it.wikipedia.org/wiki?curid=4498957", "title": "Something to Shout About", "text": ""}
{"id": "4498963", "revid": "124123", "url": "https://it.wikipedia.org/wiki?curid=4498963", "title": "P\u00ebtr L'vovi\u010d Davydov", "text": "Biografia.\nEra il figlio di Lev Denisovi\u010d Davydov, e di sua moglie, la contessa Ekaterina Nikolaevna Samojlova, nipote del principe Grigorij Aleksandrovi\u010d Pot\u00ebmkin. Sua madre aveva sposato in prime nozze Nikolaj Sem\u00ebnovi\u010d Raevskij, dalla quale ebbe due figli: Aleksandr (?-1790) e Nikolaj (1771-1829).\nCarriera.\nHa prestato servizio nella Guardia di Caterina II e Paolo I, ricopr\u00ec la carica di Magister equitum presso la corte della granduchessa Anna Pavlovna (1809-1811).\nAlla fine delle guerre napoleoniche, P\u00ebtr riprese i suoi servizi a corte.\nMatrimonio.\nNel 1803 spos\u00f2 Natal'ja Vladimirovna Orlova (1782-1819), figlia di Vladimir Grigor'evi\u010d Orlov. Ebbero quattro figli:\nNel 1833 spos\u00f2 Varvara Nikolaevna Lichareva (1803-1876), sorella di Vladimir Nikolaevi\u010d Licharev. Ebbero due figli:\nMorte.\nMor\u00ec nel 1842 a Mosca e fu sepolto nel Monastero Donskoj."}
{"id": "4498964", "revid": "729019", "url": "https://it.wikipedia.org/wiki?curid=4498964", "title": "Guillaume Philibert Duhesme", "text": "Rivoluzione.\nDuhesme studi\u00f2 legge e, nel 1792, fu nominato colonnello da Charles Fran\u00e7ois Dumouriez. Come comandante a Roermond, difese Herstal, un importante passaggio per i Paesi Bassi, bruciando il ponte di Zoutleeuw dopo la sconfitta subita nella battaglia di Neerwinden del 18 marzo 1793. Attravers\u00f2 quindi la Schelda, e nella battaglia di Villeneuve respinse la fanteria nemica (6 luglio), grazie a cui fu promosso a brigadiere generale.\nContribu\u00ec in modo decisivo alla vittoria di Fleurus del 26 luglio 1794 ed assedi\u00f2 Maastricht sotto la guida di Kl\u00e9ber, venendo poi promosso generale di divisione. Combatt\u00e9 a Vandea nel 1795, e poi sul Reno, dove riusc\u00ec ad attraversare il fiume il 20 aprile 1797 sotto Kehl. Nel 1798 gli fu assegnato un incarico in Italia sotto Jean \u00c9tienne Championnet, partecipando all'assedio di Napoli e conquistando Calabria e Puglia.\nLa conquista di Lucera nel 1799 fu segnata da un evento prodigioso. Duhesme cerc\u00f2 di trattare pacificamente con il popolo lucerino, affinch\u00e9 accettasse l'ingresso delle sue truppe, ma l'ufficiale di marina, Eug\u00e9ne Petit venne ucciso e questo fece scaturire la rabbia dell'esercito, che decise di assaltare la citt\u00e0. Fu allora che la duchessa Maddalena Candida Mazzaccara fuoriusc\u00ec dalle mura della citt\u00e0 in nome di Santa Maria Patrona e consegn\u00f2 le chiavi della citt\u00e0 al generale, che concesse alla citt\u00e0 tre giorni di tregua, a patto che fossero uccisi gli attentatori. Allo scadere dei tre giorni, le porta della citt\u00e0 vennero aperte e la duchessa accolse i francesi, seguita dal simulacro della Vergine, che venne esposto fuori porta Troia. Dehesme, nel vedere l'icona mariana, rimase scioccato, riconoscendola come \"la Donna dal viso bruno e dagli occhi d'incisiva potenza, che quella notte gli era apparsa in sogno a dirgli che lasciasse salvo il suo popolo\". Per questo, nonostante l'esercito fosse pronto ad intervenire militarmente, Duhesme decide di rinunciare ai bellicosi propositi, entrando in citt\u00e0 acclamato dalla folla. A ricordo di tale evento prodigioso fu opposta una lapide sulla facciata di Porta Troia a Lucera.\nNel 1800 Duhesme guid\u00f2 un corpo dell'esercito napoleonico nella campagna di Marengo. All'inizio comandava anche la divisione di Louis Boudet e Louis Henri Loison. Dopo una brillante campagna che comprese la conquista di Milano e di altre citt\u00e0, prese il comando anche delle divisioni di Loison, Lorge e Lapoype. Quando Napoleone combatt\u00e9 l'esercito austriaco di Michael von Melas presso Marengo, gli uomini di Duhesme difesero la valle del Po.\nImpero.\nDuhesme fu nominato conte e cavaliere della Legion d'onore. Nel 1805 guid\u00f2 la 4\u00aa divisione dell'esercito italiano di Andrea Massena alla battaglia di Caldiero.\nNel 1806 partecip\u00f2 alla conquista del Regno di Napoli ed in particolare condusse la lotta contro l'Insurrezione calabrese.\nNel 1808 guid\u00f2 un gruppo nella sfortunata campagna di Spagna di Napoleone. Si distinse nella conquista di Barcellona. In seguito convinse il governatore spagnolo ad ammettere un convoglio di feriti francesi, ma i suoi granatieri completamente armati scesero dalle barelle conquistando il castello. In seguito difese la citt\u00e0 da un assedio spagnolo. Nel 1810, dopo essere stato accusato dal maresciallo Augereau di aver permesso il saccheggio ed altre trasgressioni, cadde in disgrazia.\nNel 1813 fu reimpiegato come governatore della fortezza di Kehl. Comand\u00f2 una divisione sotto il maresciallo Victor alla battaglia di La Rothi\u00e8re, alla battaglia di Montereau ed alla battaglia di Arcis-sur-Aube. Dopo la prima abdicazione di Napoleone nel 1814, divenne Ispettore Generale di Fanteria. Nel 1815 si un\u00ec a Napoleone dopo il suo ritorno dall'isola d'Elba, e fu nominato comandante di una divisione della guardia imperiale, combattendo a Ligny. Fu ferito mortalmente mentre cercava di difendere il villaggio di Plancenoit durante la battaglia di Waterloo, morendo il 20 giugno 1815.\nDuhesme scrisse anche un famoso trattato intitolato \"Essai historique de l'infanterie l\u00e9g\u00e8re\" (Lione 1806; 3. Aufl., Par. 1864)"}
{"id": "4498965", "revid": "1494169", "url": "https://it.wikipedia.org/wiki?curid=4498965", "title": "Marinucci", "text": ""}
{"id": "4498972", "revid": "310175", "url": "https://it.wikipedia.org/wiki?curid=4498972", "title": "Francesco &quot;Frank&quot; Lanza", "text": ""}
{"id": "4498979", "revid": "1573940", "url": "https://it.wikipedia.org/wiki?curid=4498979", "title": "Theoa tricaudata", "text": "Theoa tricaudata () \u00e8 un ragno appartenente alla famiglia Linyphiidae.\n\u00c8 l'unica specie nota del genere Theoa.\nDistribuzione.\nLa specie \u00e8 stata rinvenuta nelle isole Seychelles e in Malaysia\nTassonomia.\nDal 2010 non sono stati esaminati esemplari, n\u00e9 sono state descritte sottospecie al 2012."}
{"id": "4498983", "revid": "287204", "url": "https://it.wikipedia.org/wiki?curid=4498983", "title": "Rayfield Wright", "text": "Carriera professionistica.\nWright fu scelto come tight end dai Dallas Cowboys nel corso del settimo giro del Draft NFL 1967. Nei suoi primi anni gioc\u00f2 come tight end, defensive end e offensive tackle.\nNel 1969, Wright ebbe la sua prima occasione di partire come titolare dopo l'infortunio di Ralph Neely. L'uomo che avrebbe dovuto affrontare sarebbe stato il defensive end, futuro membro della Hall of Fame, Deacon Jones dei Los Angeles Rams, all'apice della propria carriera. La prestazione di Wright fu cos\u00ec convincente come tackle destro che conquist\u00f2 il ruolo di titolare prima del training camp del 1970.\nIn tredici stagioni, Wright disput\u00f2 oltre 200 partite, partendo come tackle destro titolare in sei finali della NFC e disputando cinque Super Bowl, vincendone due: il Super Bowl VI e il Super Bowl XII. Fu inserito per la prima volta nella formazione ideale della stagione All-Pro nel 1971 e nello stesso anno fu convocato per il primo di sei Pro Bowl consecutivi."}
{"id": "4498984", "revid": "31886", "url": "https://it.wikipedia.org/wiki?curid=4498984", "title": "Theoa", "text": ""}
{"id": "4498985", "revid": "767487", "url": "https://it.wikipedia.org/wiki?curid=4498985", "title": "Das vierte Gebot (film 1914)", "text": "Das vierte Gebot \u00e8 un cortometraggio muto del 1914 diretto da Carl Rudolf Friese.\nFu il primo adattamento cinematografico del lavoro teatrale omonimo di Ludwig Anzengruber messo in scena in prima al Josefst\u00e4dter Theater di Vienna il 29 dicembre 1877, che in seguito venne portato numerose volte sullo schermo sia al cinema che in tv.\nProduzione.\nIl film fu prodotto dalla Wiener Kunstfilm.\nDistribuzione.\nUsc\u00ec nelle sale cinematografiche nel 1914, proiettato a Vienna il 27 marzo."}
{"id": "4498988", "revid": "1993636", "url": "https://it.wikipedia.org/wiki?curid=4498988", "title": "Battaglia di Kumanovo", "text": "La battaglia di Kumanovo () avvenne durante il 23-24 ottobre 1912 nell'ambito della prima guerra balcanica. Dallo scontro usc\u00ec vincitore il Regno di Serbia, che sconfisse in quella che oggi \u00e8 la Macedonia del Nord l'esercito dell'Impero ottomano.\nAntefatti.\nIl 15 ottobre 1912, poco dopo l'inizio della prima guerra balcanica, la terza armata serba attacc\u00f2 di propria iniziativa lungo il fiume Toplica le forze ottomane, che contrattaccarono senza successo. Le schermaglie proseguirono fino al 19 ottobre, quando gli ottomani furono costretti a ritirarsi dietro il confine, varcato da tutta la terza armata il 21 ottobre. Il giorno seguente i serbi entrarono a Pristina. La prima armata serba varc\u00f2 il confine ottomano il 20 ottobre e il 22 seguente arriv\u00f2 nei pressi di Kumanovo. Nel frattempo, il 18 ottobre anche i bulgari avevano preso l'iniziativa avanzando attraverso Gorna Djumaja e occupando il villaggio di Stracin il 21 ottobre.\nZeki Pasci\u00e0, comandante delle forze ottomane nella valle del fiume Vardar, decise di fronteggiare gli avversari serbi a Kumanovo. A tale scopo, nella sera del 22 ottobre gli ottomani arrivarono nella valle del fiume P\u010dinja. Mentre Zeki Pasci\u00e0 aveva ottime informazioni circa la forza e la posizione delle unit\u00e0 serbe, i comandanti di queste ultime non intuirono che il giorno dopo sarebbe avvenuta una battaglia contro la principale forza ottomana della regione. Di conseguenza, non vennero approntate fortificazioni di sorta, che pure il terreno permetteva di costruire in posizioni forti. Il fianco sinistro serbo era protetto solo da truppe irregolari a Srtevica, luogo chiave del settore, e da una divisione di fanteria (1\u00aa divisione del Danubio) dietro a cui venne posizionata una divisione di cavalleria. Il fianco destro era presidiato invece dalla 1\u00aa divisione della Morava.\nNella notte tra il 22 e il 23 ottobre il VI corpo ottomano (17\u00aa divisione di fanteria e divisione di fanteria di Monastir) attraversarono il P\u010dinja e presero posizione sulla collina di Zebrnjak. A destra il V corpo (13\u00aa divisione di fanteria e divisione di fanteria di \u0160tip) rimase sulla riva sinistra del P\u010dinja, fungendo da riserva a protezione della strada proveniente da Stracin. Infine, il VII corpo (19\u00aa divisione di fanteria e divisione di fanteria di \u00dcsk\u00fcb) si attest\u00f2 nel fianco sinistro dello schieramento ottomano.\nForze in campo.\nL'esercito serbo, comandato dal generale Radomir Putnik, era suddiviso principalmente in tre armate, oltre a unit\u00e0 minori inviate ad occupare il Sangiaccato. A Kumanovo venne impiegata la prima armata guidata dal principe Alessandro, composta da cinque divisioni di fanteria e una divisione di cavalleria (132.000 uomini in totale) dislocate nell'area attorno Vranje.\nLa mobilitazione dell'esercito ottomano in Macedonia fu lenta: al momento dello scontro le unit\u00e0, guidate da Zeki Pasci\u00e0, avevano poco pi\u00f9 della met\u00e0 degli effettivi ordinari, ripartiti in tre corpi (V di Said Pasci\u00e0 a \u0160tip con 32.000 soldati, VI di Cavit Pasci\u00e0 a K\u00f6pr\u00fcl\u00fc con 6.000 soldati e VII di Fethi Pasci\u00e0 a Kumanovo con 19.000 soldati) e in piccole formazioni in Kosovo.\nPiani operativi.\nI piani serbi prevedevano di aggirare e sconfiggere l'Impero ottomano prima che questo riuscisse a completare la mobilitazione e a concentrare le forze, cosa che presumibilmente sarebbe avvenuta nella valle del fiume Vardar e nell'altopiano di Ov\u010de Pole. Inizialmente gli ottomani seguirono la strategia elaborata dal teorico militare tedesco Colmar von der Goltz che prevedeva di rimanere sulla difensiva, ritirandosi in Albania se necessario. La battaglia decisiva sarebbe avvenuta in Tracia, contro l'esercito bulgaro. Nazim Pasci\u00e0, nuovo comandante dell'esercito ottomano, decise comunque di prendere di sorpresa i serbi attaccando in Macedonia e in Tracia, sperando di battere la Lega Balcanica inducendo quindi le potenze occidentali a chiedere la fine della guerra.\nSvolgimento della battaglia.\n23 ottobre.\nNonostante la nebbia mattutina del 23 ottobre che non permise un'adeguata opera di ricognizione, le vedette del fianco sinistro serbo avvistarono i soldati della 17\u00aa divisione ottomana di fanteria in movimento, scambiandoli per\u00f2 per truppe di artiglieria in ritirata dal villaggio di Stracin, occupato due giorni prima dai bulgari. Il 18\u00ba reggimento della divisione del Danubio e i ricognitori della divisione di cavalleria furono inviati a catturare quelli che credevano ottomani in fuga, venendo invece respinti. Dopo questo primo episodio Zeki Pasci\u00e0 si persuase che il fianco sinistro serbo fosse debole e, dato che i bulgari di Stracin non sembravano intenzionati a muoversi, decise di attaccare l'avversario che aveva di fronte. Verso le 11:00 il V e VI corpo ottomano investirono, supportati dall'artiglieria, le posizioni della divisione del Danubio, il cui 18\u00ba reggimento si ritir\u00f2 in disordine. Zeki Pasci\u00e0 attese quindi l'arrivo della divisione di \u0160tip dalla retroguardia per proseguire l'attacco, fatto che permise al 7\u00ba reggimento serbo, insieme a quanto rimaneva del 18\u00ba, di consolidare le difese, rinforzate poco dopo dal sopraggiunto 8\u00ba reggimento, il cui arrivo permise di trasferire il 7\u00ba reggimento a Srtevica, attaccata dalla divisione ottomana di \u0160tip. Nel fianco destro serbo intanto il 9\u00ba reggimento della divisione del Danubio aveva fermato la debole divisione di fanteria di Monastir.\nAlle 12:00 il VII corpo attacc\u00f2 la zona difesa dalla 1\u00aa divisione della Morava ma, dopo alcuni progressi, gli ottomani vennero ricacciati nelle loro posizioni di partenza, anche perch\u00e9 i soldati e i cannoni serbi erano stati messa in allerta a causa dei precedenti combattimenti.\nIl comando della prima armata serba non fu informato degli avvenimenti e pertanto non ebbe nessuna influenza sui combattimenti del 23 ottobre, tanto che ordin\u00f2 alle unit\u00e0 sul campo di continuare a muoversi verso sud come previsto. Nuove informazioni giunsero al comando solo dopo mezzanotte. Neanche la retroguardia serba entr\u00f2 in azione. Chi invece non partecip\u00f2 al primo giorno dei combattimenti fu la retroguardia serba (2\u00aa divisione del Danubio a sinistra, 1\u00aa divisione della Drina al centro e 2\u00aa divisione del Timok a destra).\n24 ottobre.\nGli attacchi ottomani sul fianco sinistro serbo ripresero alle 05:30. Mentre la divisione di \u0160tip fu assegnata all'aggiramento sui fianchi dei serbi, il VI corpo ricevette l'ordine di mantenere occupate il pi\u00f9 alto numero possibile di forze nemiche. La 1\u00aa divisione del Danubio fu messa sotto forte pressione, fino a quando alle 10:00 le sue linee vennero rimpinguate dalla 2\u00aa divisione del Danubio. Contemporaneamente, la cavalleria serba mise gli zoccoli nella riva sinistra dello P\u010dinja e rallent\u00f2 i movimenti ottomani verso Srtevica, dove alle 12:00 giunse un contingente della 2\u00aa divisione del Danubio. Il fianco destro turco perse cos\u00ec ogni iniziativa e cess\u00f2 gli attacchi.\nPer quel che riguarda il fianco sinistro turco, questo era stato indebolito durante la notte dalla diserzione di un gran numero di riservisti della divisione di fanteria di \u00dcsk\u00fcb (l'attuale Skopje), provocata dalla diffusione della notizia che la terza armata serba aveva conquistato Pristina, e si accingeva a proseguire per \u00dcsk\u00fcb. Il VII corpo decise di continuare lo stesso gli attacchi, iniziati alle 05:30 come sul fianco destro. I serbi tuttavia contrattaccarono dopo appena mezz'ora e, insieme alla 2\u00aa divisione del Timok proveniente dalla retroguardia, obblig\u00f2 alla ritirata tutto il fianco sinistro ottomano.\nAlle 09:30 giunse al fronte anche la 2\u00aa divisione della Drina, che attacc\u00f2 il centro ottomano. Alle 11:00 circa la divisione di fanteria di Monastir cominci\u00f2 a ritirarsi: il comandante del VI corpo riusc\u00ec temporaneamente a bloccare l'azione serba impiegando tutte le riserve disponibili, ma alle 13:00 la 1\u00aa divisione della Drina riusc\u00ec ugualmente ad occupare Zebrnjak, perno dello schieramento ottomano, che ora era tutto in ritirata (parte del VI e l'intero VII corpo verso \u00dcsk\u00fcb, l'altra parte del VI e l'intero V coro verso \u0160tip e K\u00f6pr\u00fcl\u00fc). I serbi non riuscirono a catturare gli ottomani in fuga. Alle 15:00 la 1\u00aa divisione della Morava fece il suo ingresso a Kumanovo.\nConseguenze.\nL'esercito ottomano usc\u00ec dalla battaglia di Kumanovo pesantemente sconfitto. La decisione di Zeki Pasci\u00e0 di attaccare di sorpresa ebbe un piccolo successo iniziale, ma alla lunga combattere contro un nemico numericamente molto pi\u00f9 forte si rivel\u00f2 un errore. I serbi, dal canto loro, sebbene disponessero di forze fresche nelle retrovie, non riuscirono a catturare gli ottomani in fuga, e mancarono quindi l'opportunit\u00e0 di mettere fine alle operazioni militari nella valle del fiume Vardar, anche se obbligarono gli ottomani a sospendere a tempo indeterminato i piani offensivi che avevano in mente.\n\u00dcsk\u00fcb, abbandonata dagli ottomani che si ritirarono a Prilep, pass\u00f2 in mani serbe il 26 ottobre. Due giorni dopo la terza armata serba cominci\u00f2 la marcia verso la Metochia, proseguendo quindi nell'Albania settentrionale in direzione della costa adriatica. La seconda armata fu invece indirizzata in aiuto dei bulgari impegnati nell'assedio di Adrianopoli, mentre la prima armata si prepar\u00f2 a sloggiare gli ottomani da Prilep."}
{"id": "4499001", "revid": "1494169", "url": "https://it.wikipedia.org/wiki?curid=4499001", "title": "Viale della Libert\u00e0", "text": "Viale della Libert\u00e0 \u00e8 il nome del viale di diverse citt\u00e0 italiane"}
{"id": "4499004", "revid": "123463461", "url": "https://it.wikipedia.org/wiki?curid=4499004", "title": "Emilio Dolcini", "text": "Biografia.\nNato a Campobasso. Nel 1980 \u00e8 diventato professore ordinario di diritto penale nella facolt\u00e0 di giurisprudenza dell'Universit\u00e0 di Sassari. L'anno successivo si \u00e8 trasferito all'Universit\u00e0 di Pavia rimanendovi sino al 1988. Successivamente ha avuto la cattedra di diritto penale alla Statale di Milano, dove \u00e8 diventato direttore del Dipartimento di Scienze giuridiche Cesare Beccaria.\nAssieme a Giorgio Marinucci, ha condiretto l'autorevole \"Rivista italiana di diritto e procedura penale\" edita da Giuffr\u00e8, nonch\u00e9 \"Il Corriere del merito\" per IPSOA.\nDurante la sua carriera si \u00e8 occupato delle pene e del sistema carcerario, dei profili penali della fecondazione assistita e della riforma del sistema penale italiano. Ha collaborato a lungo con Marinucci, con cui ha condiviso numerose pubblicazioni. Le sue monografie ed i suoi manuali sono considerati testi di riferimento da parte della dottrina."}
{"id": "4499006", "revid": "61051", "url": "https://it.wikipedia.org/wiki?curid=4499006", "title": "Torres Calcio 2012-2013", "text": "Questa voce raccoglie le informazioni riguardanti l'Associazione Sportiva Dilettantistica Torres Calcio nelle competizioni ufficiali della stagione 2012-2013.\nStatistiche.\nStatistiche dei giocatori.\nPresenze e reti fatte e subite."}
{"id": "4499007", "revid": "339392", "url": "https://it.wikipedia.org/wiki?curid=4499007", "title": "Lupin III VS Detective Conan", "text": ""}
{"id": "4499015", "revid": "73843", "url": "https://it.wikipedia.org/wiki?curid=4499015", "title": "Conte delle Orcadi", "text": "Il titolo di Conte delle Orcadi (Jarl av Orkn\u00f8yene) era in origine attribuito agli Jarl Norvegesi che governavano le Isole Orcadi, le Isole Shetland e parte del Caithness e del Sutherland. I conti erano periodicamente assoggettati ai Re di Norvegia per quel che concerneva le Northern Isles e pi\u00f9 tardi anche ai Re di Alba per quelle porzioni del loro territorio che si trovavano sulla terraferma e in territorio scozzese. Lo stato dei conti quali vassalli dei re di Norvegia venne formalizzato nel 1195.\nNel 1232 una dinastia scozzese discendente dai Mormaer di Angus rimpiazz\u00f2 la precedente che discendeva invece da quelli di Atholl anche se rimasero formalmente sotto il controllo della Norvegia. Questi a loro volta vennero sostituiti dalla famiglia del Conte di Strathearn e pi\u00f9 tardi da Henry Sinclair I, conte delle Orcadi che port\u00f2 il contado intero sotto il dominio della Scozia.\nIl primo conte delle Orcadi di cui si ha conoscenza \u00e8 Ragnvald Eysteinsson che mor\u00ec attorno all'890, i successivi conti, fino al 1232, furono tutti, con una sola eccezione, discendenti suoi o del fratello Sigurd Eysteinsson.\nI conti scozzesi sotto il dominio norvegese.\nNel 1236 a Magnus, figlio di Gille Cr\u00edst, Conte di Angus, venne donato il contado delle Orcadi da Haakon IV di Norvegia.\nQualche tempo dopo la morte di Magn\u00fas J\u00f3nsson il contado venne dato a Maol \u00cdosa V, Conte di Strathearn (morto 1350), parente alla lontana del primo Gille Brigte. Maol \u00cdosa govern\u00f2 le Orcadi e Caithness dal 1331 al 1350 e quando mor\u00ec lasci\u00f2 diverse figlie, ma nessun figlio maschio cos\u00ec il contado pass\u00f2 al genero Erengisle Suneson, Conte delle Orcadi (morto 26 dicembre 1392). Il contado di Caithness pass\u00f2 a un altro dei suoi generi, Alexander de l'Ard, che lo govern\u00f2 fino al 1375 anno in cui questi fin\u00ec entro i beni della corona di Scozia.\nNel 1379 il contado delle Orcadi, ora privato del Caithness, venne dato a un altro dei generi di Maol, Henry Sinclair I, conte delle Orcadi, per volere di Haakon VI di Norvegia, egli lo resse fino al 1401. A lui successe il figlio Henry e poi il figlio di questi William Sinclair, I conte di Caithness (1410-1484) cui venne ridato il contado di Caithness da Giacomo II di Scozia nel 1455. Successivamente le Shetland e le Orcadi vennero date in pegno quale dote per Margrete di Danimarca che and\u00f2 in sposa a Giacomo III di Scozia nel 1470.\nI conti scozzesi.\nDal 1476 in poi il contado fin\u00ec nelle mani della corona e l\u00ec rimase fino al 1567 quando, venendo trasformato in ducato, venne dato a James Hepburn, IV conte di Bothwell, marito di Maria Stuarda. Nello stesso anno egli venne privato del titolo quando sua moglie venne costretta ad abdicare al trono.\nIl contado venne nuovamente ricreato per Robert Stewart, I conte delle Orcadi (1533-4 febbraio 1593), figlio illegittimo di Giacomo V di Scozia, gli successe il figlio Patrick cui venne sottratto nel 1614.\nL'ultima creazione avvenne per l'uomo che divenne il primo Feldmaresciallo britannico, George Hamilton, I conte delle Orcadi, figlio a sua volta di William Douglas, duca di Hamilton. Attraverso i vari matrimoni il titolo pass\u00f2 alla famiglia O'Brian, poi ai Fitzmaurice e infine ai St.John a cui appartiene attualmente.\nHamilton venne creato conte nel 1696 insieme ai titoli sussidiari di Signore di Dechmont e Visconte di Kirkwall. Come detto egli era figlio di William Douglas e Anne Hamilton, III duchessa di Hamilton e il titolo venne creato in modo che potesse passare sia attraverso la linea femminile che quella maschile. Infatti Hamilton venne succeduto dalla figlia Anne che aveva sposato un suo primo cugino William O'Brien, IV conte di Inchiquin (1700-18 luglio 1777), ella a sua volta venne succeduta dalla figlia Mary che era andata in moglie a un secondo cugino (nipote del conte di Inchiquin), Murrough O'Brien, I marchese di Thomond (1726-10 febbraio 1808).\nAlla sua morte il titolo pass\u00f2 ancora a una donna, Mary, che aveva sposato l'Honarauble Thomas Fitzmaurice, fratello minore del primo ministro William Petty, II conte di Shelburne. Alla sua morte le successe il nipote Thomas Fitzmaurice che sedette alla Camera dei lord dal 1833 al 1874, stessa carica che invest\u00ec suo figlio e successore George dal 1885 al 1889. Questi mor\u00ec senza figli e il titolo and\u00f2 al nipote Edmund e poich\u00e9 nemmeno lui lasci\u00f2 eredi il nono conte fu Cecil O'Brien, bisnipote di Frederick Fitzmaurice, terzogenito del quinto conte Thomas Fitzmaurice. Quando anch'egli mor\u00ec senza figli il titolo and\u00f2 a Oliver St.John, suo terzo cugino, anch'egli discendente per via materna dal quinto conte. L'attuale conte delle Orcadi vive in Canada e insegna all'Universit\u00e0 di Manitoba."}
{"id": "4499028", "revid": "775372", "url": "https://it.wikipedia.org/wiki?curid=4499028", "title": "II Congresso dell'Internazionale Comunista", "text": "Il II Congresso dell'Internazionale Comunista si svolse dal 19 luglio al 7 agosto 1920 a Pietrogrado e Mosca. Ritenuto quello di maggiore importanza storica, \u00e8 considerato \u00abuna sorta di Manifesto generale del comunismo\u00bb.\nPremesse.\nIl Congresso si tenne in una fase di grande fiducia nelle prospettive rivoluzionarie, determinate dalla crescita dei movimenti di massa in Italia, Francia, Germania, Regno Unito, Stati Uniti d'America e dall'andamento favorevole alle truppe dell'Armata Rossa della guerra sovietico-polacca, scatenata l'anno precedente dalla Repubblica di Polonia.\nIn tale contesto, si riteneva urgente che i partiti socialisti si liberassero delle proprie componenti riformiste e opportuniste e si trasformassero in partiti comunisti fortemente accentrati e in grado di guidare la rivoluzione internazionale basandosi sulle comuni direttive dell'Internazionale.\nLavori congressuali.\nI lavori si aprirono il 19 luglio a Pietrogrado e proseguirono dal 23 luglio al 7 agosto a Mosca. A differenza del Congresso fondativo, si tratt\u00f2 del primo appuntamento veramente rappresentativo del proletariato internazionale, visto che vi presero parte 64 partiti di oltre cinquanta paesi, per un totale di 169 delegati con voto deliberativo.\nL'assemblea approv\u00f2 lo statuto dell'Internazionale, stabilendone l'obiettivo nella creazione di una repubblica internazionale dei soviet come passaggio verso la distruzione dello Stato. Vennero inoltre votati i \"21 punti\", le condizioni di ammissione al Comintern per i singoli partiti. Elaborati da Lenin, essi raccoglievano il significato dei lavori congressuali ed erano finalizzati alla creazione in Occidente di partiti comunisti ispirati al modello russo, e quindi fondati su disciplina, centralizzazione, organizzazione ferrea, azione tra le masse, i contadini, i sindacati, l'esercito. Tra i passaggi che maggiormente avrebbero condizionato il dibattito all'interno dei partiti europei nei mesi successivi, l'articolo 7 prevedeva l'obbligo di rompere completamente con il riformismo e con gli opportunisti, alcuni dei quali (Turati, Kautsky, Hilferding, Hillquit, Longuet, MacDonald, Modigliani) erano esplicitamente citati nel testo. Altrettanto netto risultava il punto 17, secondo il quale per aderire all'Internazionale i partiti avrebbero dovuto cambiare il proprio nome in \"Partito comunista\" del proprio paese, con l'aggiunta della dicitura \"sezione della III Internazionale\". Infine, l'articolo 21 prevedeva l'espulsione dal partito dei membri che non accettassero in toto le condizioni e le tesi dell'Internazionale.\nI delegati dedicarono ampio spazio anche all'esame delle prospettive nei singoli paesi, individuando nell'Italia e nella Germania quelli in cui pi\u00f9 immediato sembrava il raggiungimento dell'obiettivo rivoluzionario.\nVenne inoltre discusso il tema dell'azione parlamentare: secondo i delegati olandesi, quelli del Partito Comunista Operaio di Germania, Amadeo Bordiga, Sylvia Pankhurst e la maggioranza dei sindacalisti presenti, i comunisti avrebbero dovuto astenersi dal partecipare alle elezioni borghesi, ma sul punto prevalse la posizione di Lenin e Bucharin, secondo i quali andava utilizzato anche il ruolo di deputato come \u00abagitatore del partito nel campo nemico\u00bb.\nTra gli altri argomenti affrontati vi fu quello del colonialismo, a proposito del quale la linea leniniana volta ad appoggiare i movimenti nazionalistici indipendentisti fu contrastata, per esempio da Serrati, in nome del carattere proletario della rivoluzione.\nLe condizioni di ammissione.\nNei 21 punti si stabiliva che:\n e che:\nSi pretendeva poi che \u00abqualsiasi organizzazione che voglia aderire all'Internazionale Comunista deve rimuovere, sistematicamente, i riformisti e i centristi da tutti gli incarichi di responsabilit\u00e0 all'interno del movimento operaio (organizzazioni di partito, comitati di redazione, sindacati, gruppi parlamentari, cooperative, organi di governo locali) e sostituirli con comunisti collaudati, anche se, soprattutto all'inizio, sar\u00e0 necessario sostituire degli opportunisti \"esperti\" con dei semplici lavoratori di base.\u00bb (punto 2).\nInoltre, \u00abtutti i partiti che vogliono aderire all'Internazionale Comunista debbono cambiare nome. Ogni partito che voglia aderire all'Internazionale Comunista deve chiamarsi: Partito Comunista del tale paese (sezione dell'Internazionale Comunista). Il fatto del nome non \u00e8 soltanto una questione formale, ma una questione squisitamente politica e di grande importanza. L'Internazionale Comunista ha dichiarato guerra a tutto il mondo borghese e a tutti i partiti della socialdemocrazia gialla. La differenza tra i partiti comunisti e i vecchi partiti \"socialdemocratici\" o \"socialisti\" ufficiali, che hanno tradito la bandiera della classe operaia, dev'essere resa comprensibile ad ogni semplice lavoratore.\u00bb (punto 17).\nOltre alla cacciata dei riformisti ed al cambio del nome, \u00abi partiti che mantengono ancora i vecchi programmi socialdemocratici sono tenuti a sottoporli a revisione quanto prima possibile, e a redigere, tenendo conto delle particolari condizioni del loro paese, un nuovo programma comunista che sia conforme ai deliberati dell'Internazionale Comunista.\u00bb (punto 15)\nParticolare attenzione veniva riservata al ruolo del sindacato: \u00abogni partito che voglia aderire all'Internazionale Comunista deve dare attivit\u00e0 sistematica e durevole nei sindacati, nei consigli operai e nei comitati di fabbrica, nelle cooperative e nelle altre organizzazioni di massa dei lavoratori. Bisogna costituire all'interno di tali organizzazioni delle cellule comuniste che attraverso un'opera costante ed indefessa conquistino alla causa del comunismo i sindacati, ecc. Nel corso del proprio lavoro quotidiano le cellule debbono smascherare ovunque il tradimento dei socialpatrioti e l'instabilit\u00e0 del \"centro\".\u00bb (punto 9) e \u00abogni partito appartenente all'Internazionale Comunista \u00e8 tenuto ad ingaggiare una lotta inesorabile contro l'\"Internazionale\" di Amsterdam dei sindacati gialli. Deve propagandare con il massimo vigore tra i sindacalisti la necessit\u00e0 di una rottura con l'Internazionale gialla di Amsterdam. Deve fare tutto il possibile per appoggiare l'Associazione internazionale dei sindacati rossi, aderente alla Internazionale Comunista, in via di formazione.\u00bb (punto 10).\nAnche la libert\u00e0 di stampa veniva subordinata alle direttive dell'Internazionale comunista e alla lotta contro il riformismo: \n\u00abTutta quanta la stampa di partito deve essere sotto la direzione di comunisti fidati che abbiano dato prova di devozione alla causa del proletariato. La dittatura del proletariato non dev'essere considerata semplicemente come formula d'uso corrente meccanicamente appresa; bisogna propugnarla in modo da renderne comprensibile la necessit\u00e0 a qualsiasi comune operaio od operaia, ad ogni soldato e contadino, partendo dai fatti della loro vita di tutti i giorni, che bisogna riferire e utilizzare quotidianamente nella nostra stampa. I periodici e le altre pubblicazioni, e tutte le case editrici del partito, devono essere completamente subordinate al praesidium del partito, indipendentemente dal fatto che in quel dato momento il partito sia legale o clandestino. Non bisogna permettere che le case editrici abusino della propria indipendenza e portino avanti una linea politica che non sia in assoluta armonia con la linea politica del partito. Negli articoli del giornale, nelle assemblee popolari, nei sindacati e nelle cooperative, ovunque gli aderenti all'Internazionale Comunista siano presenti, \u00e8 necessario denunziare, sistematicamente ed implacabilmente, non soltanto la borghesia, ma anche i suoi servi, i riformisti di ogni sfumatura.\u00bb (punto 1)\nInfine, a livello internazionale \u00abogni partito che voglia aderire all'Internazionale Comunista \u00e8 tenuto a smascherare non soltanto il socialpatriottismo dichiarato, ma anche la falsit\u00e0 e l'ipocrisia del socialpacifismo; a rammentare sistematicamente ai lavoratori che senza l'abbattimento rivoluzionario del capitalismo nessuna corte internazionale d'arbitrato, nessun accordo per la limitazione degli armamenti, nessuna riorganizzazione \"democratica\" della Societ\u00e0 delle Nazioni, potr\u00e0 impedire delle nuove guerre imperialistiche.\u00bb (punto 6)\nFu la mancata adesione a questi \"diktat\" da parte della maggioranza del Partito Socialista Italiano a determinare, il 21 gennaio 1921, al termine delle votazioni nel XVII Congresso del PSI a Livorno, la scissione della frazione comunista e la nascita del Partito Comunista d'Italia, legato direttamente a Mosca."}
{"id": "4499030", "revid": "161374", "url": "https://it.wikipedia.org/wiki?curid=4499030", "title": "Shir haShirim", "text": ""}
{"id": "4499031", "revid": "282579", "url": "https://it.wikipedia.org/wiki?curid=4499031", "title": "Klaus-Degenhard Schmidt", "text": ""}
{"id": "4499043", "revid": "1670210", "url": "https://it.wikipedia.org/wiki?curid=4499043", "title": "Over the Rainbow (Connie Talbot)", "text": "Over the Rainbow \u00e8 l'album di debutto di Connie Talbot, pubblicato il 26 novembre 2007, quando la cantante aveva sette anni. Ha ricevuto recensioni negative da parte di critici e ha raggiunto la trentacinquesima posizione nella classifica britannica. \nLa maggior parte delle registrazioni furono fatte in una stanza a casa della zia di Talbot. Per promuovere l'album, Talbot si esib\u00ec diverse volte e fece un tour in Asia. \"Over the Rainbow\" \u00e8 riuscito ad avere pi\u00f9 successo in Asia, raggiungendo il primo posto in Taiwan, Corea del Sud e Hong Kong."}
{"id": "4499047", "revid": "767487", "url": "https://it.wikipedia.org/wiki?curid=4499047", "title": "Quella che non devi amare", "text": "Quella che non devi amare (\"Guest Wife\") \u00e8 un film del 1945 diretto da Sam Wood.\n\u00c8 una commedia romantica statunitense con Claudette Colbert e Don Ameche. Ottenne una nomination per gli Oscar alla migliore colonna sonora (a Daniele Amfitheatrof) del 1946.\nTrama.\nJoe Parker, un giornalista single, ha bisogno di vacanza con una moglie per ingannare il suo capo. Il suo amico d'infanzia Chris Price gli \"presta\" sua moglie Mary. Mary e Joe condividono cos\u00ec una camera da letto e situazioni surreali a causa del camuffamento.\nProduzione.\nIl film, diretto da Sam Wood su una sceneggiatura di Bruce Manning e John D. Klorer, fu prodotto da Jack H. Skirball e Bruce Manning (quest'ultimo non accreditato) per la Greentree Productions dal 27 novembre 1944. Il titolo di lavorazione fu \"What Every Woman Wants\".\nDistribuzione.\nIl film fu distribuito con il titolo \"Guest Wife\" negli Stati Uniti dal 27 luglio 1945 al cinema dalla United Artists.\nAltre distribuzioni:\nCritica.\nSecondo il Morandini il film soffre per il \"copione di cartavelina\" e neanche il cast di attore riesce a porre rimedio. Secondo Leonard Maltin il film \u00e8 una \"allegra commedia\" in cui le star funzionano."}
{"id": "4499049", "revid": "1186766", "url": "https://it.wikipedia.org/wiki?curid=4499049", "title": "Liegi-Bastogne-Liegi 2013", "text": "La Liegi-Bastogne-Liegi 2013, novantanovesima edizione della corsa e valevole come tredicesima prova dell'UCI World Tour 2013, si svolse il 21 aprile 2013 su un percorso di 261,5\u00a0km. \u00c8 stata vinta dall'irlandese Daniel Martin che ha concluso la corsa in 6h38'07\", alla media di 39,41\u00a0km/h.\nPartenza a Liegi con 197 ciclisti, dei quali 148 conclusero la gara.\nPercorso.\nC\u00f4tes.\nLe undici salite inserite nell'edizione 2013"}
{"id": "4499050", "revid": "767487", "url": "https://it.wikipedia.org/wiki?curid=4499050", "title": "Das vierte Gebot (film 1920)", "text": "Das vierte Gebot \u00e8 un film muto del 1920 diretto da Richard Oswald.\nProduzione.\nIl film fu prodotto dalla Leyka-Film GmbH (Wien) e dalla Richard Oswald-Film GmbH (Berlin). Venne girato a Vienna al Listo-Atelier. \u00c8 conosciuto anche con il titolo \"Martin Schalanters letzter Gang. Eine Elterntrag\u00f6die\".\nDistribuzione.\nUsc\u00ec in Germania presentato a Berlino il 3 dicembre 1920."}
{"id": "4499051", "revid": "287204", "url": "https://it.wikipedia.org/wiki?curid=4499051", "title": "The Mercury News", "text": "Il The Mercury News, in precedenza San Jose Mercury News \u00e8 un quotidiano statunitense, pubblicato a San Jose (California). Fondato nel 1851, \u00e8 di propriet\u00e0 della MediaNews Group."}
{"id": "4499052", "revid": "92723", "url": "https://it.wikipedia.org/wiki?curid=4499052", "title": "Cattedrale Sioni", "text": "La cattedrale della Dormizione (), comunemente nota come Sioni \"(\u10e1\u10d8\u10dd\u10dc\u10d8)\", \u00e8 una cattedrale ortodossa di Tbilisi, in Georgia. Deve l'appellativo \"Sioni\" a una tradizione in uso nella Georgia medievale, consistente nel dare alle chiese il nome dei luoghi della Terra santa. La cattedrale, infatti, porta il nome del Monte Sion di Gerusalemme. \u00c8 sita nella storica \"\"Sionis Kucha\" (\"Strada di Sion\")\", nel centro della capitale georgiana. La sua facciata orientale si estende sulla riva destra del fiume Kura. Il nucleo originario del tempio fu costruito tra il VI ed il VII secolo. Da allora, la cattedrale \u00e8 stata distrutta pi\u00f9 volte dagli invasori stranieri e poi ricostruita. L'edificio attuale risale al XIII secolo, ma ha subito alcuni cambiamenti tra il XVII ed il XIX secolo. La cattedrale \u00e8 stata per lungo tempo la pi\u00f9 importante chiesa del paese, nonch\u00e9 la sede ufficiale del Catholicos Patriarca della Chiesa apostolica autocefala ortodossa georgiana fino alla consacrazione della Cattedrale della Santissima Trinit\u00e0 nel 2004.\nStoria e descrizione.\nSecondo gli annali georgiani medievali la costruzione della prima chiesa fu iniziata nel V secolo per volere del sovrano Vakhtang I. Un secolo dopo, il principe Guaram I diede avvio alla costruzione di una nuova chiesa sulle rovine di quella esistente. La costruzione inizi\u00f2 attorno al 575 e si concluse nel 639 circa, sotto il principato di Adarnase I. Secondo una leggenda entrambi i principi furono sepolti nella chiesa, tuttavia nessuna traccia delle loro spoglie mortali \u00e8 stata individuata. L'edificio fu poi completamente distrutto dagli arabi e quindi ricostruito da capo.\nLa ricostruzione della cattedrale fu completata nel 1112, sotto il regno di Davide IV. La struttura fu gravemente danneggiata nel 1227, quando la cupola fu distrutta per ordine dello sci\u00e0 Jalal al-Din Mankubirni, durante l'assedio che caus\u00f2 la tragedia dei centomila martiri di Tbilisi. In seguito la cattedrale fu restaurata, ma nel 1386 sub\u00ec un nuovo danneggiamento ad opera delle truppe di Tamerlano. I successivi restauri furono voluti dal re Alessandro I. Nuovi problemi per l'edificio vennero causati da un'invasione persiana nel XVII secolo. Nel 1657 il metropolita di Tbilisi Elise Saginashvili commission\u00f2 il restauro della cupola e la costruzione di una nuova cappella. Tuttavia la chiesa fu colpita da un incendio nel 1668. Nel 1710 il reggente di Kartli Vakhtang VI diede avvio a nuovi lavori di restauro per la cupola e le mura. Nel 1795 l'ennesima invasione persiana caus\u00f2 ancora una volta danni alla struttura.\nL'interno della cattedrale sub\u00ec delle modifiche estetiche tra il 1850 ed il 1860, quando l'artista e nobile russo Grigorij Gagarin realizz\u00f2 un interessante ciclo di pittura murale, il quale per\u00f2 comport\u00f2 la scomparsa degli antichi affreschi georgiani preesistenti. Una porzione degli affreschi murali della parete occidentale fu realizzata dal pittore georgiano Levan Tsutskiridze in tempi pi\u00f9 recenti, precisamente negli anni ottanta. L'iconostasi in pietra risale al 1850 circa. Essa rimpiazz\u00f2 una precedente iconostasi in legno bruciata durante l'invasione persiana del 1795.\nAlla sinistra dell'altare \u00e8 custodita la venerata \"Croce di Santa Nino\" che, secondo la tradizione, fu forgiata da Santa Cristiana (Nino), una donna proveniente dalla Cappadocia che si impegn\u00f2 nella diffusione del cristianesimo in Georgia all'inizio del IV secolo. Il reliquiario della croce fu realizzato sotto il regno di Vakhtang III, nel XIV secolo. La cattedrale \u00e8 entrata nella storia anche per il fatto di essere stata il luogo in cui fu pubblicato per la prima volta il manifesto che annunciava l'annessione della Georgia all'Impero russo. Ci\u00f2 accadde il 12 aprile 1802, quando il comandante russo in capo, il generale Karl von Knorring, riun\u00ec i nobili georgiani nella cattedrale al fine di fargli prestare giuramento alla corona imperiale russa.\nLa cattedrale \u00e8 dotata di due campanili. Uno \u00e8 risalente al 1425, epoca del restauro voluto dal re Alessandro I. Fu largamente danneggiato dai persiani nel 1795 e restaurato nel 1939. L'altro venne invece costruito nel 1812 per commemorare la vittoria dell'Impero russo sugli ottomani nella guerra russo-turca (1806-1812). Si tratta di uno dei pi\u00f9 datati esempi di architettura neoclassica nell'area del Caucaso meridionale. Le facciate del tempio sono semplici, con poche decorazioni, anche se arricchite da bassorilievi raffiguranti una croce e un leone incatenato sul lato occidentale e un angelo ed alcuni santi in quello nord. La cattedrale rimase aperta al culto durante il periodo sovietico e fu parzialmente restaurata tra il 1980 ed il 1983.\nNella cripta dell'edificio sono sepolti tutti i patriarchi defunti dopo il 1917, anno in cui fu restaurato il patriarcato georgiano."}
{"id": "4499054", "revid": "88740", "url": "https://it.wikipedia.org/wiki?curid=4499054", "title": "Il rapporto del gendarme", "text": "Il rapporto del gendarme (in originale francese \"Le Rapport du gendarme\") \u00e8 un romanzo di Georges Simenon terminato nel 1941. Il manoscritto \u00e8 stato venduto all'asta a favore dei prigionieri di guerra, su iniziativa dell'autore, nel 1943. Il romanzo \u00e8 uscito ufficialmente nel 1944 presso Gallimard. Un preoriginale era stato pubblicato in 19 puntate sul settimanale \"Actu\", dal 15 luglio al 22 novembre 1942, con il titolo \"Le myst\u00e8re du Gros-Noyer\".\nIn italiano la prima edizione \u00e8 del 1958, presso Arnoldo Mondadori Editore (collana \"Il Girasole\" n\u00b0 103) per la traduzione di Franco Cannarozzo.\nTrama.\nLa storia narrata, un dramma in crescendo, \u00e8 ambientata in piccolo paese della Vandea, (Loira), Sainte-Odile. I protagonisti sono i membri della famiglia Roy: Il vecchio Evariste e suo figlio Etienne il quale \u00e8 sposato con Josephine e Lucile, loro figlia. Personaggio non secondario \u00e8 il gendarme Liberge, il quale sar\u00e0 colui che determiner\u00e0 il destino di tutta la famiglia. I Roy sono contadini e vivono in una grande fattoria chiamata il Gran Noce. La vicenda inizia con fatto insolito. Un giorno sulla strada che costeggia la fattoria viene ritrovato uno sconosciuto gravemente ferito in stato di coma. Dalle lesioni sembra essere stato investito da un automezzo. La sua condizione \u00e8 talmente grave da non poter essere spostato e viene ricoverato in casa dei Roy.\nMentre trasportano il ferito in casa, un biglietto cade dalle tasche e viene raccolto da Josephine la quale tenta di nasconderlo, ma il gendarme chiamato per le indagini nota il gesto e si fa consegnare il biglietto. Sul biglietto \u00e8 scritto l'indirizzo della fattoria. Nelle tasche dello sconosciuto viene ritrovata una mazzetta consistente di soldi, ma nessun documento e nemmeno effetti personali.\nGi\u00e0 dalle prime pagine si intuisce che i Roy, pur vivendo e lavorando fianco a fianco, hanno covato per anni dubbi, sospetti, quasi certezze, mai esplicitate sulle storie che li legano. Evariste non \u00e8 il vero padre di Etienne. Povero contadino, aveva sposato, sapendolo, una donna gi\u00e0 incinta, solo per ben sistemarsi. Lo stesso fece Josephine che appena si accorse di aspettare un figlio spos\u00f2 precipitosamente Etienne che la corteggiava da un pezzo senza per\u00f2 essere ricambiato. La figlia Lucille non assomiglia in nulla ai Roy ed Etienne ne \u00e8 consapevole. Etienne \u00e8 un contadino taciturno, ritenuto non molto intelligente ma gran lavoratore.\nLo sconosciuto si riprende dal coma ma non ricorda nulla, nemmeno il proprio nome. \u00c8 un giovane dall'aria innocente da sembrare quasi un bambino. Su richiesta dei medici rimane nella casa e viene curato soprattutto da Lucille che sembra essere gelosa della madre tanto da pensare che lo sconosciuto abbia a che fare con lei per via del biglietto con l'indirizzo. Ma cos\u00ec non \u00e8. Effettivamente per tutti i Roy lo sconosciuto \u00e8 uno sconosciuto ma i sospetti, soprattutto di Etienne, permangono e sono alimentati dallo strano biglietto.\nIl gendarme Liberge che conduce le indagini, \u00e8 un poliziotto apparentemente cordiale ma \u00e8 una di quelle persone che godono nel mettere in difficolt\u00e0 il prossimo e scavando nel passato non del tutto trasparente di Josephine recupera dalla madre vagabonda che vive lontano, la foto di un gruppo di semi zingari nella quale, oltre a Josephine, vi \u00e8 un giovane con una voglia sul volto, la stessa che ha la figlia Lucille. Per fortuna i dettagli della foto sono cos\u00ec sono piccoli e sbiaditi che al momento passano inosservati.\nJosephine alla vista della fotografia viene colta dal panico. Dopo aver condotto per ventidue anni una vita tranquilla, rispetto a quella di prima, ha una certezza: se il marito scoprisse la verit\u00e0, sar\u00e0 certamente scacciata e si trover\u00e0 in mezzo alla strada senza nulla. Avvelenare Etienne sembra essere l'unica soluzione. Ma il veleno che lei gli mette nei funghi ha un sapore che lo insospettisce. Il marito si alza bruscamente dal tavolo, sputa il cibo e si allontana senza una parola per andare a ubriacarsi in paese. Quando Etienne torna, entra nel capanno degli attrezzi e prende un grosso scalpello. Josephine e la figlia si chiudono in camera ma la porta non regge sotto i colpi. Il primo a cadere senza rendersi conto di quanto sta succedendo \u00e8 lo sconosciuto, poi \u00e8 la volta delle due donne.\nSar\u00e0 il vecchio Roy, a trovare, i tre cadaveri e quello del figlio che, dopo la strage, si \u00e8 impiccato nella stalla. Le indagini sullo sconosciuto per\u00f2 continuano. Si ricostruisce che il biglietto con l'indirizzo lo aveva avuto dal fratello di Josephine emigrato in America il quale aveva gli aveva anche consegnato i soldi da far pervenire alla madre tramite la sorella. Ma le cause e i motivi dell'incidente che gli era capitato mentre stava raggiungendo la fattoria rimangono inspiegati. Evariste, il padre, ora \u00e8 l'unico proprietario della fattoria, e gi\u00e0 in paese si mormora sulla giovane servetta che si \u00e8 preso in casa.\nCuriosit\u00e0.\nAd un certo punto compare nel romanzo, senza essere nominato, un commissario proveniente da Parigi che ha alcune caratteristiche del commissario Maigret.\nTemi del romanzo.\nL'ambientazione della campagna francese, della vita nei piccoli centri rurali \u00e8 magistralmente tracciata con poche crude descrizioni. I silenzi, gli sguardi, la vita quotidiana fatta sempre degli stessi ripetitivi gesti, le conseguenze delle scelte fatte, e i rancori mai sopiti sono alla base di questo romanzo cupo, privo di speranze. Certamente gli anni in cui \u00e8 stato scritto non erano dei pi\u00f9 sereni."}
{"id": "4499057", "revid": "106908", "url": "https://it.wikipedia.org/wiki?curid=4499057", "title": "Venus Villa", "text": "Biografia.\nNata a Cuba, inizia all' et\u00e0 di 9 anni a studiare danza perfezionandosi in seguito in scuole prestigiose come La Scuola Nazionale del Balletto di Cuba e la Scuola di Ballo del Teatro alla Scala, dove all'et\u00e0 di 16 anni viene scelta per interpretare il ruolo di Swanilda in \"Copp\u00e9lia\".\nAll'et\u00e0 di 17 anni partecipa al concorso Vignale Danza vincendo il Grand Prix dove riscuote un notevole successo e soprattutto una grande notoriet\u00e0.\nCompletati gli studi entra nel celebre corpo di ballo del Royal Ballet di Londra, successivamente come Principal allo Staatsoper di Vienna e infine all'English National Ballet di Londra partecipando a tutte le produzioni e interpretando i ruoli principali di balletti quali: \"Copp\u00e9lia\" di Roland Hynd, \"Alice nel paese delle meraviglie\" di Derek Deane, \"Lo Schiaccianoci\" di Wayne Eagling, \"The Snow Queen\" di Michael Corder, \"Sinfonietta Giocosa\" di Christopher Hampson, \"Don Chisciotte\" pas de deus, \"Diana e Acteon\", \"Romeo e Giulietta\" di Kenneth MacMillan, \"Le Corsaire\" Pas de deux.\nSelezionata dal direttore artistico dell'English National Ballet Wayne Eagling come Emerging Dancer della compagnia e nominata dalla critica londinese come Young Spotlight.\nIntensifica la sua carriera internazionale danzando in numerosi Gala rinomati, come il Gran Gala Star of The Century e Dance Open al fianco di ballerini prestigiosi, quali: Rolando Sarabia, Johan Kobborg, Daniil Simkin, Steven Mcrae, Yonah Acosta, Denis Cherevichko, Dinu Tamazlacaru e Joan Boada.\nNel settembre 2012 debutta come Principal Guest Artist al Teatro dell\u2019Opera di Roma nel balletto \"Romeo e Giulietta\" di Patrice Bart e continua la sua collaborazione partecipando successivamente anche nella ripresa coreografica di Mikhail Messerer del \"Don Chisciotte\" di Petipa."}
{"id": "4499059", "revid": "767487", "url": "https://it.wikipedia.org/wiki?curid=4499059", "title": "Vladimir Petrovi\u010d Orlov-Davydov", "text": "Biografia.\nEra il figlio primogenito di P\u00ebtr L'vovi\u010d Davydov, e di sua moglie, Natal'ja Vladimirovna Orlova. Ha trascorso la sua infanzia in Italia. \nDopo la morte di sua madre, fu mandato in Inghilterra, dove ha completato un corso all'Universit\u00e0 di Edimburgo, dopo di che, fu trasferito a Londra.\nCarriera.\nSuccessivamente fu trasferito a Parigi e da l\u00ec, dopo un soggiorno di cinque anni, torn\u00f2 in Russia. Lungo la strada si ferm\u00f2 in Germania, visitando Weimar, dove \u00e8 stato ricevuto dalla granduchessa Marija Pavlovna. L\u00ec conobbe Goethe.\nNel 1848 fu nominato ministero degli Affari interni. Nel 1856, dopo la morte di Ekaterina Grigor'evna Orlova, grazie a un permesso imperiale prese il titolo e il nome \"Orlov-Davydov\".\nUn amante dell'antichit\u00e0, il conte Orlov-Davydov fece grandi donazioni a varie biblioteche e musei, arricchendo la biblioteca del nonno.\nMatrimonio.\nNel giugno 1832 spos\u00f2 Ol'ga Ivanovna Barjatinskaja (1814-1876), figlia del diplomatico Ivan Ivanovi\u010d Barjatinskij (1772-1825) e di Marija F\u00ebdorovna Keller (1792-1858). Ebbero sei figli:\nMorte.\nMor\u00ec il 24 aprile 1882, a San Pietroburgo."}
{"id": "4499060", "revid": "161374", "url": "https://it.wikipedia.org/wiki?curid=4499060", "title": "P\u00ebtr Levi\u010d Davidov", "text": ""}
{"id": "4499061", "revid": "1543377", "url": "https://it.wikipedia.org/wiki?curid=4499061", "title": "Ciclismo ai Giochi della XXX Olimpiade - Keirin maschile", "text": "La gara di keirin maschile dei Giochi della XXX Olimpiade si svolse il 7 agosto 2012 al London Velopark. La medaglia d'oro fu vinta dal britannico Chris Hoy.\nL'evento vide la partecipazione di 18 atleti rappresentanti di 18 nazioni diverse. La prova consisteva, come da regolamento del keirin, nell'effettuare otto giri di pista (2\u00a0km); i primi cinque giri e mezzo venivano effettuati dietro un mezzo motorizzato che aumentava gradualmente la velocit\u00e0 fino a 50\u00a0km/h, lasciando quindi la pista; gli ultimi due giri e mezzo di pista venivano quindi effettuati liberamente dai ciclisti.\nRisultati.\nPrimo turno.\nSi svolsero tre batterie: i primi due atleti di ogni serie passarono direttamente al turno successivo, mentre gli altri quattro di ciascuna batteria vennero relegati ai ripescaggi.\nRipescaggi primo turno.\nI primi tre classificati di ogni batteria di ripescaggio passarono al secondo turno.\nSecondo turno.\nI 12 atleti qualificati al secondo turno si affrontarono in due batterie da sei; i primi 3 di ciascuna gara si qualificarono per la finale, gli altri 3 alla finale per il settimo posto."}
{"id": "4499067", "revid": "4175", "url": "https://it.wikipedia.org/wiki?curid=4499067", "title": "Mont Campbell", "text": "Raggiunse la notoriet\u00e0 alla fine degli anni sessanta come membro degli Egg e fu, in seguito, fondatore dei National Health, gruppo \"prog\" della scena di Canterbury.\nAlla fine degli anni ottanta abbandon\u00f2 progressivamente il rock per dedicarsi allo studio itinerante della musica etnica e imparare a suonare vari strumenti a fiato tipici della tradizione dei luoghi visitati; in tale nuova veste artistica port\u00f2 avanti anche collaborazioni musicali nel mondo del cinema, del teatro e della televisione.\nGrazie alle sue conoscenze maturate nel corso dei viaggi di apprendimento, ha scritto saggi di musica etnica e tiene letture in tale ambito culturale in varie universit\u00e0 del Regno Unito.\nBiografia.\nInizi.\nNacque nel 1950 in Egitto, dove il padre era di stanza come tenente colonnello dell'Esercito Britannico, e nel 1961 si trasfer\u00ec con la famiglia in Kenya. Campbell avrebbe in seguito dichiarato che alla base della 'svolta etnica' della propria carriera negli anni ottanta ci fu probabilmente il contatto avuto nell'infanzia con le culture e le musiche dei due paesi africani.\nNel 1962 i Campbell tornarono in Inghilterra, e nel 1966 Mont, come era allora chiamato, si iscrisse alla City of London School, dove strinse amicizia con i compagni di scuola Dave Stewart e Steve Hillage. In quegli anni entr\u00f2 in un gruppo amatoriale di rhythm and blues come chitarrista, per poi lasciare il posto a Hillage e diventare il bassista della stessa band. Nello stesso periodo rimase impressionato dalla musica di Stravinskij, che avrebbe esercitato grande influenza nella sua formazione di compositore.\nGli Uriel.\nAll'inizio del 1968, i tre amici Campbell (basso e seconda voce), Hillage (chitarra e voce) e Stewart (tastiere) ingaggiarono il batterista Clive Brooks e formarono il gruppo Uriel, che si limit\u00f2 ad alcune esibizioni dal vivo eseguendo in prevalenza \"cover\" di brani blues. Il luglio seguente, Hillage lasci\u00f2 per cominciare gli studi universitari e gli altri continuarono come trio; Campbell divenne il cantante solista, abbandonarono le \"cover\" e durante i concerti suonarono nuovi brani scritti da Stewart e Campbell. Nel gennaio del 1969 la band prese il nome Egg e diede il via ad una serie di concerti dal vivo; in maggio firmarono per la Decca. I quattro ex membri degli Uriel si riunirono il mese successivo per registrare con il nome di Arzachel il loro unico album, l'eponimo \"Arzachel\", pubblicato nello stesso anno dalla Egg/Roulette. Avendo un contratto con la Decca come Egg, scelsero gli pseudonimi \"Basil Dowling\" (Clive Brooks), \"Njerogi Gategaka\" (Mont Campbell), \"Sam Lee-Uff\" (Dave Stewart) e \"Simeon Sasparella\" (Steve Hillage).\nIl rock di Canterbury.\nGli Egg.\nIl primo album degli Egg fu pubblicato nel marzo del 1970 e la formazione era composta dai soli Campbell, Stewart e Brooks. Subito dopo fu registrato il secondo album \"The Polite Force\", ma la band era priva di un \"manager\" e pot\u00e9 pubblicarlo solo l'anno dopo. I concerti si diradarono ed i componenti degli Egg alternarono le proprie esibizioni con quelle effettuate nella Ottawa Music Company, un'orchestra rock di 26 elementi fondata da Stewart e dal batterista Chris Cutler. Gli Egg si sciolsero nel luglio del 1972 e Campbell inizi\u00f2 a studiare composizione al conservatorio Royal College of Music di Londra, dove ottenne il diploma nel 1974. In quegli anni si specializz\u00f2 anche come cornista.\nFu in questo periodo che Campbell rinunci\u00f2 all'idea di fare carriera come musicista di rock progressivo, iniziando prima la professione di idraulico e poi quella di \"graphic designer\". Alla base di tale scelta vi fu la mancanza di ingaggi della band ed il senso personale di inutilit\u00e0 che provava, probabilmente accentuato dall'incompatibilit\u00e0 tra la musica rock ed il suo impegno spirituale: fu di quegli anni il suo ingresso nel movimento Subud.\nGli Egg si riunirono nell'estate del 1974 per incidere \"The civil surface\", il loro terzo album, in cui furono registrati brani composti dalla band nel 1972 e due di un quartetto di fiati diretto da Campbell, che in questi ultimi suon\u00f2 il corno. Al termine delle registrazioni il gruppo si sciolse definitivamente. Con gli Egg, Campbell affin\u00f2 le sue doti di compositore firmando la maggior parte dei brani dei tre dischi, il cui \"sound\" si distinse per l'originalit\u00e0 delle complesse parti strumentali. Si distinse anche per l'ironia dei testi che scrisse per il gruppo, una caratteristica dell'emergente scuola di Canterbury.\nI National Health.\nNel luglio del 1975, entusiasta per la possibilit\u00e0 di tornare a comporre musica, fu convinto ad entrare nella prima formazione dei National Health dell'amico Dave Stewart, che era reduce dall'esperienza negli Hatfield and the North, entrambe considerate tra le pi\u00f9 importanti band della scena di Canterbury. Campbell compose buona parte dei brani che il gruppo suon\u00f2 nel primo anno di vita, durante il quale furono registrati dei demo ed effettuati diversi concerti, ma non fu possibile pubblicare alcun album. Usc\u00ec dai National Health nel giugno del 1976, dopo una disastrosa \"tourn\u00e9e\" della band in Francia, e le sue composizioni furono messe in disparte. Sarebbero state pubblicate insieme ad altri brani del gruppo nel 1996, diversi anni dopo lo scioglimento, nella \"compilation\" \"Missing Pieces\".\nNegli anni che seguirono, Campbell accentu\u00f2 il distacco dalla musica rock. Abbandon\u00f2 il soprannome Mont, diminutivo di uno dei suoi cognomi, e con il nome Dirk form\u00f2 alla fine degli anni settanta i Mosaic, un gruppo di musica acustica che rimase a un livello semi-amatoriale, non riuscendo a pubblicare alcun album. Incise poi come solista alcune delle proprie canzoni sul nastro \"Individual Extracts\", che a sua volta non fu mai pubblicato.\nMusica etnica.\nIl suo coinvolgimento nella musica etnica ebbe origine nel 1983, quando cominci\u00f2 lo studio di nuove tradizioni musicali e degli strumenti con cui vengono interpretate, in particolare di quelli a fiato. Dopo aver maturato un'ossessionante passione per le cornamuse, nel corso della carriera sarebbe arrivato a suonare e pubblicare musiche eseguite con circa 40 diversi strumenti a fiato. \u00c8 diventato esperto suonatore e profondo conoscitore delle musiche gaeliche di Irlanda e Scozia, di quelle della tradizione dei Paesi balcanici, della Grecia, Turchia, Sardegna, Calabria, Algeria, Egitto, Africa subsahariana, India, Indonesia, Cina, Kurdistan, Armenia, Iran e Albania. Si rec\u00f2 in questi paesi per studiarne le musiche e gli strumenti tradizionali. Tra i pi\u00f9 famosi musicisti con cui ha studiato, vi sono l'indiano Hariprasad Chaurasia, l'armeno J\u030civan Gasparyan e il keniano Ayub Ogada.\nLa scoperta dell'infinita gamma di tonalit\u00e0 ottenibili con il MIDI lo indusse a tornare alla composizione musicale. Nel 1996 fu pubblicato il suo album di esordio \"Music From A Round Tower\", che coniuga l'esperienza maturata da Campbell nelle musiche etniche con il minimalismo, la nuova tecnologia e le influenze classiche. Il disco ebbe grandi apprezzamenti dalla critica specializzata ed il suo \"sound\" fu definito dall'amico Dave Stewart, che partecip\u00f2 alla produzione, \"vera musica progressiva degli anni novanta\". Nel 2002 realizz\u00f2 il CD \"World Wind\" e nel 2005 il DVD \"Origins\", biblioteche digitali di brevi brani strumentali in cui si esibisce a scopo divulgativo con gli strumenti etnici che ha imparato a suonare.\nComparve come ospite in alcuni album di altri musicisti e suon\u00f2 alcuni brani in colonne sonore di film. Di particolare rilievo i suoi contributi nelle \"soundtrack\" di \"Harry Potter e il calice di fuoco\" (2005), composta da Patrick Doyle, e \"Agora\" (2009), composta da Dario Marianelli. Anche nei lavori che seguirono, Campbell realizz\u00f2 musiche tradizionali orientali eseguite all'interno di una struttura armonica occidentale. Dopo \"Safar\", pubblicato nel 2005 con The World Wind Band, nel 2009 usc\u00ec il suo secondo album, \"From A Walled Garden\", che ricevette una buona accoglienza dalla critica.\nDal 2011 si esibisce con i Kalamus, un gruppo inglese di musicisti folk che suona principalmente strumenti a fiato, molti dei quali provengono da tradizioni etniche non britanniche.\nIn un'intervista rilasciata nel 2004, neg\u00f2 la possibilit\u00e0 di un suo rientro nelle scene del rock, dichiarando:\nMusica per teatro, televisione e cinema.\nDopo essersi concentrato sulla musica etnica, Campbell divent\u00f2 un richiesto compositore di musiche per film, per la televisione e per il teatro. Alla fine degli anni ottanta, lasci\u00f2 il lavoro di \"graphic designer\" per concentrarsi su questa nuova carriera quando gli furono commissionati diversi lavori dalla Redwing Films. Oltre alle musiche per diversi film del regista inglese David Anderson, suo confratello nel movimento Subud, ha composto colonne sonore di alcuni importanti film e documentari televisivi. Ha scritto musiche di spot pubblicitari per clienti importanti. Tra le pi\u00f9 importanti vi sono quelle per Baileys Irish Cream, WWF, Vittel, Eurostar, Land Rover, Opel e Hyundai.\nAltre attivit\u00e0.\nLe ricerche che ha condotto nelle tradizioni musicali etniche e l'enorme esperienza che ha maturato in questo ambito, gli hanno permesso di scrivere saggi sull'argomento, reperibili sul suo sito internet, e di essere invitato come lettore per illustrarli al Goldsmiths College, alla Bath Spa University, alla London Metropolitan University e al Brighton Early Music Festival, evento annuale che studia le relazioni tra musica classica, folk e world music dal Medioevo all'inizio del XIX secolo.\nParallelamente alle sue altre attivit\u00e0, nel 2007 ha ripreso il lavoro di \"graphic designer\", abbandonato nel 1983. I suoi disegni compaiono in diversi manifesti, logo, pagine web, copertine di CD, locandine pubblicitarie e nell'etichetta di una birra inglese.\nVita privata.\nLa compagna di Mont Campbell, Adrienne, mor\u00ec di cancro al seno nel 2012. Campbell ha un figlio e sei figlie. Anna Campbell, una delle figlie, si un\u00ec all'Unit\u00e0 di Protezione delle Donne per combattere nel Rojava durante la Guerra civile siriana. Venne uccisa nel 2018 da un missile turco durante l'Operazione Ramoscello d'Ulivo."}
{"id": "4499070", "revid": "110157", "url": "https://it.wikipedia.org/wiki?curid=4499070", "title": "Connie Talbot's Christmas Album", "text": "Connie Talbot's Christmas Album, talvolta chiamato Connie's Christmas Album o solo Christmas Album, \u00e8 il secondo album pubblicato da Connie Talbot, il 24 novembre 2008. L'album \u00e8 composto da canzoni natalizie ed \u00e8 stato registrato a met\u00e0 del 2008. L'album fece successo in Asia e Stati Uniti e il terzo album di Connie, \"Holiday Magic\", contiene alcuni brani uguali. Connie \u00e8 apparsa in pubblico per promuovere l'album e fece un tour con diverse tappe nel mondo. I critici hanno descritto la voce di Connie come \"dolce\"."}
{"id": "4499072", "revid": "1728", "url": "https://it.wikipedia.org/wiki?curid=4499072", "title": "P\u00ebtr Levi\u010d Davydov", "text": ""}
{"id": "4499073", "revid": "599013", "url": "https://it.wikipedia.org/wiki?curid=4499073", "title": "Jorge Andrew", "text": "Carriera.\nIn carriera ha raggiunto 3 finali in doppio: nel 1974 all'Irish Open, in coppia con Lito \u00c1lvarez, nel 1977 all'International Tennis Championships of Colombia, in coppia con Carlos Kirmayr e nel 1979 al Berlin Open, in coppia con Stanislav Birner.\nIn Coppa Davis ha disputato 48 partite, collezionando 13 vittorie e 35 sconfitte. In virt\u00f9 del suo impegno nella competizione \u00e8 stato\ninsignito del Commitment Award."}
{"id": "4499076", "revid": "1543377", "url": "https://it.wikipedia.org/wiki?curid=4499076", "title": "Born in the U.S.A. (programma televisivo)", "text": "Born in the U.S.A. - Le citt\u00e0 della musica americana \u00e8 un programma televisivo di argomento musicale andato in onda su Italia 1 nell'Autunno del 1990, in 6 puntate dal 20 settembre al 25 ottobre ogni gioved\u00ec in seconda serata.\nContenuto.\nSi trattava di un reportage giornalistico sulle \"capitali musicali\" statunitensi, cio\u00e8 sulle principali citt\u00e0 protagoniste della storia musicale degli U.S.A.. In ogni puntata venivano mostrati i generi e le personalit\u00e0 pi\u00f9 importanti di ciascuna realt\u00e0 descritta, l'intenzione degli autori era quella inoltre di soffermarsi su correnti, musicisti e locali da concerto meno noti, e tuttavia di culto per la rispettiva scena musicale trattata.\nOgni puntata aveva una location diversa:\nEnzo Gentile ed Ezio Guaitamacchi erano gli autori del programma.\nCritica.\nIl programma ebbe un notevole riscontro positivo da parte della critica."}
{"id": "4499078", "revid": "119645949", "url": "https://it.wikipedia.org/wiki?curid=4499078", "title": "Aim\u00e9 F\u00e9lix Tschiffely", "text": "A. F. Tschiffely (come \u00e8 meglio conosciuto) ha scritto diversi libri, il cui pi\u00f9 famoso ed impareggiabile rimane Tschiffely's Ride del 1933 nel quale racconta il suo viaggio in solitario a cavallo dall'Argentina a Washington D.C., un'avventura epica che ancora oggi segna uno dei pi\u00f9 grandi viaggi a cavallo di tutti i tempi. \nBiografia.\nA.F. Tschiffely era nato nel 1895 da un'antica famiglia svizzera dalla quale ricevette un'educazione diventando insegnante. Avventuriero di natura, a vent'anni lasci\u00f2 la Svizzera per andare ad insegnare in Inghilterra, ma trov\u00f2 una nuova passione che gli permise di arrotondare il suo stipendio e divenne un buon pugile. Poi and\u00f2 a Buenos Aires dove si stabil\u00ec per continuare ad insegnare nella pi\u00f9 importante scuola internazionale inglese, ma trovando ancora tempo, durante le lunghe vacanze, per cercare nuove avventure in groppa ai cavalli esplorando le pampas circostanti. Si fece molti amici tra gli allevatori e gli avventurieri ed apprese parecchio sui cavalli e sui costumi dei \"gauchos\".\nNel 1925 all'et\u00e0 di trent'anni decise d'intraprendere un viaggio a cavallo da Buenos Aires a New York. A quel tempo la stampa tutta dichiar\u00f2 la sua contrariet\u00e0 pubblicando: \"Impossibile! Assurdo! L'uomo deve essere matto!\" \nLa prima pubblicazione del libro Tschiffely's Ride risale al 1933 ed il primo editore fu William Heinemann Ltd di Londra. \nNegli anni trenta il nome di Tschiffely negli Stati Uniti era molto familiare, essendo stato ricevuto dal Presidente Calvin Coolidge ed essendo apparso sulla rivista del National Geographic e questo gli consent\u00ec di ricavare dei buoni proventi dalla vendita dei suoi libri divenuti molto popolari.\nIl libro \u00e8 il resoconto del suo sbalorditivo viaggio di oltre 16.000 chilometri a cavallo da Buenos Aires a Washington D.C.. Concep\u00ec il suo piano e il 24 aprile del 1925 Tschiffely part\u00ec con due cavalli nativi dell'Argentina, di razza criolla, Mancha (Macchia) e Gato (Gatto). Si trattava di cavalli selvaggi del Chubut appartenuti al cacicco tehuelche Liempichum (Io Ho Piume) e forniti dal dottor Emilio Solanet dell'estancia El Cardal. Questi erano i diretti discendenti dei primi cavalli spagnoli importati nel 1535 da Don Pedro de Mendoza, fondatore della citt\u00e0 di Buenos Aires, (i primi cavalli importati nel Nuovo Mondo). Questi cavalli erano della migliore razza spagnola (a quel tempo la migliore al mondo) che nelle \"pampas\" divennero ferali: i \"baguales\". Erano leggendari per la loro robustezza, intelligenza e resistenza.\nCon caparbia determinazione, il trio attravers\u00f2 le pampas, scal\u00f2 le Ande della Bolivia, lott\u00f2 attraverso gli infuocati deserti di sabbia del Per\u00fa. I tre, per poter attraversare l'Ecuador, dovettero nuovamente risalire sulle Ande. Nuotarono nei fiumi infestati da alligatori della Colombia, e si aprirono la loro via tra le fitte giungle di Panama. Attraversarono quindi l'America Centrale, prima la Costa Rica e poi El Salvador quindi il Guatemala, paesi devastati da anni di guerre. Giunto poi in Messico, e nonostante qui fosse in corso una rivoluzione, il Governo gli assegn\u00f2 una scorta armata perch\u00e9 potesse attraversare incolume il paese. A Citt\u00e0 del Messico fu ricevuto con gli onori che sono riservati solo ai sovrani ed ai capi di stato. Fu festeggiato con banchetti e spettacoli in suo onore che si protrassero per settimane. Fu ricevuto dall'allora presidente del Messico Plutarco El\u00edas Calles Il suo viaggio \u00e8 poi proseguito fino a giungere a Washington D.C nell'autunno del 1928 con i suoi due fedeli compagni in perfette condizioni, ed accolti infine trionfalmente a New York il 20 settembre del 1928. L'allora sindaco di New York James Walker lo ricevette in municipio e gli fece dono della New York City Medal. A Washington D.C. fu ricevuto alla Casa Bianca dal Presidente Calvin Coolidge. Sempre a Washington fu invitato dalla National Geographic e tenere una relazione all'auditorium e a scrivere un articolo per la loro prestigiosa rivista. A New York fu portato in trionfo in groppa Mancha da Broadway lungo la Quinta Strada fino al Central Park scortato dalla Polizia a cavallo e pi\u00f9 tardi i due cavalli furono esposti per dieci giorni al Madison Square Garden per l'International Horse Show. Per gli argentini e gli svizzeri rappresenta un autentico mito. Questa impresa ha reso famosa la razza del cavallo criollo argentino che da quel momento si \u00e8 espansa e valorizzata in tutto il continente americano e non solo. Il viaggio si svolse in 504 tappe alla media giornaliera di 46,2 chilometri ed il percorso fu di oltre ventiduemila chilometri.\nDopo la sua \"Cavalcata\" Tschiffely divenne un famoso autore di successo ed and\u00f2 a vivere a Londra dove incontr\u00f2 e spos\u00f2 la cantante lirica argentina Violeta Hulme. In questa citt\u00e0 scrisse altri libri uno dei quali fu \"Don Roberto\" (1937), la biografia di un suo grandissimo amico, Robert Bontine Cunninghame Graham, che era morto nel 1936. Nel 1937 Tschiffely ritorn\u00f2 in Sud America dove intraprese un altro lungo viaggio, questa volta in auto. L'auto fu fornita dalla Ford. Il viaggio si svolse in Patagonia. Ne ricaver\u00e0 il libro \"This Way Suthward\" (1940). In quest'occasione Tschiffely si dedica a descrivere le condizioni del clima, del territorio, dei mutamenti che, inevitabilmente, porta il progresso, e narrando i fatti pi\u00f9 interessanti, sebbene poco noti, della conquista di quei difficili territori. Un altro suo libro interessante \u00e8 \"The tale of two horses\"; un racconto per ragazzi in cui la \"Cavalcata\" viene descritta dai due cavalli Mancha e Gato secondo il loro punto di vista. Questo \u00e8 un compendio a Tschiffely's Ride, perch\u00e9 gi\u00e0 abbastanza voluminoso, e, come dice Cunninghame nella prefazione, adatto anche agli adulti che potrebbero apprendere molte cose interessanti.\nFu Tschiffely, infine, che incoraggi\u00f2 Lucas Bridges, uno dei pi\u00f9 grandi esploratori dell'epoca, a scrivere \"Ultimo confine del mondo\" e che lo aiut\u00f2 nella stesura. La prefazione di questo libro \u00e8 di Tschiffely.\nTschiffely mor\u00ec nel 1954 per complicazioni dopo un piccolo intervento chirurgico. Dopo la morte le sue ceneri furono portate in Argentina e sparse sulle pampas a Luj\u00e1n.\nNel museo di Lujan una sezione \u00e8 dedicata a Tschiffely e ai suoi due cavalli.\nDal 1999, su iniziativa della Federazione Nazionale Equestre, in ricordo del loro arrivo trionfale a New York, il 20 settembre in Argentina si commemora \"El Dia Nacional del Cavallo\".\nNel 2004 Marianne du Toit, la viaggiatrice sudafricana, rifece il percorso di Tschiffely, anche lei con due \"criollos\", completando il suo viaggio in 21 mesi.Va precisato, per\u00f2, che durante il suo viaggio un cavallo mor\u00ec e che il suo itinerario fu diverso dato che attravers\u00f2 il Brasile ed il Venezuela.\nOpere.\nHa contribuito inoltre alla stesura del libro: \"My First Horse\" (1947)"}
{"id": "4499081", "revid": "237256", "url": "https://it.wikipedia.org/wiki?curid=4499081", "title": "Vladimir P\u00ebtrovi\u010d Orlov-Davidov", "text": ""}
{"id": "4499083", "revid": "180559", "url": "https://it.wikipedia.org/wiki?curid=4499083", "title": "V Campionati europei individuali di ginnastica artistica - Trave", "text": "La finale ad attrezzo alla trave ai Campionati Europei si \u00e8 svolta allo \"Sportivnyj Kompleks Olimpijskij\" di Mosca, Russia il 21 aprile 2013.\nQualificazioni.\nL'inglese Gabrielle Jupp si infortuna durante la qualificazione ed \u00e8 costretta a ritirarsi dalla gara. Al suo posto entra la russa Anastasija Gri\u0161ina, che vince il bronzo."}
{"id": "4499085", "revid": "46931", "url": "https://it.wikipedia.org/wiki?curid=4499085", "title": "Guest Wife", "text": ""}
{"id": "4499087", "revid": "599013", "url": "https://it.wikipedia.org/wiki?curid=4499087", "title": "Musiani", "text": ""}
{"id": "4499088", "revid": "1728", "url": "https://it.wikipedia.org/wiki?curid=4499088", "title": "Tschiffely", "text": ""}
{"id": "4499092", "revid": "729019", "url": "https://it.wikipedia.org/wiki?curid=4499092", "title": "Stazione di Tsurumai", "text": "La \u00e8 una stazione ferroviaria di Nagoya. La stazione funge da interscambio fra la linea principale Ch\u016b\u014d della JR Central e la linea Tsurumai della metropolitana di Nagoya.\nStruttura.\nStazione JR.\nLa stazione \u00e8 costituita da due marciapiedi laterali con due binari su viadotto.\nStazione della metropolitana.\nLa stazione, sotterranea, \u00e8 costituita da due marciapiedi laterali con due binari centrali."}
{"id": "4499095", "revid": "212348", "url": "https://it.wikipedia.org/wiki?curid=4499095", "title": "Connie Talbot's Holiday Magic", "text": "Connie Talbot's Holiday Magic \u00e8 il terzo album della cantante inglese Connie Talbot. Pubblicato il 13 ottobre 2009 da AAO Music, contiene alcune registrazioni dell'album precedente, \"Connie Talbot's Christmas Album\", ma anche nuove tracce. L'album \u00e8 stato pubblicato dopo che Connie fosse stata nominata ambasciatore per la campagna Toys for Tots, e parte del ricavato fu devoluto all'organizzazione."}
{"id": "4499096", "revid": "2032913", "url": "https://it.wikipedia.org/wiki?curid=4499096", "title": "Lee Young-ae", "text": "Biografia.\nLa sua popolarit\u00e0 \u00e8 cresciuta in modo esponenziale grazie alla sua performance nel popolare drama coreano \"Dae Jang-geum\". \u00c8 stata premiata come migliore attrice ai Blue Dragon Film Award del 2005 e ai Baeksang Art Awards del 2006 per la sua interpretazione nel film di Park Chan-wook \"Lady Vendetta\". Oltre alla carriera di attrice, ha anche aiutato varie associazioni di beneficenza, pubblicando le sue esperienze in un'autobiografia del 2001, il cui ricavato \u00e8 stato devoluto in beneficenza. Nel 2004 \u00e8 stata nominata Ambasciatrice di buona volont\u00e0 dall'UNICEF.\nVita privata.\nIl 24 agosto 2009 Lee ha sposato l'imprenditore Jeong Ho-young negli Stati Uniti d'America. Il 20 febbraio 2011 ha partorito due gemelli, un maschio (Jeong Seung-kwon) e una femmina (Jeon Seung-bin), al Jeil Hospital di Jung-gu."}
{"id": "4499097", "revid": "1100311", "url": "https://it.wikipedia.org/wiki?curid=4499097", "title": "Philippe Montanier", "text": "Carriera.\nGiocatore.\nCresciuto nel Caen, ha debuttato con la squadra in Ligue 2 nel 1987-1988, ottenendo la promozione in Ligue 1 nella quale gioca per le successive due stagioni.\nDopo un anno al Nantes, ancora in prima serie, gioca per altre tre stagioni con il Caen in Ligue 1.\nIn seguito gioca tre stagioni al Tolosa e due al Gueugnon, in Ligue 2.\nChiude la carriera al Saint-\u00c9tienne nel 1999-2000, in Ligue 1.\nAllenatore.\nDivenuto allenatore, ha allenato per cinque stagioni consecutive il Boulogne, portandolo dalla quarta alla seconda serie.\nDal 2009 al 2011 \u00e8 stato il tecnico del Valenciennes, mentre il 4 giugno 2011 si trasferisce in Spagna firmando un contratto biennale con la Real Sociedad. Il 21 maggio 2013 la Real Sociedad annuncia che ha rifiutato la proposta di rinnovo lasciando dunque la squadra; lo stesso giorno viene ufficializzato il suo ingaggio da parte del Rennes.\nIl 20 gennaio 2016 dopo l'eliminazione dalla Coppa di Francia del Rennes ai danni di una compagine di Ligue 2 viene esonerato.\nIl 27 Giugno 2016, viene scelto come nuovo allenatore del Nottingham Forest, firmando un contratto di due anni con la societ\u00e0 inglese. Viene esonerato il 14 gennaio 2017, dopo un periodo negativo per la squadra inglese."}
{"id": "4499098", "revid": "287204", "url": "https://it.wikipedia.org/wiki?curid=4499098", "title": "Kozo Saeki", "text": ""}
{"id": "4499111", "revid": "599013", "url": "https://it.wikipedia.org/wiki?curid=4499111", "title": "K\u00f4z\u00f4 Saeki", "text": ""}
{"id": "4499112", "revid": "599013", "url": "https://it.wikipedia.org/wiki?curid=4499112", "title": "Shichinin no ani im\u00f4to", "text": ""}
{"id": "4499113", "revid": "438678", "url": "https://it.wikipedia.org/wiki?curid=4499113", "title": "Beautiful World (Connie Talbot)", "text": "Beautiful World \u00e8 il quarto album di Connie Talbot. \u00c8 stato pubblicato il 26 novembre 2012 e ."}
{"id": "4499116", "revid": "212348", "url": "https://it.wikipedia.org/wiki?curid=4499116", "title": "Laubach (Basso Reno)", "text": ""}
{"id": "4499117", "revid": "1305772", "url": "https://it.wikipedia.org/wiki?curid=4499117", "title": "Nuoto ai Giochi della V Olimpiade - 100 metri stile libero maschili", "text": "La gara dei 100 metri stile libero maschili dei Giochi di Stoccolma 1912 \u00e8 stata disputata dal 6 al 10 luglio. Gli atleti partecipanti sono stati 34, provenienti da 12 nazioni.\nLa competizione, caratterizzata da alcune difficolt\u00e0 organizzative che hanno portato a rinunce e ripescaggi, si \u00e8 svolta in quattro turni e ha visto lo statunitense Duke Kahanamoku imporsi in finale, dopo aver migliorato per due volte (nel primo turno e in semifinale) il record mondiale."}
{"id": "4499118", "revid": "599013", "url": "https://it.wikipedia.org/wiki?curid=4499118", "title": "Yume de aimash\u00f4", "text": ""}
{"id": "4499120", "revid": "58377164", "url": "https://it.wikipedia.org/wiki?curid=4499120", "title": "Xperia Z", "text": ""}
{"id": "4499126", "revid": "599013", "url": "https://it.wikipedia.org/wiki?curid=4499126", "title": "Bara no k\u00f4d\u00f4kan", "text": ""}
{"id": "4499128", "revid": "486946", "url": "https://it.wikipedia.org/wiki?curid=4499128", "title": "Rusty Krab", "text": ""}
{"id": "4499131", "revid": "638792", "url": "https://it.wikipedia.org/wiki?curid=4499131", "title": "Oatari Tanukigoten", "text": ""}
{"id": "4499143", "revid": "123254875", "url": "https://it.wikipedia.org/wiki?curid=4499143", "title": "Lorraine 12 R", "text": "Il Lorraine 12 R \"Radium\" era un motore aeronautico a 12 cilindri a V di 60\u00b0, raffreddato ad acqua, prodotto dall'azienda francese Lorraine-Dietrich all'inizio degli anni trenta del XX secolo. Fu sviluppato per equipaggiare gli idrovolanti da competizione destinati a gareggiare nell'edizione 1931 della Coppa Schneider.\nStoria del progetto.\nNel 1930 il sottosegretariato di stato all'aeronautica ordin\u00f2, in vista della partecipazione della squadra francese alla Coppa Schneider del 1931, tre nuovi modelli di idrovolanti da competizione ed uno da addestramento. Si trattava di tre aerei prodotti dalla Soci\u00e9t\u00e9 des Avions Bernard, l'HV-220, l'HV-320 e l'HV-42, due dalla Nieuport-Delage, i NiD-651 e NiD-652, ed uno dalla Dewoitine, l'HD.41. I modelli Bernard HV-220, Nieuport-Delage Ni.D651 e Dewoitine HD.412 dovevano essere dotati del nuovo propulsore Lorraine 12 Rcr Radium che erogava sulla carta tra 2\u00a0000 e 2\u00a0200 CV a 4\u00a0000 giri/minuto. Per lo sviluppo del motore Radium la ditta costitu\u00ec un apposito laboratorio presso gli stabilimenti di Argenteuil.\nAlle officine Lorraine furono ordinati sei motori da competizione 12 Rcr Radium, per un importo di 11\u00a0440\u00a0000 franchi. Alla Renault di Boulogne-Billancourt vennero ordinati tre motori 12 Ncr da 2\u00a0000 CV per la cifra di 6\u00a0640\u00a0000 franchi, e alla Farman due motori 18T da 1\u00a0200\u00a0CV destinati ad equipaggiare un nuovo idrovolante Bernard bimotore, per la somma di 3\u00a0583\u00a0080 franchi. In vista della competizione il governo francese fiss\u00f2 un ambizioso calendario di sviluppo:\nLa realizzazione del motore non fu semplice e fin dall'inizio present\u00f2 notevoli difficolt\u00e0 tecniche. Il primo prototipo del motore 12 Rcr Radium gir\u00f2 al banco nel marzo 1931. Le prime prove di collaudo furono condotte con molta cautela e verso la fine del mese di aprile il motore non aveva girato al banco che per due ore e mezzo, senza essere mai stato spinto al massimo regime di giri previsto.\nTecnica.\nIl motore Lorraine, progettato dall'ingegnere Marius Barbarou, direttore generale dell'ufficio progetti della Lorraine, disponeva di 12 cilindri a V di 60\u00b0 invertita, raffreddati ad acqua, eroganti la potenza massima di 2\u00a0200 CV a 4\u00a0000 g/min (contro i 3\u00a0000 dei motori concorrenti). La cilindrata totale era pari a 28,7 litri, ed il motore aveva un peso a vuoto di 510\u00a0kg. Tale soluzione costruttiva, uno stretto motore in linea funzionante ad alto regime di giri, era stata dettata dalla ricerca esasperata dell'aerodinamica del velivolo. Il turbocompressore a due stadi ad azionamento meccanico a bagno d'olio Auguste Rateau era posto sul retro del propulsore, e girava a 28.000 giri al minuto.\nImpiego operativo.\nNel mese di luglio dello stesso anno il primo esemplare del motore fu spedito presso la fabbrica Dewoitine di Tolosa per essere installato sul prototipo HD.412. Durante i collaudi al banco il propulsore non diede alcun problema relativamente al funzionamento, al raffreddamento, ed alle tubazioni, ma non super\u00f2 mai i 2.000 giri. Lo stesso accadde per il secondo esemplare, provato al banco presso gli stabilimenti della ditta. Per comprenderne le ragioni, l'ingegnere Barbarou spinse al limite il motore, che si ruppe ad un regime di 3.000 giri. Furono allora provate differenti soluzioni tecniche in materia di sovralimentazione: un compressore Rateau ad azionamento meccanico, un turbocompressore Rateau classico alimentato dai tubi di scappamento del motore, dei compressori multistadio. Durante i collaudi il motore non super\u00f2 mai un regime di rotazione di 2.300 giri senza riportare danni. Il 13 agosto l'ingegner Barbarou inform\u00f2 il direttore tecnico Caquot che non aveva alcuna intenzione di lasciare volare nessuno dei nuovi idrovolanti da competizione dotati del motore Radium. La ditta decise quindi di abbandonare lo sviluppo del propulsore, anche se alcuni test furono condotti ancora per qualche tempo presso le officine Dewoitine.\nN\u00e9 la Nieuport-Delage, n\u00e9 la Bernard, ricevettero alcun motore Radium. La ditta Bernard di Le Courneuve ricevette solamente un modello in scala ridotta, realizzato con scarti di fonderia, privo di ingranaggi, bielle e pistoni.\nNel mese di agosto il concorrente propulsore Renault 12 Ncr girava a 3\u00a0200 giri, circa il 60% di quanto previsto. La soluzione tecnica per i motori di forte potenza sar\u00e0 trovata otto anni pi\u00f9 tardi ad opera degli ingegneri petroliferi della Shell. Si trattava di un problema di utilizzo della benzina ad alto numero di ottani. L'abbandono dello sviluppo del motore Lorraine 12 Rcr Radium fu una delle cause del ritiro della squadra francese dalla Coppa Schneider del 1931."}
{"id": "4499145", "revid": "1573940", "url": "https://it.wikipedia.org/wiki?curid=4499145", "title": "Theonina", "text": "Theonina \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi note di questo genere sono state rinvenute nella regione paleartica: la specie dall'areale pi\u00f9 vasto \u00e8 la \"T. cornix\", reperita in varie localit\u00e0 dell'Europa, della Russia e dell'Africa settentrionale.\nTassonomia.\nDal 2009 non sono stati esaminati esemplari di questo genere.\nA dicembre 2012, si compone di tre specie:"}
{"id": "4499147", "revid": "273273", "url": "https://it.wikipedia.org/wiki?curid=4499147", "title": "Rebecca Clarke", "text": "Nata ad Harrow, ha studiato alla Royal Academy of Music e al Royal College of Music, divenendo una tra le prime donne orchestrali di professione. Rimasta bloccata negli Stati Uniti allo scoppio della seconda guerra mondiale, si \u00e8 stabilita a New York, dove ha sposato il pianista e compositore James Friskin nel 1944. \u00c8 scomparsa nella sua casa a New York, all'et\u00e0 di 93 anni.\n\u00c8 stata un'abile compositrice, sebbene abbia scritto poco, in parte a causa delle sue idee a proposito dei ruoli di genere nella composizione. Molte delle sue opere sono state pubblicate a partire dalla fine del Novecento o non sono state ancora pubblicate, cadendo nell'oblio quando Clarke ha cessato la sua attivit\u00e0 di compositrice. L'interesse per le sue composizioni \u00e8 rinato nel 1976 e nel 2000 \u00e8 stata fondata l'associazione \"The Rebecca Clarke Society\", che sostiene lo studio della sua musica.\nBiografia.\nRebecca Clarke \u00e8 nata nel borgo londinese di Harrow, figlia di Joseph Thacher Clarke, americano, e Agnes Paulina Marie Amalie Helferich, tedesca. Suo padre si interessava di musica e Rebecca ha cominciato a suonare il violino all'et\u00e0 di nove anni. Ha iniziato i suoi studi presso la Royal Academy of Music nel 1903, ma suo padre l'ha ritirata dall'istituto nel 1905 su indicazione del suo insegnante, Percy Hilder Miles. Si \u00e8 recata per la prima volta negli Stati Uniti poco dopo aver lasciato la Royal Academy. Ha frequentato il Royal College of Music dal 1907 al 1910, diventando una delle prime donne a studiare composizione con Charles Villiers Stanford. Su indicazione di questi, \u00e8 passata allo studio della viola, nel periodo in cui questo strumento cominciava ad acquisire una certa dignit\u00e0 solistica. Ha studiato con Lionel Tertis, uno dei pi\u00f9 grandi violisti dell'epoca. Nel 1910, assieme ad altri studenti colleghi del Royal College, ha messo in musica una poesia cinese, sotto il titolo di \"Tears\" (in inglese: lacrime). Ha anche cantato in un ensemble di studenti, sotto la direzione di Ralph Vaughan Williams, eseguendo musiche di Palestrina.\nA seguito delle critiche mosse al padre per le sue relazioni extra-coniugali, questi l'ha allontanata da casa e ha cessato di sostenerla economicamente. Rebecca ha lasciato il Royal College nel 1910, mantenendosi tramite la sua attivit\u00e0 di violista. Nel 1912 \u00e8 stata selezionata da Henry Wood per entrare nella Queen's Hall Orchestra, divenendo una delle prime donne a svolgere la professione di orchestrale. Nel 1916 si \u00e8 trasferita negli Stati Uniti, continuando a lavorare in orchestra.\nIn un recital tenuto insieme alla violoncellista May Mukl\u00e9 a New York, nel 1918, Rebecca Clarke ha eseguito per la prima volta \"Morpheus\", una sua breve composizione per viola e pianoforte dal carattere lirico. Il brano era firmato sotto lo pseudonimo di \"Anthony Trent\", e la critica ha elogiato lo sconosciuto compositore, ignorando invece le altre composizioni della Clarke eseguite nello stesso recital e firmate a proprio nome dalla compositrice. L'anno successivo ha partecipato ad un concorso sponsorizzato da Elizabeth Sprague Coolidge, vicina della Clarke e mecenate, sottoponendo la sua sonata per viola. Vi erano 72 partecipanti al concorso e Clarke, con la sua sonata, contendeva il primo premio a Ernest Bloch. Il vincitore finale fu Bloch e i cronisti avanzavano congetture sul fatto che \"Rebecca Clarke\" fosse uno pseudonimo dello stesso Bloch o che comunque la sonata non fosse stata scritta dalla Clarke, in quanto era ritenuto inconcepibile che una donna componesse lavori di simile rilievo. La composizione ha riscosso un discreto successo ed \u00e8 stata eseguita per la prima volta al festival musicale del Berkshire nel 1919. Nel 1921 Rebecca Clarke ha riscosso ancora un notevole apprezzamento al concorso organizzato dalla Coolidge, presentando un trio con pianoforte, ma ancora una volta non \u00e8 riuscita ad ottenere la vittoria. Ha successivamente pubblicato una rapsodia per violoncello e pianoforte (1923) su commissione della Coolidge, divenendo l'unica donna ad ottenere l'appoggio della mecenate. Queste tre composizioni rappresentano l'apice della sua carriera compositiva.\nClarke ha iniziato una carriera solistica e cameristica a Londra nel 1924, dopo aver completato una tourn\u00e9e mondiale nel 1922-23. Nel 1927 ha partecipato alla formazione dell'\"English Ensemble\", un quartetto con pianoforte formato da lei, Marjorie Hayward, Kathleen Long e May Mukle. Clarke ha anche inciso diverse registrazioni negli anni venti e trenta e ha partecipato ad una trasmissione musicale della BBC. In questo periodo la sua produzione compositiva \u00e8 sensibilmente diminuita. Nel 1931 ha partecipato con l'\"English Ensemble\" all'Esposizione coloniale di Parigi del 1931. Tra il 1927 e il 1933 ha avuto una relazione sentimentale con il baritono inglese John Goss, che era pi\u00f9 giovane di lei di otto anni e all'epoca era sposato. Lui ha eseguito per la prima volta molte delle sue musiche vocali, due delle quali erano state a lui dedicate (\"June Twilight\" e \"The Seal Man\"). \"Tiger, Tiger\", composta al tramonto della loro relazione, \u00e8 stata la sua ultima composizione per voce solista fino agli anni quaranta.\nAllo scoppio della seconda guerra mondiale Rebecca Clarke si trovava negli Stati Uniti, in visita ai suoi due fratelli, e non \u00e8 riuscita ad ottenere un visto per il ritorno in patria. Ha vissuto per un periodo con le loro famiglie, trovando poi lavoro come governante per una famiglia del Connecticut nel 1942. Ha composto 10 pezzi tra il 1939 e il 1942, tra i quali la sua \"Passacaglia on an Old English Tune\" (passacaglia su un antico motivo inglese). Nel 1944, in una strada di Manhattan, ha casualmente incontrato James Friskin, compositore, pianista concertista e membro fondatore della Juilliard School. I due gi\u00e0 si conoscevano, in quanto Friskin era un suo ex collega insieme al quale aveva studiato al Royal College of Music, e si sono poi sposati nel settembre dello stesso anno, quando entrambi avevano da tempo superato i cinquant'anni. Secondo la musicologa Liane Curtis, Friskin era \"un uomo che le dava un profondo senso di soddisfazione ed equilibrio\".\nLe composizioni della maturit\u00e0 di Rebecca Clarke sono state poco numerose, in parte a causa della mancanza di stima e incoraggiamento ricevuti per la sua attivit\u00e0 compositiva, talvolta vero e proprio scoraggiamento esplicito. La Clarke ha infatti sofferto di distimia, una forma cronica di depressione. Ella inoltre non si considerava in grado di conciliare la sua vita privata con l'attivit\u00e0 compositiva:\nDopo il matrimonio ha smesso di comporre, nonostante l'incoraggiamento che il marito le esprimeva, e ha smesso di suonare, ma ha continuato a scrivere arrangiamenti fino a poco prima della sua morte.\nClarke ha venduto lo Stradivari ricevuto in eredit\u00e0 dal suo insegnante, usando il ricavato per istituire il premio violoncellistico \"May Mukl\u00e9\" alla Royal Academy. Tale riconoscimento \u00e8 tuttora attribuito con cadenza annuale. Alla morte del marito nel 1967, ha iniziato a scrivere delle memorie intitolate \"I Had a Father Too (or the Mustard Spoon)\", che ha poi completato nel 1973 senza mai pubblicarle. In esse, descrive la sua giovent\u00f9, segnata da frequenti punizioni paterne e relazioni familiari cariche di tensione, che hanno influenzato la sua futura esistenza.\nRebecca Clarke \u00e8 morta nel 1979, presso la sua casa a New York all'et\u00e0 di 93 anni. Le sue spoglie sono state cremate.\nMusica.\nRebecca Clarke \u00e8 stata descritta come una tra i pi\u00f9 importanti compositori britannici nel periodo tra la prima e la seconda guerra mondiale, mentre Stephen Banfield la indica come la donna compositrice che pi\u00f9 si \u00e8 distinta nella generazione fra i due conflitti, anche se le sue composizioni della maturit\u00e0 sono state poco numerose. Ha scritto complessivamente quasi un centinaio di composizioni, tra cui 52 canzoni, 11 composizioni corali, 21 pezzi da camera, il trio con pianoforte e la sonata per viola; non ha composto nessun lavoro di ampia portata, come una sinfonia. Tuttavia, solo venti delle sue composizioni sono state pubblicate quando era in vita. La sua musica \u00e8 stata dimenticata per un lungo periodo, tornando al centro di una certa attenzione nel 1976, a seguito di una trasmissione radiofonica dedicata al suo novantesimo compleanno. Oltre met\u00e0 delle sue composizioni non \u00e8 stata pubblicata ed \u00e8 rimasta in possesso dei suoi eredi, come la maggior parte dei suoi scritti, fino all'inizio degli anni duemila, quando molte sue composizioni sono state pubblicate e registrate, tra i quali \"Morpheus\" e due dei suoi quartetti per archi (2002).\nBuona parte della musica di Rebecca Clarke ha in organico la viola, il suo strumento. Molta di essa era pensata per s\u00e9 stessa e per i suoi ensemble da camera formati interamente da donne, come il quartetto \"Norah Clench\", l'\"English Ensemble\" e le \"Aranyi Sisters\". Ha effettuato delle tourn\u00e9e mondiali, soprattutto insieme alla violoncellista May Mukl\u00e9. Le sue composizioni hanno subito l'influenza di diverse correnti del XX secolo. Clarke conosceva molti dei principali compositori dell'epoca, tra i quali Ernest Bloch e Maurice Ravel, e le sue composizioni sono state comparate con i loro lavori.\nIl duo \"Morpheus\", composto nel 1918, \u00e8 stato il suo primo lavoro di una certa dimensione, dopo un decennio dedicato a canzoni e miniature. \u00c8 stata evidenziata spesso una relazione tra la musica di Clarke e l'impressionismo di Debussy, soprattutto per il forte carattere e le armonie all'avanguardia. La sonata per viola (pubblicata lo stesso anno della sonata di Bloch e delle prime sonate di Hindemith) ne \u00e8 un esempio, con il tema iniziale pentatonico, il carattere intenso, le dense armonie e i pattern ritmici complessi. Questa sonata si \u00e8 guadagnata un posto di rispetto nel repertorio violistico. La \"rapsodia\" scritta sotto il patronato della Coolidge \u00e8 la sua composizione pi\u00f9 ambiziosa: dura circa 23 minuti e contiene idee musicali abbastanza complesse e tonalit\u00e0 ambigue, che contribuiscono a rendere variabile l'umore del brano. In contrasto, \"Midsummer Moon\" (Luna di mezza estate), scritta nell'anno seguente, \u00e8 una luminosa miniatura.\nOltre alla sua musica da camera per archi, Clarke ha scritto molti \"Lieder.\" Quasi tutti i suoi primi \"Lieder\" erano per voce e pianoforte. \"Tiger, Tiger\", scritta nel 1933, \u00e8 una versione musicale della poesia di William Blake \"The Tyger\". Ha un carattere scuro e cupo, quasi espressionista. Ha lavorato su essa nei cinque anni durante la sua tumultuosa relazione con John Goss, revisionandola poi nel 1972. Buona parte dei suoi \"Lieder\" sono invece di natura pi\u00f9 leggera. Le sue ultime composizioni sono \"romanze da salotto\", basate principalmente di testi classici di William Butler Yeats, John Masefield e Alfred Edward Housman.\nTra il 1939 e il 1942, l'ultimo periodo prima della fine della sua attivit\u00e0 compositiva, la sua produzione \u00e8 segnata dalla transizione verso uno stile pi\u00f9 chiaro e contrappuntistico, con enfasi su elementi motivici e strutture tonali, caratteristiche del neoclassicismo. \"Dumka\", un trio per violino, viola e pianoforte del 1941, riflette lo stile della musica tradizionale dell'Europa dell'est impiegato da B\u00e9la Bart\u00f3k e Bohuslav Martin\u016f. La \"Passacaglia on an Old English Tune\" (passacaglia su un antico motivo inglese), anch'essa del 1941 ed eseguita per la prima volta dalla stessa Clarke, \u00e8 basata su un tema attribuito a Thomas Tallis, che compare in tutta la composizione. Il pezzo \u00e8 modale, principalmente dorico con qualche incursione nel meno comune modo frigio. La composizione \u00e8 dedicata a \"BB\", probabilmente sua nipote Magdalen. Alcuni studiosi ritengono che possa essere invece una dedica a Benjamin Britten, che ha organizzato un concerto per commemorare la morte di Frank Bridge, amico della Clarke. \"Prelude, Allegro, and Pastorale\", anch'esso del 1941, \u00e8 un'altra composizione di influenza neoclassica, per clarinetto e viola (scritta originariamente per suo fratello e sua cognata).\nAccoglienza.\nL'accoglienza moderna dei lavori di Rebecca Clarke \u00e8 stata abbastanza positiva. La sua sonata per viola viene definita, in una recensione del 1981, una composizione ben ponderata e ben costruita di una compositrice relativamente sconosciuta e una recensione del 1985 sottolinea la sua intensit\u00e0 emotiva e l'uso di colori scuri. Andrew Achenbach, in una sua recensione di una registrazione di diversi pezzi di Clarke, eseguiti da Helen Callus, definisce \"Morpheus\" come un pezzo \"languoroso\" e \"che fa colpo\". Laurence Vittes descrive \"Lullaby\" come estremamente dolce e tenero. Una recensione del 1987 afferma che \"\u00e8 impressionante che delle musiche cos\u00ec splendidamente scritte e profondamente toccanti siano rimaste nascoste all'oscuro per tutti questi anni\".\nRebecca Clarke Society.\nLa \"Rebecca Clarke Society\" \u00e8 stata fondata nel settembre del 2000 per promuovere l'esecuzione, lo studio e la conoscenza delle sue musiche. Fondata dalle musicologhe Liane Curtis e Jessie Ann Owens, ha sede nel \"Women's Studies Research Center\" della Brandeis University. Ha sostenuto registrazioni e studi delle sue musiche, incluse diverse prime esecuzioni mondiali assolute, registrazioni di materiale inedito e diverse pubblicazioni su riviste di settore.\nL'associazione ha reso disponibili composizioni precedentemente inedite, come \"Binnorie\", una canzone di dodici minuti basata su musica tradizionale celtica, scoperta nel 1997 ed eseguita per la prima volta nel 2001. Oltre 25 opere precedentemente sconosciute sono state pubblicate dopo la fondazione dell'associazione. Diverse composizioni cameristiche, tra le quali la \"rapsodia\" per violoncello e pianoforte e \"Cort\u00e8ge\", la sua unica composizione per piano solo, sono state registrate per la prima volta nel 2000 dalla casa discografica Dutton. Nel 2002 l'associazione ha organizzato e sponsorizzato la prima esecuzione mondiale delle sonate per violino scritte nel 1907 e nel 1909.\nLiane Curtis, presidente dell'associazione, ha pubblicato il libro \"A Rebecca Clarke Reader\", edito dalla \"Indiana University Press\" nel 2004. Il libro \u00e8 stato ritirato dalle stampe a seguito di un reclamo avanzato dal curatore delle propriet\u00e0 di Rebecca Clarke, a causa della citazione di estratti dagli scritti inediti della Clarke. Il libro \u00e8 stato successivamente ristampato dalla stessa associazione."}
{"id": "4499149", "revid": "59785", "url": "https://it.wikipedia.org/wiki?curid=4499149", "title": "Moschea Fatih", "text": ""}
{"id": "4499157", "revid": "59785", "url": "https://it.wikipedia.org/wiki?curid=4499157", "title": "Moschea Yavuz Selim", "text": ""}
{"id": "4499170", "revid": "767487", "url": "https://it.wikipedia.org/wiki?curid=4499170", "title": "Un genio in famiglia (film)", "text": "Un genio in famiglia (\"So Goes My Love\") \u00e8 un film del 1946 diretto da Frank Ryan.\n\u00c8 una commedia statunitense con Myrna Loy, Don Ameche e Rhys Williams. \u00c8 incentrato sulle vicende dell'inventore Hiram Stevens Maxim ed \u00e8 basato sul romanzo autobiografico del 1936 \"A Genius in the Family\" di Hiram Percy Maxim, il figlio.\nProduzione.\nIl film, diretto da Frank Ryan su una sceneggiatura di Bruce Manning e Clifton James con il soggetto di Hiram Percy Maxim, fu prodotto da Manning e Jack H. Skirball per la Universal Pictures e girato negli Universal Studios a Universal City, in California dal 29 ottobre al dicembre 1945. I titoli di lavorazione furono \"A Genius in the Family\" e \"The Life of Hiram Percy Maxim\".\nDistribuzione.\nIl film fu distribuito con il titolo \"So Goes My Love\" negli Stati Uniti dal 19 aprile 1946 al cinema dalla Universal Pictures.\nAltre distribuzioni:\nCritica.\nSecondo il Morandini il film \u00e8 una \"serena commediola per famiglie, tutta rose e fiori\".\nPromozione.\nLa tagline \u00e8: \"They've got the World by the Heart! \"."}
{"id": "4499172", "revid": "46931", "url": "https://it.wikipedia.org/wiki?curid=4499172", "title": "So Goes My Love", "text": ""}
{"id": "4499185", "revid": "1543377", "url": "https://it.wikipedia.org/wiki?curid=4499185", "title": "Nikolajs Alun\u0101ns", "text": "Era fratello del drammaturgo \u0100dolfs Alun\u0101ns."}
{"id": "4499186", "revid": "47767", "url": "https://it.wikipedia.org/wiki?curid=4499186", "title": "Demid", "text": ""}
{"id": "4499196", "revid": "28592", "url": "https://it.wikipedia.org/wiki?curid=4499196", "title": "Vescovo di Augusta", "text": ""}
{"id": "4499197", "revid": "28592", "url": "https://it.wikipedia.org/wiki?curid=4499197", "title": "Vescovo di Corinto", "text": ""}
{"id": "4499198", "revid": "339392", "url": "https://it.wikipedia.org/wiki?curid=4499198", "title": "Vescovo di Atene", "text": ""}
{"id": "4499199", "revid": "28592", "url": "https://it.wikipedia.org/wiki?curid=4499199", "title": "Vescovo di Zante", "text": ""}
{"id": "4499200", "revid": "287204", "url": "https://it.wikipedia.org/wiki?curid=4499200", "title": "Coppa di Serbia 2012-2013 (pallavolo femminile)", "text": "La Coppa di Serbia di pallavolo femminile 2012-2013 \u00e8 stata la 7\u00aa edizione della coppa nazionale di Serbia e si \u00e8 svolta dal 27 ottobre 2012 al 10 febbraio 2013. Alla competizione hanno partecipato 16 squadre e la vittoria finale \u00e8 andata per la quarta volta consecutiva alla \u017denski odbojka\u0161ki klub Crvena zvezda.\nRegolamento.\nAlla competizione prendono parte sedici squadre: dieci provenienti dalla Superliga pi\u00f9 altre sei proveniente dalla Prva Liga e le altre categorie minori. Le gare degli ottavi di finale si svolgono in gara unica, mentre quelle dei quarti di finale in gare di andata e ritorno. Le quattro squadre vincenti ai quarti si qualificano per la final-four."}
{"id": "4499202", "revid": "46931", "url": "https://it.wikipedia.org/wiki?curid=4499202", "title": "Cured Duck", "text": ""}
{"id": "4499203", "revid": "46931", "url": "https://it.wikipedia.org/wiki?curid=4499203", "title": "Duck Pimples", "text": ""}
{"id": "4499204", "revid": "46931", "url": "https://it.wikipedia.org/wiki?curid=4499204", "title": "The Clock Watcher", "text": ""}
{"id": "4499205", "revid": "486946", "url": "https://it.wikipedia.org/wiki?curid=4499205", "title": "Trombone Trouble", "text": ""}
{"id": "4499206", "revid": "1573940", "url": "https://it.wikipedia.org/wiki?curid=4499206", "title": "Lucilia sericata", "text": "La mosca verde (Lucilia sericata [) \u00e8 un dittero appartenente alla famiglia Calliphoridae, ampiamente distribuito in tutto il mondo, soprattutto nelle aree a clima temperato dell'emisfero boreale.\nDescrizione.\nAdulto.\nL'adulto di \"Lucilia sericata\" ha generalmente dimensioni comprese tra i 6 e 9\u00a0mm di lunghezza ed \u00e8 caratterizzato da una colorazione metallizzata tipicamente verde bottiglia, da cui derivano sia il nome italiano (\"mosca verde\") che quello inglese (\"green-bottle blowfly\").\nCome per tutti gli insetti, il corpo dell'adulto \u00e8 distinto nei tre classici tagmata: capo, torace e addome.\nIl capo \u00e8 ipognato, ben separato dal corpo, e su di esso troviamo gli occhi composti, le brevi antenne e l'apparato boccale succhiatore lambente tipico dei ditteri.\nIl torace (distinto in mesoprescuto, mesoscuto e mesoscutello) presenta tre caratteristiche scanalature trasversali, tipiche di questa specie, ed \u00e8 la porzione corporea su cui si articolano le tre coppie di arti e la coppia di ali. Come in tutti i Ditteri, infatti, il secondo paio di ali (quello posteriore) \u00e8 estremamente modificato a formare una coppia di bilancieri, cio\u00e8 due piccole strutture di forma clavata utilizzate per stabilizzare il volo dell'animale, rendendolo pi\u00f9 efficiente e preciso. I bilancieri rimangono protetti da un'espansione laterale lobata e squamiforme, detta appunto squama o caliptra, che in tutte le specie del genere \"Lucilia\" appare di colore chiaro e presenta una cresta (cresta soprasquamale) con alcuni ciuffi di peli. \"Lucilia sericata\", per\u00f2, si distingue dalle altre specie per il colore giallo del basalare (o basicosta), cio\u00e8 di quella struttura \"a spalla\" situata all'estremit\u00e0 prossimale della prima nervatura alare (la subcosta nei ditteri), il cui aspetto acquisisce quindi un importante valore sistematico.\nUn altro carattere distintivo di \"Lucilia sericata\" \u00e8 rappresentato dalle 5 setole acrosticali (cio\u00e8 quelle setole che risultano allineate lungo la linea mediale del torace, in posizione dorsale), 2 collocate anteriormente alla sutura trasversa (setole presuturali) e 3 posteriormente (postsuturali), mentre la maggior parte delle altre specie all'interno del genere \"Lucilia\" presenta solamente 4 setole acrosticali (ad esclusione di \"L. cuprina\", \"L. silvarum\", \"L. thatuna\").\nL'addome contiene invece la maggior parte degli organi interni e le strutture riproduttive. Nei maschi sono presenti le armature genitali, la cui forma rappresenta un fondamentale carattere di riconoscimento della specie, mentre nelle femmine gli ultimi segmenti corporei si assottigliano e si allungano formando un apparato telescopico detto ovopositore di sostituzione, struttura tipica dei ditteri.\nL'adulto di \"Lucilia sericata\" normalmente non viene considerato attivo durante le ore notturne: alcuni autori hanno per\u00f2 osservato casi di ovoposizione notturna in particolari condizioni ambientali (soprattutto di alta temperatura) e si tratta quindi di un argomento che necessita di ulteriori studi e approfondimenti.\nUovo.\nPer l'ovoposizione \"Lucilia sericata\" \u00e8 in grado di sfruttare un gran numero di substrati differenti, anche se viene ampiamente preferito l'utilizzo di carcasse animali, in particolare quelle situate in ambienti aperti ed esposti al sole.\nTra le numerose specie di insetti che compongono la classica entomofauna cadaverica, \"Lucilia sericata\" \u00e8 una delle prime a comparire sul corpo, anche grazie ad un apparato olfattivo particolarmente efficiente, in grado di percepire immediatamente quei composti chimici a base di ammoniaca e solfuro tipici delle prime fasi della decomposizione. In condizioni ideali di temperatura e in assenza di ostacoli fisici o chimici (naturali o artificiali) gi\u00e0 dopo 2-3 ore dalla morte compaiono i primi ammassi di uova disposti a formare dei grossi grappoli in corrispondenza degli orifizi naturali (orecchie, occhi, ferite, mucose delle narici e cavit\u00e0 orale) e di zone particolarmente protette (zona ascellare, sotto il seno, tra i capelli o tra le pieghe dei vestiti).\nAd occhio nudo le uova appaiono molto piccole, con dimensioni che non superano 1\u00a0mm di lunghezza, di colore biancastro, e presentano una specifica sculturazione esterna. Queste uova sono costituite da un guscio protettivo, il corion, molto resistente e in grado di proteggere l'embrione da attacchi chimici o fisici. Sulla parte dorsale le uova sono percorse dal piastrone (o area mediana), che presenta una struttura spugnosa per poter intrappolare le molecole d'aria trasformandosi all'occorrenza in un aeropilo, cio\u00e8 in un polmone passivo che permette all'embrione di sopravvivere anche se l'uovo viene immerso in acqua o nei fluidi corporei.\nIn seguito all'accoppiamento tra gli adulti lo sperma entra all'interno dell'uovo attraverso il micropilo, cio\u00e8 una piccola apertura che si trova nella parte cefalica dell'uovo. La femmina adulta, quindi, individuato un luogo adatto all'ovoposizione, rilascia le uova gi\u00e0 fecondate.\nLarva.\nDalle uova emergono larve apodi e vermiformi, biancastre, di forma conica, affusolata anteriormente e acefale poich\u00e9 le vestigia della testa sono invaginate nel torace. Le appendici boccali della larva sono atrofizzate e sostituite da strutture modificate che vanno a formare lo scheletro cefalo-faringeo, che in \"Lucilia sericata\" appare trasparente. Di questo solo i doppi uncini boccali sono liberamente mobili, e operano su un piano verticale.\nAi lati dell'estremit\u00e0 cefalica si possono notare due piccole evaginazioni di colore leggermente pi\u00f9 scuro, dotate di lobi, gli spiracoli anteriori, con funzione respiratoria, che hanno una grande importanza per il riconoscimento sistematico. All'estremit\u00e0 posteriore sono invece presenti gli spiracoli posteriori, anch'essi con funzione respiratoria, che presentano al proprio interno un numero diverso di fessure spiracolari a seconda dell'et\u00e0 larvale.\nDopo essere uscite dall'uovo ed entrate all'interno del cadavere, dove trovano un ambiente umido e protetto da parassiti e predatori, le larve cominciano ad attaccare il pabulum (cio\u00e8 il substrato nutritivo) con gli uncini boccali e lo ammorbidiscono secernendo enzimi (proteasi, collagenasi, lipasi) che ne iniziano la digestione. In assenza di un'apertura o di una lacerazione preesistente sulla carcassa, l'ingresso viene reso possibile dallo sforzo collettivo di un gruppo di larve che localizzano in un punto la produzione di enzimi digestivi, tanto da riuscire a perforare lo strato di rivestimento esterno del corpo.\nBiologia.\nComportamento.\n\"Lucilia sericata\" \u00e8 una specie eliofila ed amante del caldo, che contrariamente ad altri generi di Calliforidi come \"Calliphora\" sp. entra molto raramente nelle abitazioni umane e nei luoghi chiusi, preferendo rimanere in ambienti aperti e soleggiati. \u00c8 quindi una specie tipica della stagione estiva, tanto che studi specifici hanno mostrato come la sua \"Lower Development Treshold\" (LDT, cio\u00e8 la temperatura minima che permette il suo sviluppo) sia di circa 10-12,5\u00a0\u00b0C.\nAlimentazione.\n\u00c8 una specie estremamente comune sia in aree urbane che in aree rurali, e per le sue caratteristiche costituisce una delle specie pi\u00f9 importanti nell'ambito degli studi di entomologia forense. Infatti, mentre gli adulti si nutrono principalmente di polline e nettare, le larve sono necrofaghe e vengono perci\u00f2 spesso rinvenute su corpi e carcasse in stato di decomposizione.\nRiproduzione.\nIl ciclo vitale di \"Lucilia sericata\" \u00e8 quello classico dei Ditteri e in generale di tutti gli insetti olometaboli, e prevede una successione del tipo adulto-uovo-larva-pupa-adulto.\nTale ciclo prevede, a livello di pupa, una metamorfosi completa in grado di indurre profonde modificazioni strutturali e anatomiche a carico dell'animale, come testimoniato dalle notevoli differenze morfologiche ed ecologiche osservabili tra lo stadio larvale e quello di adulto."}
{"id": "4499207", "revid": "46931", "url": "https://it.wikipedia.org/wiki?curid=4499207", "title": "The Plastics Inventor", "text": ""}
{"id": "4499208", "revid": "46931", "url": "https://it.wikipedia.org/wiki?curid=4499208", "title": "Contrary Condor", "text": ""}
{"id": "4499209", "revid": "46931", "url": "https://it.wikipedia.org/wiki?curid=4499209", "title": "Donald Duck and the Gorilla", "text": ""}
{"id": "4499243", "revid": "438678", "url": "https://it.wikipedia.org/wiki?curid=4499243", "title": "La signora delle camelie (film 1909)", "text": "La signora delle camelie \u00e8 un cortometraggio muto del 1909 diretto da Ugo Falena. \u00c8 la seconda versione cinematografica del romanzo di Alexandre Dumas fils.\nDistribuzione.\nIl film fu distribuito sul mercato estero dalla Path\u00e9.\nCuriosit\u00e0.\nIl film \u00e8 conosciuto anche con il nome alternativo di Camille."}
{"id": "4499244", "revid": "599013", "url": "https://it.wikipedia.org/wiki?curid=4499244", "title": "Wayne Smith", "text": ""}
{"id": "4499262", "revid": "36426", "url": "https://it.wikipedia.org/wiki?curid=4499262", "title": "Via dei Conciatori", "text": ""}
{"id": "4499266", "revid": "767487", "url": "https://it.wikipedia.org/wiki?curid=4499266", "title": "Mary Woodville", "text": "Biografia.\nEra figlia di Richard Woodville, primo conte Rivers, e Giacometta di Lussemburgo.\nSua sorella maggiore Elisabetta divenne regina consorte dopo aver sposato Edoardo IV d'Inghilterra.\nNel settembre 1466 Mary venne fidanzata a William Herbert, primogenito ed erede di William Herbert, I conte di Pembroke, tutore di Enrico Tudor. Il giovane William fu riconosciuto Lord Dunster in vista del matrimonio. Suo padre infatti aveva assicurato nel contratto matrimoniale la signoria di Dunster nel giugno del 1463.\nNel gennaio 1467 Mary venne maritata a Lord Dunster presso Saint George's Chapel nel Castello di Windsor. La sposa aveva 10-11 anni mentre lo sposo 15.\nQuello di Mary fu uno dei tanti vantaggiosi matrimoni che la regina riusc\u00ec ad organizzare per i suoi numerosi fratelli con i rampolli delle pi\u00f9 nobili famiglie inglesi. L'intento di aumentare il prestigio e benessere della famiglia caus\u00f2 tuttavia il malcontento della nobilt\u00e0 e della Camera dei comuni.\nUno dei nemici pi\u00f9 acerrimi dei Woodville si rivel\u00f2 essere Richard Neville, XVI conte di Warwick; questi, dapprima sostenitore Yorkista, ruppe la sua alleanza con Edoardo IV in seguito al matrimonio tra il re ed Elisabetta. Nel 1469 Warwick ordin\u00f2 l'esecuzione del padre di Mary e di suo fratello John, fatti prigionieri quando l'esercito del re fu sconfitto dai ribelli nella battaglia di Edgecote Moor.\nAnche il suocero di Mary venne giustiziato su ordine di Warwick, reso ancora pi\u00f9 esasperato dall'unione di una Woodville con l'erede di Herbert. Dunster divenne cos\u00ec il secondo conte di Pembroke e Mary pot\u00e9 fregiarsi del titolo di contessa.\nPembroke tuttavia non diede prova di saper governare il sud del Galles. La morte di Mary nel 1479 indebol\u00ec considerevolmente i legami di suo marito con i tutori del principe di Galles Edoardo cos\u00ec che fu costretto a cedere la contea di Pembroke per quella di Huntingdon e ad acquisire propriet\u00e0 di minor valore nel Somerset e nel Dorset.\nNel 1484 si spos\u00f2 di nuovo con Katherine Plantageneta, figlia illegittima di Riccardo di Gloucester of King Richard III; l'unione rimase senza figli.\nDal matrimonio tra Herbert e Mary nacque solo una figlia:"}
{"id": "4499275", "revid": "287204", "url": "https://it.wikipedia.org/wiki?curid=4499275", "title": "Hasdai Crescas", "text": "Importante razionalista nell'ambito della filosofia ebraica, le sue teorie sui problemi di legge naturale e libero arbitrio nella sua opera \"Or Adonai\", possono essere considerate anticipatrici di quelle di Spinoza."}
{"id": "4499280", "revid": "767487", "url": "https://it.wikipedia.org/wiki?curid=4499280", "title": "John Woodville", "text": "Biografia.\nEra figlio di Richard Woodville, primo conte Rivers, e Giacometta di Lussemburgo.\nSua sorella maggiore Elisabetta divenne regina consorte dopo aver sposato Edoardo IV d'Inghilterra.\nNel gennaio del 1465 spos\u00f2 Catherine Neville, zia di Richard Neville, XVI conte di Warwick.\nQuello di John fu uno dei tanti vantaggiosi matrimoni che la regina riusc\u00ec ad organizzare per i suoi numerosi fratelli con i rampolli delle pi\u00f9 nobili famiglie inglesi. L'intento di aumentare il prestigio e benessere della famiglia caus\u00f2 tuttavia il malcontento della nobilt\u00e0 e della Camera dei comuni.\nUno dei nemici pi\u00f9 acerrimi dei Woodville si rivel\u00f2 essere Richard Neville, XVI conte di Warwick. Dato che la sposa aveva 69 anni e lo sposo 20, il matrimonio fu motivo di ulteriore irritazione da parte della nobilt\u00e0 e specialmente da parte di Warwick il quale gi\u00e0 al tempo del matrimonio tra Elisabetta ed Edoardo aveva rotto la sua alleanza con il re.\nNel 1469 John e suo padre accompagnarono Edoardo sul confine settentrionale del regno per sedare quella che sembrava una piccola rivola volta a porre sul trono il fratello del re, il duca di Clarence. Prima che incontrassero i ribelli per\u00f2 sia Clarence che Warwick annunciarono il loro supporto ai ribelli.\nLe forze ribelli erano molto pi\u00f9 forti di quelle di Edoardo; tuttavia dichiararono al re di non aver intenzione di combattere con lui ma chiedevano soltanto l'allontanamento dei Woodville da corte. Non essendo nelle condizioni di poter ribattere, Edoardo si pieg\u00f2 alla loro richiesta e mand\u00f2 via John e suo padre.\nQuesti andarono dapprima a Grafton e da l\u00ec si diressero verso il Galles. Sulla loro strada vennero catturati dagli uomini di Warwick sulla riva ovest del fiume Severn e portati a Coventry nello Warwickshire.\nPrima di lasciare Calais per supportare la rivolta, Warwick aveva pubblicato su un manifesto le ragioni che lo avevano spinto ad allearsi con Clarence contro il re: i Woodville, e nello specifico John e suo padre. Tale pubblicazione fu ritenuta da Warwick la giustificazione per l'esecuzione dei due Woodville, che vennero decapitati il 12 agosto e le loro teste esibite all'ingresso di Coventry."}
{"id": "4499283", "revid": "28592", "url": "https://it.wikipedia.org/wiki?curid=4499283", "title": "Regioni storiche dell'Europa Centrale", "text": ""}
{"id": "4499285", "revid": "6923", "url": "https://it.wikipedia.org/wiki?curid=4499285", "title": "Evoluzione del collegio cardinalizio durante il pontificato di Pio XII", "text": "Di seguito \u00e8 riportata l'evoluzione del collegio cardinalizio durante il pontificato di Pio XII (2 marzo 1939-9 ottobre 1958) e la successiva sede vacante (9 ottobre 1958-28 ottobre 1958).\nEvoluzione in sintesi.\nDopo l'elezione del cardinale Eugenio Pacelli il collegio dei cardinali era costituito da 61 cardinali.\nPio XII ha creato 56 cardinali in 2 concistori.\nDurante il suo pontificato sono deceduti 62 cardinali; 2 cardinali sono deceduti durante la sede vacante.\nComposizione per paese d'origine.\nFra il conclave del 1939 e il conclave del 1958, la composizione del collegio per paese d'origine dei cardinali \u00e8 fortemente mutata: gli italiani sono scesi a meno di un terzo, poco pi\u00f9 di un terzo sono europei (altri) e un terzo i non europei. \nComposizione per concistoro.\nNonostante la quasi uguale durata dei pontificati di Pio XI e di Pio XII, avendo questi creato relativamente pochi cardinali, nei conclavi successivi alla loro morte, i cardinali creati dai precedenti pontefici, che erano il 15% nel 1939, sono diventati quasi un quarto nel 1958."}
{"id": "4499287", "revid": "339392", "url": "https://it.wikipedia.org/wiki?curid=4499287", "title": "Odbojka\u0161ki Klub Po\u0161tar 064", "text": ""}
{"id": "4499288", "revid": "119481895", "url": "https://it.wikipedia.org/wiki?curid=4499288", "title": "Joseph Albo", "text": ""}
{"id": "4499290", "revid": "126257", "url": "https://it.wikipedia.org/wiki?curid=4499290", "title": "Bandiera della Padania", "text": ""}
{"id": "4499293", "revid": "1226", "url": "https://it.wikipedia.org/wiki?curid=4499293", "title": "Frankenstein Meets the Space Monster", "text": ""}
{"id": "4499299", "revid": "599013", "url": "https://it.wikipedia.org/wiki?curid=4499299", "title": "Bruce Manson", "text": "Carriera.\nIn carriera ha vinto 9 titoli di doppio, di cui 5 con il connazionale Brian Teacher. Nei tornei del Grande Slam ha ottenuto il suo miglior risultato all'Open di Francia raggiungendo le semifinali di doppio nel 1980, e di doppio misto nel 1982."}
{"id": "4499300", "revid": "47767", "url": "https://it.wikipedia.org/wiki?curid=4499300", "title": "Europa Centrale", "text": ""}
{"id": "4499303", "revid": "47767", "url": "https://it.wikipedia.org/wiki?curid=4499303", "title": "Galizia (Europa Centrale)", "text": ""}
{"id": "4499307", "revid": "1305772", "url": "https://it.wikipedia.org/wiki?curid=4499307", "title": "Vares", "text": ""}
{"id": "4499308", "revid": "767487", "url": "https://it.wikipedia.org/wiki?curid=4499308", "title": "Monofonia (audio)", "text": "La monofonia, abbreviata in mono, \u00e8 una tecnica di riproduzione/registrazione del suono che prevede un unico flusso sonoro completo destinato ad essere riprodotto da un unico diffusore acustico posizionato frontalmente all'ascoltatore. \nPer esigenze particolari, come ad esempio la necessit\u00e0 di servire un ambiente d'ascolto molto ampio, tale flusso sonoro pu\u00f2 anche essere riprodotto da pi\u00f9 diffusori acustici ma le informazioni sonore riprodotte da tali diffusori rimangono comunque le stesse per ogni diffusore.\nGeneralit\u00e0.\nLa monofonia \u00e8 stata la prima tecnica di riproduzione/registrazione del suono implementata, la pi\u00f9 semplice, ma anche quella che offre le prestazioni minori. In natura infatti il suono pu\u00f2 avere origine da molteplici punti spaziali, quindi pi\u00f9 flussi sonori sono implementati per dare origine a fonti sonore riprodotte da diffusori acustici posizionati in differenti punti spaziali, maggiore \u00e8 il livello di realismo ottenibile.\nPi\u00f9 flussi sonori in grado di dare origine a fonti sonore riprodotte da diffusori acustici posizionati in differenti punti spaziali sono implementati in tecniche di riproduzione/registrazione del suono quali la stereofonia e la quadrifonia, in grado quindi di fornire prestazioni nettamente migliori. "}
{"id": "4499309", "revid": "767487", "url": "https://it.wikipedia.org/wiki?curid=4499309", "title": "Kermit Unpigged", "text": "Kermit Unpigged \u00e8 un album che caratterizza i Muppet, prodotto dalla The Jim Henson Company attraverso Sony Wonder nel 1996, e l'ultimo album pubblicato da Jim Henson Pictures. Il titolo del disco \u00e8 una chiara parodia del della serie di Disney's MTV \"MTV Unplugged\". L'album \u00e8 composto da Kermit e gli altri Muppet che si prendono uno studio di registrazione e incontrando celebrit\u00e0 tra Linda Ronstadt, Vince Gill, Jimmy Buffett, e Ozzy Osbourne."}
{"id": "4499311", "revid": "767487", "url": "https://it.wikipedia.org/wiki?curid=4499311", "title": "Questo \u00e8 il mio uomo", "text": "Questo \u00e8 il mio uomo (\"That's My Man\") \u00e8 un film del 1947 diretto da Frank Borzage.\n\u00c8 un film drammatico a sfondo romantico statunitense con Don Ameche, Catherine McLeod e Roscoe Karns.\nProduzione.\nIl film, diretto da Frank Borzage su una sceneggiatura di Steve Fisher e Bradley King, fu prodotto da Frank Borzage per la Republic Pictures I titoli di lavorazione furono \"Turf Caf\u00e9\". \"Gallant Man\" e \"That Man of Mine\".\nDistribuzione.\nIl film fu distribuito con il titolo \"That's My Man\" negli Stati Uniti dal 1\u00ba giugno 1947 al cinema dalla Republic Pictures. \u00c8 stato poi redistribuito anche con il titolo \"King of the Racetrack\" nel 1953.\nAltre distribuzioni:\nCritica.\nSecondo il Morandini il film \u00e8 un \"coacervo di stereotipi diretto con garbo\" impregnato di moralismo ma che pu\u00f2 vantare una sceneggiatura \"brillante\".\nPromozione.\nTra le tagline \u00e8: \"FRANK BORZAGE'S fast moving story of love and excitement! \"."}
{"id": "4499315", "revid": "112977292", "url": "https://it.wikipedia.org/wiki?curid=4499315", "title": "Lexan", "text": "Il Lexan \u00e8 una particolare resina appartenente alla famiglia dei policarbonati. La scoperta di questo materiale polimerico avvenne nel 1953 da parte del Dr. Hermann Schnell presso la Bayer in Germania (la quale commercializza il materiale sotto la famiglia commerciale Makrolon). Attualmente il marchio LEXAN \u00e8 registrato dalla SABIC Innovative Plastics che ne detiene i diritti per la produzione.\nI maggiori stabilimenti SABIC che oggi producono Lexan si trovano negli USA, in Spagna e nei Paesi Bassi.\nLe applicazioni del Lexan sono tra le pi\u00f9 svariate. Tra le tante si citano:\nRispetto al plexiglas, che \u00e8 un metacrilato, il Lexan presenta una maggiore elasticit\u00e0 e resistenza al taglio e alla penetrazione."}
{"id": "4499317", "revid": "287204", "url": "https://it.wikipedia.org/wiki?curid=4499317", "title": "Jan Hajek", "text": ""}
{"id": "4499319", "revid": "46931", "url": "https://it.wikipedia.org/wiki?curid=4499319", "title": "That's My Man", "text": ""}
{"id": "4499338", "revid": "287204", "url": "https://it.wikipedia.org/wiki?curid=4499338", "title": "Tibor Tak\u00e0cs", "text": ""}
{"id": "4499339", "revid": "339392", "url": "https://it.wikipedia.org/wiki?curid=4499339", "title": "Sharkman", "text": ""}
{"id": "4499347", "revid": "339392", "url": "https://it.wikipedia.org/wiki?curid=4499347", "title": "FdI-AN", "text": ""}
{"id": "4499353", "revid": "767487", "url": "https://it.wikipedia.org/wiki?curid=4499353", "title": "Abracadabra (film 1952)", "text": "Abracadabra \u00e8 un film del 1952 diretto da Max Neufeld."}
{"id": "4499356", "revid": "339392", "url": "https://it.wikipedia.org/wiki?curid=4499356", "title": "Zestair", "text": ""}
{"id": "4499358", "revid": "767487", "url": "https://it.wikipedia.org/wiki?curid=4499358", "title": "Donne e veleni", "text": "Donne e veleni (\"Sleep, My Love\") \u00e8 un film del 1948 diretto da Douglas Sirk.\n\u00c8 un film noir statunitense con Claudette Colbert, Robert Cummings e Don Ameche, basato sul romanzo del 1946 \"Sleep, My Love\" di Leo Rosten pubblicato per la prima volta a puntate sulla rivista \"Collier\".\nTrama.\nAlison Courtland, una ricca newyorkese, si risveglia nel vagone letto di un treno diretto a Boston senza ricordare le circostanze che l'hanno portata fin l\u00ec. Il marito Richard racconta alla polizia che la moglie lo ha minacciato di morte e poi lo ha abbandonato. Nel viaggio di ritorno a casa, Alison conosce Bruce Elcott, che s'innamora di lei.\nRichard, deciso a sbarazzarsi della moglie, la convince a farsi visitare da uno psichiatra. Questi, Charles Vernay, in realt\u00e0 non \u00e8 un medico, ma un complice che deve spingere Alison al suicidio. Un giorno Bruce Elcott arriva appena in tempo per salvare Alison che, sotto ipnosi, sta per gettarsi dal balcone della sua casa.\nSuccessivamente Richard droga Alison e la spinge a uccidere Vernay, divenuto un pericoloso testimone. Vernay reagisce uccidendo Richard e poi, inseguito da Bruce Elcott che ha scoperto il loro progetto criminale, muore precipitando attraverso un lucernario. Alison ricomincer\u00e0 una nuova vita con Bruce.\nProduzione.\nIl film, diretto da Douglas Sirk su una sceneggiatura di Leo Rosten, St. Clair McKelway e, non accreditati, Decla Dunning e Cy Endfield con il soggetto dello stesso Rosten (autore del romanzo), fu prodotto da Ralph Cohn, Charles 'Buddy' Rogers e Mary Pickford per la Triangle Production e girato negli Hal Roach Studios a Culver City, in California, dal maggio all'agosto 1947 con un budget stimato in 1,8 milioni di dollari.\nDistribuzione.\nIl film fu distribuito con il titolo \"Sleep, My Love\" negli Stati Uniti dal 18 febbraio 1948 (l'anteprima si tenne a Los Angeles il 27 gennaio) al cinema dalla United Artists.\nAltre distribuzioni:\nCritica.\nSecondo il Morandini il film \u00e8 un \"noir che appartiene al filone del thriller coniugale\" che si fa notare per le ambientazioni e per il livello di suspense. Secondo Leonard Maltin il film racconta una \"vicenda ordinaria con un cast eccellente\".\nPromozione.\nLa tagline \u00e8: \"...the most terrifying words a man ever whispered to a woman!\"."}
{"id": "4499360", "revid": "46931", "url": "https://it.wikipedia.org/wiki?curid=4499360", "title": "Sleep, My Love", "text": ""}
{"id": "4499370", "revid": "132266", "url": "https://it.wikipedia.org/wiki?curid=4499370", "title": "Consignment stock", "text": ""}
{"id": "4499371", "revid": "31886", "url": "https://it.wikipedia.org/wiki?curid=4499371", "title": "Jemima", "text": "Origine e diffusione.\nRiprende il nome ebraico \u05d9\u05b0\u05de\u05b4\u05d9\u05de\u05b8\u05d4 (\"Yemima\"), presente nell'Antico Testamento, dove \u00e8 portato da una delle figlie di Giobbe (Gb ): come molti altri nomi biblici, cominci\u00f2 ad essere usato in inglese dopo la Riforma protestante, in ambienti puritani.\nEtimologicamente, Jemima risale ad una radice ebraica che ha il significato di \"caldo\"; significa quindi \"calorosa\", \"affezionata\": Molto di frequente il significato viene riportato come \"colomba\" o \"piccola colomba\", termine che in ebraico deriva dalla stessa radice, il che lo renderebbe affine per semantica a nomi quali Paloma, Colombo, Dove, Giona e Semiramide. Viene anche ricondotto al termine \"yemamah\", \"giorno\" (sempre dalla medesima radice), interpretandolo come \"brillante come il giorno\".\nOnomastico.\nIl nome \u00e8 adespota, cio\u00e8 non \u00e8 portato da alcuna santa, quindi l'onomastico ricade il 1\u00ba novembre, in occasione di Ognissanti."}
{"id": "4499374", "revid": "47767", "url": "https://it.wikipedia.org/wiki?curid=4499374", "title": "Jemimah", "text": ""}
{"id": "4499379", "revid": "1226", "url": "https://it.wikipedia.org/wiki?curid=4499379", "title": "Rodan (film)", "text": ""}
{"id": "4499381", "revid": "161374", "url": "https://it.wikipedia.org/wiki?curid=4499381", "title": "Collaborative Planning, Forecasting, and Replenishment", "text": ""}
{"id": "4499387", "revid": "22475", "url": "https://it.wikipedia.org/wiki?curid=4499387", "title": "Anello di Gravesande", "text": "L'anello di Gravesande \u00e8 un esperimento di fisica dei materiali e termodinamica ideato dall'olandese Willem 's Gravesande nel XVIII secolo. Lo scopo di tale esperimento era quello di illustrare la dilatazione termica osservando il passaggio di una sfera di metallo attraverso un anello.\nIl congegno \u00e8 strutturato in modo che la differenza tra il diametro della sfera e quello interno dell'anello sia abbastanza piccola da permettere il passaggio della sfera in condizioni normali e l'impossibilit\u00e0 che ci\u00f2 accada quando solo la sfera viene surriscaldata, dimostrando cos\u00ec un incremento del volume sotto l'effetto del calore."}
{"id": "4499388", "revid": "599013", "url": "https://it.wikipedia.org/wiki?curid=4499388", "title": "Kevin Livingston", "text": "Professionista dal 1995 al 2002, ha partecipato a sei edizioni del Tour de France.\nCarriera.\nDa dilettante vinse il Tour of the Gila nel 1992, una tappa all'\u00d6sterreich-Rundfahrt e i campionati statunitensi in linea nel 1994. Nella parte finale di questa stagione fu stagista presso la Saturn-Trek. Pass\u00f2 professionista nel 1995 con la Motorola; nelle due stagioni con la squadra statunitense partecip\u00f2 alla Vuelta a Espa\u00f1a e vinse una tappa alla Vuelta a Galicia nel 1996. Nel 1997 pass\u00f2 alla Cofidis, vincendo due tappe al Tour de l'Ain. Nel 1999 pass\u00f2 alla US Postal Service e nel 2001 alla Deutsche Telekom, ritirandosi al termine della stagione 2002. Partecip\u00f2 a sei edizioni del Tour de France, due della Vuelta a Espa\u00f1a e una del Giro d'Italia."}
{"id": "4499394", "revid": "1452073", "url": "https://it.wikipedia.org/wiki?curid=4499394", "title": "Ateleopodidae", "text": "Gli Ateleopodidae sono una famiglia di pesci ossei abissali, unica appartenente all'ordine Ateleopodiformes.\nDistribuzione e habitat.\nSi trovano nel mare Caraibico, nell'Oceano Atlantico orientale e nell'Indo-Pacifico Sono del tutto assenti dal mar Mediterraneo.\nSono pesci abissali che popolano per\u00f2 anche il piano batiale.\nDescrizione.\nNel complesso questi pesci assomigliano ai Macrouridae: hanno corpo molto allungato che termina a punta con una lunghissima pinna anale che incorpora la piccolissima pinna caudale. La pinna dorsale \u00e8 breve e alta. Le pinne ventrali in quasi tutti i generi sono ridotte a due soli raggi posti in posizione anteriore. Il muso \u00e8 rigonfio. Lo scheletro \u00e8 semicartilagineo.\nSono animali piuttosto grandi per essere pesci abissali: la specie pi\u00f9 grande \u00e8 \"Ijimaia loppei\" che raggiunge i due metri.\nBiologia.\nSostanzialmente ignota."}
{"id": "4499402", "revid": "124387181", "url": "https://it.wikipedia.org/wiki?curid=4499402", "title": "Tele Alto Veneto", "text": "Tele Alto Veneto \u00e8 un'emittente televisiva locale con sede a Bassano del Grappa. Fondata nel 1976 da Renato Furlani attualmente l'emittente \u00e8 visibile in Veneto al canale 74.\nStoria.\nDopo la fondazione nel 1976 ad opera di Renato Furlani, un industriale veneto, negli anni Ottanta l'emittente entra a far parte del gruppo Panto assieme ad Antenna Tre Nordest fino al 1995, anno in cui Tele Alto Veneto viene comprata dall'allora editore di Televeneto Luigi Giacomuzzi.\nNel 1999 viene ricomprata da Giorgio Panto e da quell'anno l'emittente incomincia a mandare in onda la popolare trasmissione sportiva Qui studio a voi stadio.\nIn seguito l'emittente veneta entra a far parte della syindication Odeon TV.\nNel 2009 Tele Alto Veneto ritorna a far parte del gruppo Panto, allora presieduto da Thomas Panto in seguito della morte del padre Giorgio.\nAttualmente Tele Alto Veneto \u00e8 diventato un canale all news del Triveneto.\nRedazione.\nTele Alto Veneto si appoggia alla redazione di Antenna Tre Nordest\nCopertura.\nTele Alto Veneto \u00e8 visibile in Veneto e in Friuli Venezia Giulia. "}
{"id": "4499403", "revid": "132266", "url": "https://it.wikipedia.org/wiki?curid=4499403", "title": "Vendor managed inventory", "text": ""}
{"id": "4499405", "revid": "1745361", "url": "https://it.wikipedia.org/wiki?curid=4499405", "title": "Giumbolando/Crash Bang Gulp!", "text": "Giumbolando/Crash Bang Gulp! \u00e8 un singolo discografico di Giumbolo, pseudonimo di Jona con i piccoli cantori di Nini Comolli e dell'Orchestra di Franco Godi, pubblicato nel 1981.\n\"Giumbolando\" era la seconda sigla del programma televisivo \"Buonasera con... Supergulp!\". Scritta da Franco Godi e Guido De Maria.\nSul lato b \u00e8 incisa \"Crash Bang Gulp!\", prima sigla della trasmissione televisiva a fumetti \"Supergulp\", scritta dagli stessi autori e incisa dall'Orchestra di Franco Godi. La musica e il testo ricalcano in buona parte la sigla Crash Bang Gulp! della prima edizione di Gulp! del 1972..\nEdizioni.\nEntrambi i brani sono stati inseriti nella compilation \"Orzowei, Supergulp e altri successi TV\" e numerose raccolte."}
{"id": "4499415", "revid": "481666", "url": "https://it.wikipedia.org/wiki?curid=4499415", "title": "Ottavio Mario Mai", "text": ""}
{"id": "4499416", "revid": "1793900", "url": "https://it.wikipedia.org/wiki?curid=4499416", "title": "Charles (fiume)", "text": "Il Charles (\"Charles River\") \u00e8 un fiume del Massachusetts, negli Stati Uniti. Nasce nei pressi di Hopkinton e dopo 129\u00a0km sfocia nell'oceano Atlantico. Nei pressi della foce separa la citt\u00e0 di Cambridge da Boston.\nIl Capitano John Smith, che nel XVII secolo esplor\u00f2 e mapp\u00f2 l'area, lo chiam\u00f2 \"Charles River\" in onore del re Carlo I d'Inghilterra.\nPer attraversare il fiume ed arrivare a Boston bisogna camminare sul Zakim Bridge.\nLungo le sue rive si trovano diversi centri universitari d'eccellenza, come l'Universit\u00e0 di Harvard, il Massachusetts Institute of Technology (MIT), l'Universit\u00e0 di Boston e la Brandeis University.\nIl fiume attraversa una zona densamente popolata e industrializzata, per cui l'inquinamento idrico \u00e8 diventato nel corso degli anni un serio problema. Nel 1965 fu creata la \"Charles River Watershed Association\" con l'intento di avviare un progressivo disinquinamento. Nel 1995, la \"United States Environmental Protection Agency\" annunci\u00f2 l'obiettivo di rendere il fiume idoneo al nuoto entro il 2005.\nNel 1996 il Governatore William Weld si tuff\u00f2 completamente vestito nel fiume per dimostrare il suo impegno per disinquinare il fiume. In luglio 2007 nel fiume si svolse la gara di nuoto \"Charles River Masters Swim Race\", la prima in oltre cinquant'anni."}
{"id": "4499417", "revid": "268849", "url": "https://it.wikipedia.org/wiki?curid=4499417", "title": "Nazionale Olimpica di calcio del Marocco", "text": ""}
{"id": "4499423", "revid": "1649409", "url": "https://it.wikipedia.org/wiki?curid=4499423", "title": "Choi Yong-kun", "text": "Biografia.\nChoi nacque nella Contea di Taechon (\ud0dc\ucc9c\uad70, \u6cf0\u5ddd\u90e1), nel P'y\u014fngan Settentrionale in Corea nel 1900. Venne educato in seguito in due differenti accademie militari.\nChoe ebbe come suo primo impiego militare fu quello della lotta contro la Spedizione del Nord nel 1927. In seguito prese parte anche alle rivolte comuniste nel Canton nel dicembre dello stesso anno.\nNel settembre 1931 guid\u00f2 un'unit\u00e0 guerrigliera contro i giapponesi, dopo che avevano occupato la Manciuria nel settembre 1931.\nNel 1946, divenne presidente del Partito Democratico Coreano (KDP) e guid\u00f2 la sua organizzazione verso una via pro-comunista. Ci\u00f2 nonostante era allo stesso tempo segretamente un membro del partito dominante, il Partito del Lavoro di Corea e aveva il compito di impedire al KDP di divenire una forza politica indipendente. In seguito, ebbe diverse promozioni nell'esercito e nel febbraio 1948, venne nominato comandante supremo dell'Armata del popolo coreano. Era di fatto il comandante pi\u00f9 alto in grado sul campo per tutte le armate nordcoreane durante la Guerra di Corea, dalla prima invasione della Corea del Sud nel giugno 1950 sino alla firma dell'Armistizio di Panmunjeom nel luglio 1953.\nNel 1953, venne promosso a Vice-maresciallo e venne nominato ministro della difesa. Nel settembre 1957, venne rimosso dalla posizione di ministro della difesa e venno nominato a Presidente del Presidium dell'Assemblea popolare suprema, una carica meramente cerimoniale. In questa carica, era il capo di stato nominale della Corea del Nord. Nel 1972 venne nominato Vicepresidente dell'Assemblea popolare suprema carica che lasci\u00f2 nel 1974. Mor\u00ec a Pyongyang nel 1976. In seguito alla sua morte gli venne riservato un funerale di stato.\nNelle sue memorie, un ex presidente dell'Assemblea popolare suprema che aveva defezionato, afferm\u00f2 che era difficile avere a che a fare con Choi, ma in realt\u00e0 non era cosi severo.\nNel 1970 vi erano diverse notizie su un deterioramento della sua salute, e dopo aver partecipato nel novembre 1970 al congresso del Partito del Lavoro di Corea e essere riuscito a mantenere il suo grado di Vice-maresciallo, lasci\u00f2 la Corea del Nord per sottoporsi a trattamenti medici nella Repubblica Democratica Tedesca."}
{"id": "4499426", "revid": "132266", "url": "https://it.wikipedia.org/wiki?curid=4499426", "title": "Previsione collaborativa, pianificazione e programmazione", "text": ""}
{"id": "4499427", "revid": "203463", "url": "https://it.wikipedia.org/wiki?curid=4499427", "title": "Fiume Charles", "text": ""}
{"id": "4499428", "revid": "486946", "url": "https://it.wikipedia.org/wiki?curid=4499428", "title": "The Return of the Six Million Dollar Man and Bionic Woman", "text": ""}
{"id": "4499436", "revid": "1226", "url": "https://it.wikipedia.org/wiki?curid=4499436", "title": "Bionic Ever After?", "text": ""}
{"id": "4499439", "revid": "729019", "url": "https://it.wikipedia.org/wiki?curid=4499439", "title": "Ivan Fi\u010dev", "text": "Biografia.\nNato a Veliko T\u0103rnovo nell'allora Impero ottomano, era nipote di Kolju Fi\u010deto, famoso architetto e scultore bulgaro del XIX secolo; dopo gli studi a T\u0103rnovo e Gabrovo, si diplom\u00f2 al Robert College di Istanbul. Durante la guerra russo-turca del 1877-78, Fi\u010dev si arruol\u00f2 in un corpo di volontari bulgari impegnato a fianco dei russi, servendo poi come traduttore per il governo provvisorio russo di T\u0103rnovo; nel 1880 fu accettato all'accademia militare di Sofia del neo costituito esercito bulgaro, uscendone nel 1882 con il grado di tenente e venendo assegnato al 20\u00ba battaglione fanteria \"Varna\". Promosso primo tenente nell'agosto del 1885, nel novembre seguente prese parte alla guerra serbo-bulgara come comandante di una compagnia del 5\u00ba reggimento fanteria \"Danubio\", partecipando alla difesa di Vidin dal 12 al 16 novembre. Promosso capitano nel gennaio del 1887, nel 1889 studi\u00f2 per un anno all'accademia militare di Torino; ottenne la promozione a maggiore il 1\u00ba gennaio 1892 e a colonnello il 1\u00ba gennaio 1903. All'inizio del 1907 ottenne il comando della 2\u00aa divisione fanteria \"Tracia\" di base a Plovdiv, e il 1\u00ba gennaio 1908 fu promosso al grado di maggior generale.\nNel 1910 Fi\u010dev fu nominato capo di stato maggiore dell'esercito bulgaro, e in questa veste diresse i preparativi militari per la guerra contro l'Impero ottomano. Il 19 ottobre 1912 Bulgaria, Serbia e Grecia, riunite nella cosiddetta \"Lega Balcanica\", dichiararono guerra all'Impero ottomano dando il via alla prima guerra balcanica: le truppe bulgare dilagarono nella regione della Tracia infliggendo due pesanti sconfitte agli ottomani nelle battaglie di Kirk Kilisse (24 ottobre) e di L\u00fcleburgaz (28 ottobre - 3 novembre), oltre a porre l'assedio alla fortezza di Adrianopoli; nonostante queste vittorie, il parziale insuccesso bulgaro nella battaglia di \u00c7atalca (17-18 novembre), fatto che fece tramontare la possibilit\u00e0 di un'occupazione bulgara della capitale ottomana Istanbul, compromise il prestigio di Fi\u010dev, che venne relegato in un ruolo secondario nella conduzione delle operazioni belliche, ora praticamente controllate dal generale Mihail Savov, rappresentante personale dello zar Ferdinando I.\nDopo la vittoria della Lega Balcanica nel conflitto, attriti e dissidi iniziarono a sorgere tra gli alleati circa la spartizione dei territori conquistati agli ottomani; nel governo bulgaro inizi\u00f2 a farsi strada la possibilit\u00e0 di risolvere la disputa con le armi: Fi\u010dev si dichiar\u00f2 contrario a un conflitto contro gli ormai ex-alleati, ma il 30 giugno 1913 non pot\u00e9 impedire che Savov, agendo praticamente di sua iniziativa, ordinasse alle forze bulgare di attaccare i reparti serbi e greci schierati nelle zone contese della Macedonia, dando avvio alla seconda guerra balcanica. Fi\u010dev rassegn\u00f2 le dimissioni per protesta, ma queste non furono accettate ed egli rimase nella sua carica di stato maggiore dell'esercito: assalite da serbi, greci, ottomani e romeni, le forze bulgare accumularono ben presto una serie di sconfitte e il paese fu costretto a chiedere la pace a met\u00e0 del luglio 1913; Fi\u010dev guid\u00f2 la delegazione bulgara durante le trattative di pace finali, siglando il trattato di Bucarest il 10 agosto 1913.\nDopo le guerre balcaniche Fi\u010dev continu\u00f2 a ricoprire la carica di capo di stato maggiore fino al 1\u00ba gennaio 1914, quando fu promosso a tenente generale e messo al comando del 3\u00ba distretto militare; il 14 settembre dello stesso anno fu nominato ministro della guerra del governo di Vasil Radoslavov, carica che mantenne fino all'agosto del 1915 quando si ritir\u00f2 dal servizio attivo. Posto nella riserva, non prese parte alla prima guerra mondiale, ma nel dopoguerra fu nominato ministro plenipotenziario presso l'ambasciata bulgara di Bucarest; Ivan Fi\u010dev mor\u00ec a Sofia il 13 novembre 1931 all'et\u00e0 di 71 anni."}
{"id": "4499442", "revid": "46931", "url": "https://it.wikipedia.org/wiki?curid=4499442", "title": "Mister PESC", "text": ""}
{"id": "4499443", "revid": "547034", "url": "https://it.wikipedia.org/wiki?curid=4499443", "title": "Composizioni di Rebecca Clarke", "text": "Lista delle composizioni di Rebecca Clarke (1886-1979), ordinate per genere."}
{"id": "4499446", "revid": "731511", "url": "https://it.wikipedia.org/wiki?curid=4499446", "title": "Julio Teher\u00e1n", "text": "Carriera.\nGli inizi.\nNel 2007, all'et\u00e0 di sedici anni, firm\u00f2 come free agent amatoriale con gli Atlanta Braves, per giocare nelle proprie leghe minori con i club affiliati della Minor League Baseball.\nNel 2008, alla sua prima stagione da professionista, gioc\u00f2 per i Danville Braves chiudendo la stagione con un bilancio di 1-2, una Media PGL di 6.60 punti concessi a partita e 17 strikeout.\nDopo avere giocato in gran parte dei club di affiliazione dei Braves, pass\u00f2 ai Gwinnett Braves ottenendo la convocazione per l'evento \"All-Star Futures Game\" disputatosi il 10 luglio 2011.\nMajor League baseball.\nIl 7 maggio 2011 ha debuttato ufficialmente nella MLB, al Citizens Bank Park di Filadelfia contro i Philadelphia Phillies. Successivamente si \u00e8 alternato fra le leghe minori e la massima lega americana.\nNel 2013, data l'assenza per infortunio dei lanciatori Brandon Beachy e Jonny Venters, \u00e8 stato inserito nei cinque lanciatori partenti della squadra.\nAttualmente \u00e8 considerato la miglior prospettiva futura del sistema dei Braves precedendo il compagno Christian Bethancourt e Lucas Sims.\nDivenne free agent il 4 novembre 2019, poco dopo la fine della stagione. Il 21 dicembre 2019, Teher\u00e1n firm\u00f2 un contratto valido un anno del valore di 9 milioni di dollari con i Los Angeles Angels. Il 19 luglio risult\u00f2 positivo al COVID-19. Salt\u00f2 cos\u00ec l'inizio della stagione, esordendo con la squadra il 5 agosto. Divenne free agent a fine stagione.\nIl 19 febbraio 2021, Teheran firm\u00f2 un contratto di minor league con i Detroit Tigers. Circa un mese dopo firm\u00f2 un contratto annuale con la squadra dal valore di 3 milioni, pi\u00f9 un bonus di 1 milione in caso il giocatore parteciper\u00e0 ad almeno 20 partite. Esord\u00ec con la squadra il 3 aprile, tuttavia il 10 aprile venne inserito nella lista degli infortunati per 10 giorni e il giorno seguente nella lista per 60 giorni, chiudendo di fatto in anticipo la sua stagione."}
{"id": "4499452", "revid": "112968217", "url": "https://it.wikipedia.org/wiki?curid=4499452", "title": "Neo-noir", "text": "Il neo-noir \u00e8 un sottogenere del film noir, che utilizza gran parte degli elementi della filmografia noir ma con l'aggiunta di temi, contenuti, stili, elementi visivi e mezzi che non erano presenti o non venivano utilizzati nei primi noir degli anni quaranta e anni cinquanta. Ad oggi quindi con il termine \"neo-noir\" s'intende indicare dei film successivi agli anni cinquanta e sessanta di ambientazione moderna o contemporanea, appartenenti a questo tipo di genere o che ne condividono le tematiche, anche se ci\u00f2 pu\u00f2 essere esteso ad opere non necessariamente cinematografiche.\nIl neo-noir eredita le caratteristiche principali del noir, come il protagonista antieroe in conflitto, spesso detective o membro delle forze dell'ordine, la presenza di femme fatale e gangster, ma soprattutto il senso di ambiguit\u00e0, disincanto e smarrimento che nel noir classico venne emblematicamente rappresentato da pellicole quali \"La fiamma del peccato\" e \"Il grande sonno\".\nStoria.\nIl neo-noir inizia a formarsi negli Stati Uniti durante gli anni sessanta e si sviluppa in un periodo di fermento politico e sociale, quello della guerra fredda, dell'invasione americana in Vietnam e delle lotte per i diritti civili. La tecnologia cinematografica era intanto progredita considerevolmente e, oltre al colore, erano state sviluppate lenti anamorfiche CinemaScope e Panavision, le quali avevano cambiato il rapporto d'aspetto dell'immagine nel cinema. Grazie anche alla televisione e alla produzione di film stranieri, che iniziavano a concorrere insieme a quelli hollywoodiani, i contenuti \"moralmente accettabili\" nella cinematografia statunitense stipulati nel Codice Hays furono rapidamente abbandonati con il codice stesso, e ci\u00f2 permetteva ai registi di mostrare immagini e parlare di temi che prima erano proibiti, come la violenza e l'erotismo.\nFu solo dopo il 1970 che critici cinematografici iniziarono a considerare il neo-noir come un genere distinto da una propria definizione. Tuttavia, la terminologia noir e post-noir (come \"neo-classico\", \"hard-boiled\" ecc.) nelle applicazioni moderne sono spesso disconosciute dai critici e professionisti a causa dell'oscurit\u00e0 di un genere cos\u00ec grezzo. Per esempio James M. Cain, autore de \"Il postino suona sempre due volte\" e \"La morte paga doppio\", da cui sarebbero stati tratti due film omonimi al primo romanzo, \"La fiamma del peccato\" e \"Brivido caldo\" per il secondo, viene considerato uno degli autori di narrativa hard-boiled che ne hanno definito il genere. Eppure, Cain viene citato per aver detto: \"Io non appartengo a nessuna scuola, hard-boiled o altre, e credo che queste cosiddette scuole esistono principalmente nella fantasia dei critici, e hanno poca corrispondenza in qualsiasi altra parte della realt\u00e0\".\nA differenza del classico film noir, il film neo-noir \u00e8 caratterizzato da circostanze e tecnologie moderne \u2014 dettagli che sono stati in genere assenti o irrilevanti per la trama del classico film noir. Nei film dei primi anni '40 e '50, il pubblico veniva guidato a capire e costruire un rapporto con il protagonista o anti-eroe. I film neo-noir successivi al 1970 invertivano spesso questo ruolo. Movimenti di macchina non convenzionali e progressioni della trama ricordano invece agli spettatori che devono semplicemente guardare il film e non prendere parte alla costruzione della storia.\nI temi moderni impiegati nei film neo-noir includono crisi di identit\u00e0, problemi di memoria e soggettivit\u00e0, e soprattutto problemi tecnologici e le loro implicazioni sociali. Poich\u00e9 questi elementi fondamentali sono ambigui nella pratica come le loro definizioni, alcuni teorici del cinema sostengono che il termine \"neo-noir\" pu\u00f2 essere applicato ad altre opere di narrativa che similmente incorporano tali motivi. Robert Arnett afferma che \"il neo-noir \u00e8 diventato cos\u00ec amorfo come genere/movimento, che si qualifica qualsiasi film con un detective o un crimine\". \u00c8 a causa di questa ambivalenza che il neo-noir \u00e8 ancora oggi una forma non definita e malleabile e viene interpretato di conseguenza."}
{"id": "4499453", "revid": "129019", "url": "https://it.wikipedia.org/wiki?curid=4499453", "title": "Midtown Miami", "text": "Midtown Miami \u00e8 il nome d'insieme per i quartieri di Wynwood ed Edgewater di Miami in Florida (Stati Uniti d'America), a nord di Downtown ed a sud del Miami Design District, con una popolazione nel 2010 di 25.623 abitanti.\nGeografia.\nIl quartiere \u00e8 approssimativamente delimitato dalla North 17th Street a sud, dalla Interstate 195 a nord, dalla Interstate 95 ad ovest e dalla Baia di Biscayne ad est. La zona ad est di \"North Miami Avenue\" \u00e8 il quartiere di Edgewater, mentre quella ad ovest costituisce il quartiere di Wynwood.\nIl quartiere ospita anche il Beverly Terrace Historic District, che riguarda due edifici ai civici 3224 e 3300 di Biscayne Boulevard, costruiti nel 1925 dagli architetti Hampton e Ehmann. Risalenti al periodo del boom immobiliare, questi edifici in stile Mediterranean Revival sono stati riconosciuti come distretto storico nel 2003. La Davenport and Rich Development Company pianific\u00f2 inizialmente la costruzione di quattro edifici con una fontana centrale all'incrocio tra Biscayne Boulevard e NE 33rd Street; in realt\u00e0 il quarto edificio non fu mai costruito ed il terzo demolito.\nStoria.\nI lavori per la costruzione di \"Midtown Miami\" iniziarono nel 2005 sulla NE 36th Street. Il progetto prevedeva uno sviluppo urbano su larga scala con otto edifici residenziali con un elevato numero di piani, un hotel, due parchi ed una zona commerciale chiamata \"The Shops at Midtown\", un'area commerciale all'aperto che voleva richiamare il quartiere di SOHO a New York.\nA seguito della fine della bolla immobiliare nel 2007, furono costruiti solo due edifici residenziali e circa due terzi di \"The Shops at Midtown\". A luglio 2011 furono annunciati piani per iniziare un nuovo centro di intrattenimenti a Midtown, includendo un hotel, un cinema e dei negozi al posto dell'attuale parco nel centro di Midtown, sebbene le critiche principali su Midtown si concentrano proprio sulla mancanza di parchi.\nAnche il quartier generale statunitense della Bacardi si trovava in edifici presso Midtown Miami.\nNel 2007 la Bacardi decise di trasferire in un complesso presso Coral Gables il suo quartier generale, centralizzando in questa nuova sede gli impiegati che lavoravano a quel tempo in sette differenti sedi nel sud della Florida.\nUna volta liberati gli edifici da parte della Bacardi, i cittadini di Miami iniziarono una campagna per includere gli edifici nel patrimonio storico della citt\u00e0. \nA fine del 2012, la National YoungArts Foundation acquist\u00f2 gli edifici della Bacardi e li trasform\u00f2 nella sua sede nazionale.\nEventi.\nMidtown \u00e8 la sede della fiera d'arte \"Art Miami\", che si tiene durante la \"Art Basel week\" di Miami."}
{"id": "4499455", "revid": "22356", "url": "https://it.wikipedia.org/wiki?curid=4499455", "title": "Scanisaurus nazarowi", "text": "Lo scanisauro (Scanisaurus nazarowi) \u00e8 un rettile marino estinto, appartenente ai plesiosauri. Visse nel Cretaceo superiore (Senoniano, tra 85 e 65 milioni di anni fa). I suoi resti fossili sono stati ritrovati in Svezia e in Russia.\nClassificazione.\nQuesto animale venne descritto per la prima volta nel 1911 da Bogolubov, sulla base di una vertebra cervicale posteriore molto corta e larga, rinvenuta sulle rive del fiume Volga nell'Oblast' di Orenburg, in Russia. Bogolubov attribu\u00ec questo fossile a una nuova specie del genere \"Cimoliasaurus\" (\"C. nazarowi\"). Nel 1959 Per-Ove Persson attribu\u00ec alla stessa specie alcuni fossili di plesiosauro ritrovati nella provincia di Scania, in Svezia, comprendenti frammenti di ossa degli arti, denti striati e alcune vertebre; lo studioso attribu\u00ec la specie \"C. nazarowi\" a un nuovo genere di plesiosauri, \"Scanisaurus\", e lo ritenne comunque affine a \"Cimoliasaurus\", tanto da includerlo nella stessa famiglia (Cimoliasauridae); questi plesiosauri, secondo Persson, erano dotati di crani pi\u00f9 grandi e colli pi\u00f9 corti rispetto ai tipici plesiosauri. Lo stesso studioso, in seguito, attribu\u00ec a \"Scanisaurus\" anche un cranio fracassato. In ogni caso, attualmente \"Scanisaurus\" \u00e8 considerato un \"nomen dubium\", a causa dell'eccessiva frammentariet\u00e0 dei resti, privi di tratti diagnostici."}
{"id": "4499461", "revid": "122246", "url": "https://it.wikipedia.org/wiki?curid=4499461", "title": "Memorial Hubert Wagner 2012", "text": "Il X Memorial Hubert Wagner si \u00e8 svolto dal 20 al 22 luglio 2012 a Zielona G\u00f3ra, in Polonia. Al torneo hanno partecipato 4 squadre nazionali e la vittoria finale \u00e8 andata per la quarta volta alla Polonia.\nPodio.\nCampione.\nPolonia(Primo titolo)\nSecondo posto.\nGermania\nTerzo posto.\nArgentina"}
{"id": "4499462", "revid": "22356", "url": "https://it.wikipedia.org/wiki?curid=4499462", "title": "Scanisaurus", "text": ""}
{"id": "4499472", "revid": "386562", "url": "https://it.wikipedia.org/wiki?curid=4499472", "title": "Kong Ming", "text": ""}
{"id": "4499475", "revid": "1543377", "url": "https://it.wikipedia.org/wiki?curid=4499475", "title": "Lionel Woodville", "text": "Biografia.\nEra figlio di Richard Woodville, primo conte Rivers, e Giacometta di Lussemburgo.\nStudi\u00f2 ad Oxford dove si laure\u00f2. Nel 1479 succedette a Thomas Chaundler come cancelliere dell'universit\u00e0 di Oxford. Il 31 ottobre 1480 divenne prebendario di Mora nella . Nel 1482 fu fatto vescovo di Salisbury per disposizione papale.\nFu il primo a ricevere una laurea honoris causa dall'Universit\u00e0 di Oxford nel 1478 o 1479\nSua sorella maggiore Elisabetta divenne regina consorte dopo aver sposato Edoardo IV d'Inghilterra. Il matrimonio reale con una dama di rango inferiore gener\u00f2 disapprovazione tra la nobilt\u00e0 che mal tollerava titoli e prestigio che la famiglia Woodville andava accumulando dietro influenza della regina.\nI piani matrimoniali di Elisabetta in particolare, volti a far accasare i numerosi fratelli con i rampolli delle pi\u00f9 nobili famiglie inglesi, causarono l'azione di Richard Neville, XVI conte di Warwick che appoggi\u00f2 una rivolta contro il re costringendolo ad allontanare da corte l'odiata famiglia. Successivamente Richard Woodville ed il figlio John vennero catturati e giustiziati da Warwick.\nDopo la morte di Edoardo IV la posizione dei Woodville si fece ancor pi\u00f9 difficile: il fratello del re Riccardo di Gloucester fece dichiarare nullo il matrimonio di Elisabetta e rivendic\u00f2 il trono.\nElisabetta, le figlie e Lionel trovarono rifugio a Westminster. La vita di Lionel tuttavia, essendo vescovo, non era in pericolo, infatti lasci\u00f2 presto la sorella e le nipoti per far parte della commissione di pace e si riconcili\u00f2 con Riccardo.\nCon l'esecuzione di suo fratello Antonio per\u00f2 Lionel prese parte attivamente alla rivolta organizzata dal duca di Buckingham per rovesciare il re. Quando essa fall\u00ec, Lionel fu tra i tanti che fuggirono in Bretagna. Riccardo, con Act of parliament fece dichiarare persi titoli e beni temporali. Non riusc\u00ec mai a tornare in Inghilterra perch\u00e9 mor\u00ec in esilio prima del 23 giugno 1484 e venne sepolto a ."}
{"id": "4499480", "revid": "767487", "url": "https://it.wikipedia.org/wiki?curid=4499480", "title": "Amanti crudeli", "text": "Amanti crudeli (\"Slightly French\") \u00e8 un film del 1949 diretto da Douglas Sirk.\n\u00c8 una commedia musicale a sfondo romantico statunitense con Dorothy Lamour, Don Ameche e Janis Carter.\nProduzione.\nIl film, diretto da Douglas Sirk su una sceneggiatura di Karen DeWolf con il soggetto di Herbert Fields, fu prodotto da Irving Starr per la Columbia Pictures Corporation e girato a Los Angeles, California, dal 9 gennaio 1948 al 2 marzo 1948. Il titolo di lavorazione fu \"Let's Fall in Love\".\nDistribuzione.\nIl film fu distribuito con il titolo \"Slightly French\" negli Stati Uniti dal 2 febbraio 1949 (premi\u00e8re a Hollywood) al cinema dalla Columbia Pictures.\nAltre distribuzioni:\nCritica.\nSecondo il Morandini il film \u00e8 una \"commedia di intelligente eleganza sul mondo del cinema\" che pu\u00f2 vantare ottime interpretazioni musicali.\nPromozione.\nLa tagline \u00e8: \"THE ACCENT IS ON Fun!\"."}
{"id": "4499481", "revid": "46931", "url": "https://it.wikipedia.org/wiki?curid=4499481", "title": "Slightly French", "text": ""}
{"id": "4499489", "revid": "767487", "url": "https://it.wikipedia.org/wiki?curid=4499489", "title": "Geti Tey", "text": "Geti Tey \u00e8 un documentario del 1979 diretto da Samba Felix N'Diaye che ha come sottotitolo - in francese - \"La p\u00eache aujourd'hui\" (\"la pesca oggi\").\nTrama.\nI pescatori senegalesi di Kayar, Hann e Soumb\u00e9dioune, che con la loro attivit\u00e0 nutrono il 90% della popolazione costiera, raccontano le difficolt\u00e0 che affrontano quotidianamente per riuscire a sopravvivere di fronte all'avanzare della tecnologia della pesca industriale, responsabile dell'impoverimento di fauna e flora marine.\nProduzione.\nIl film - un documentario di 41 minuti - fu prodotto in 16 mm dalla Samba et Cie Films (Senegal) e dalla Almadies films (Francia).\nDistribuzione.\nIl documentario \u00e8 stato presentato nel 1979 al Festival internazionale della francofonia di Nizza, aggiudicandosi la palma d'oro per il miglior cortometraggio e successivamente a svariati festival, tra cui il Festival international du court m\u00e9trage de Clermont-Ferrand del 2013. \u00c8 distribuito da Les Fabriques de la Vanne."}
{"id": "4499490", "revid": "767487", "url": "https://it.wikipedia.org/wiki?curid=4499490", "title": "Torana", "text": "Un torana \u00e8 un tipo di portale diffuso nell'architettura induista e buddhista del subcontinente indiano.\nSignificato e usi di \"torana\".\nI torana sono associati agli stupa buddhisti come il \"Grande Stupa\" di Sanchi, nonch\u00e9 a strutture giainiste e induiste e a parecchie strutture secolari. Torana simbolici possono anche essere fatti di fiori e perfino di foglie appese sulle porte e alle entrate, particolarmente nell'India occidentale e meridionale. Si crede portino buona fortuna e indicano occasioni propizie e festive. Possono anche servire a scopi didattici o narrativi oppure essere eretti per segnare la vittoria di un re.\nDurante la festa del Vesak dello Sri Lanka \u00e8 tradizione erigere torana del Vesak colorati illuminati elettricamente in luoghi pubblici. Queste decorazioni sono installazioni temporanee che rimangono in esposizione pubblica per un paio di settimane a partire dal giorno del Vesak.\nI torana sono chiamati anche \"vandanamalika\". Ci sono diversi tipi di torana - \"dvara-torana\", \"patra-torana\", \"ratne-torana\" e cos\u00ec via, che sono menzionati nei trattati architettonici indiani medievali.\nStoria.\nL'attuale torana presso la stupa di Sanchi fu costruito intorno al I secolo a.C. fino al I secolo d.C., dall'impero Shatavahana dell'antica India.\nSia i portali cinesi \"paifang\" sia i portali giapponesi \"torii\" potrebbero essere derivati dai torana indiani. Le funzioni di tutti e tre sono simili, ma generalmente differiscono in base ai loro rispettivi stili architettonici, come l'avere tetti a livelli multipli e con archi e vari \"pali di sostegno\" che sono prevalenti nello stile architettonico est asiatico.\nIl portale coreano \u00e8 anche imparentato con il torii giapponese e strutture simili esistono in Thailandia.\nTra questi paesi ebbero luogo numerosi scambi culturali nei tempi antichi, cos\u00ec che molte pratiche culturali indiane, thailandesi, cinesi, coreane e giapponesi sono imparentate. Per esempio, Benzaiten \u00e8 un nome giapponese per la dea ind\u00f9 Saraswati, e l'antico alfabeto siddham, che scomparve dall'India verso il 1200 d.C., \u00e8 ancora scritto da alcuni monaci in Giappone."}
{"id": "4499491", "revid": "98102520", "url": "https://it.wikipedia.org/wiki?curid=4499491", "title": "West Flagler", "text": "West Flagler (precedentemente chiamata West Little Havana) \u00e8 un quartiere di Miami in Florida (Stati Uniti d'America), attraversato da \"Flagler Street\", con una popolazione nel 2010 di 31.407 abitanti.\nGeografia.\nSi trova approssimativamente localizzato a sud del Tamiami Trail (U.S. Route 41/South Eighth Street) ed a sud della North Seventh Street, tra la \"Florida State Road 9\" (West 27th Avenue) ad est e \"LeJeune Road\" (West 42nd Avenue) ad ovest.\nSociet\u00e0.\nSecondo i dati del 2000, West Flagler aveva una popolazione di 41.012 residenti, con 14.810 nuclei famigliari e 10.490 famiglie residenti nel quartiere.\nIl reddito medio per abitazione era di 26.176,70 $. La composizione razziale era del 90,73% di ispanici e latino americani, 1,15% di persone di colore, 7,61% di bianchi non ispanici e lo 0,49% di altre razze."}
{"id": "4499494", "revid": "121661544", "url": "https://it.wikipedia.org/wiki?curid=4499494", "title": "Associazione Femminile Dilettantistica Grifo Perugia", "text": "LAssociazione Femminile Dilettantistica Grifo Perugia, meglio conosciuta come Grifo Perugia, \u00e8 una societ\u00e0 calcistica femminile italiana con sede nella citt\u00e0 di Perugia. Il 9 ottobre 2018 \u00e8 stata annunciata dalla FIGC la cessione del titolo sportivo della societ\u00e0 all'A.C. Perugia Calcio.\nStoria.\nLa \"Grifo Calcio Femminile Perugia\" nasce nel 1992, scindendosi dall\"Associazione Calcio Femminile Perugia\". In un periodo particolarmente carente di nuove squadre umbre iscritte al campionato di Serie C, la nuova societ\u00e0 fu inserita nel girone unico del campionato marchigiano.\nLa squadra biancorossa allenata da Walter Vincenti al primo campionato si classific\u00f2 al 4\u00ba posto iniziando nel migliore dei modi la nuova esperienza. Sulla panchina diretta da Vincenti si susseguirono nella stagione 1993-1994 Elvio Rossi e poi Marcello Vaccai. Nella stagione 1995-1996, al ritorno di Vincenti, le grifoncelle si aggiudicarono la Coppa Marche. \u00c8 il primo titolo vinto dalla presidentessa Valentina Roscini che vede crescere velocemente la propria squadra, che si imporr\u00e0 la stagione successiva guadagnando la promozione in Serie B.\nAll'esordio in Serie B la Grifo ottiene un notevole 5\u00ba posto su 16 squadre, grazie anche alle 23 reti segnate dal bomber perugino Immacolata Elia. La stagione successiva le umbre si avvicinano ancora di pi\u00f9 alla promozione in Serie A, che mancano nella stagione 2000-2001 perdendo le finali per il terzo e ultimo posto disponibile. Dopo la delusione per la mancata promozione la squadra viene rinnovata con l'arrivo del nuovo allenatore Oliviero Montanelli e alcune giovani calciatrici; \u00e8 forse l'inesperienza delle nuove il motivo della mancata riconferma della squadra, che sembra pronta per il salto di categoria ma chiude il campionato 2001-2002 con un modesto 7\u00ba posto nel girone C.\nLa squadra allenata da Montanelli si presenta ben pi\u00f9 determinata la stagione successiva centrando l'obiettivo con tre giornate d'anticipo, distanziando a 8 punti le gigliate fiorentine e guadagnando, con una sola sconfitta su 22 partite giocate, la promozione in Serie A2. Montanelli rimarr\u00e0 per otto anni alla guida della squadra perugina fino a lasciare al termine della stagione 2008-2009, raccogliendo cinque significativi piazzamenti a ridosso della zona promozione.\nA coronare il sogno della presidentessa Valentina Roscini arriva la tanto desiderata promozione in Serie A ottenuta nella stagione 2011-2012, annata che vide le grifoncelle protagoniste fin dalla prima giornata raccogliendo 24 vittorie e 2 pareggi su 26 giornate, nonch\u00e9 la palma del miglior attacco e difesa del girone. La permanenza in Serie A dura due stagioni consecutive, al termine delle quali la Grifo Perugia venne retrocessa in Serie B, tornata ad essere la seconda serie nazionale.\nAl termine della stagione 2017-2018, la Grifo Perugia ha concluso al settimo posto il girone A della Serie B, non sufficiente per essere ammessa al girone unico di Serie B dell'anno successivo, venendo cos\u00ec retrocessa nella nuova Serie C organizzata su gironi interregionali. Il 9 ottobre 2018, pochi giorni prima dell'esordio nel girone C della Serie C, il commissario straordinario della FIGC Roberto Fabbricini ha deliberato, in accoglimento dell'istanza congiunta, di attribuire il titolo sportivo della A.F.D. Grifo Perugia all'A.C. Perugia Calcio, la cui sezione femminile viene cos\u00ec iscritta al campionato di Serie C.\nSociet\u00e0.\nOrganigramma societario.\n\"Dal sito web ufficiale della societ\u00e0\".\nSettore giovanile.\nIn ambito giovanile, la Grifo Perugia vanta la vittoria di un Campionato Primavera, conquistato dalle giovani grifoncelle nella stagione 2013-2014, alla loro prima finale assoluta nel torneo."}
{"id": "4499497", "revid": "287204", "url": "https://it.wikipedia.org/wiki?curid=4499497", "title": "Anoplopomatidae", "text": "Gli Anoplopomatidae sono una famiglia di pesci ossei marini appartenente all'ordine Scorpaeniformes.\nDistribuzione e habitat.\nQuesta famiglia \u00e8 endemica dell'Oceano Pacifico settentrionale spingendosi a sud fino al Giappone e alla California..\nPopolano acque piuttosto profonde, di solito nel piano batiale ma si possono trovare (soprattutto i giovani) anche in superficie.\nDescrizione.\nA differenza della maggioranza degli altri Scorpaeniformes non hanno creste o spine sulla testa. Il corpo \u00e8 fusiforme, leggermente compresso lateralmente. Ci sono due pinne dorsali, la prima spinosa e la seconda con raggi molli e un paio di deboli spine. La pinna anale \u00e8 opposta e identica alla seconda dorsale. La linea laterale \u00e8 presente. I denti sono piccoli ma molto numerosi. Le scaglie sono piuttosto piccole e, oltre che sul corpo, si estendono sulla testa e su tutte le pinne tranne la prima dorsale e le pinne ventrali.\nLa taglia massima la raggiunge \"Erilepis zonifer\" con 183\u00a0cm.\nBiologia.\nSono pesci demersali che vivono in profondit\u00e0 da adulti mentre i giovanili vivono in acque basse.\nAlimentazione.\nSono predatori, si cibano di pesci, crostacei, cefalopodi e vermi marini.\nPesca.\n\"Anoplopoma fimbria\" \u00e8 un'importante preda della pesca commerciale, commercializzata con il nome di \"blackcod\" o \"sablefish\"."}
{"id": "4499498", "revid": "767487", "url": "https://it.wikipedia.org/wiki?curid=4499498", "title": "Masatoshi Matsunaga", "text": "Carriera.\nCalciatore.\nClub.\nA partire dalla stagione 1973, gioc\u00f2 nella sezione calcistica del circolo sportivo affiliato alla Mitsubishi Motors, totalizzando pi\u00f9 di centocinquanta presenze in Japan Soccer League e vincendo tre titoli nazionali, nonch\u00e9 un \"treble\" ottenuto durante la stagione 1978. Si ritir\u00f2 al termine della stagione 1986-87, durante la quale ebbe modo di ricoprire il ruolo di team manager della squadra.\nNazionale.\nFigura nella rosa che rappresent\u00f2 il Giappone ai Giochi asiatici del 1978, durante i quali non ebbe mai modo di scendere in campo."}
{"id": "4499502", "revid": "481666", "url": "https://it.wikipedia.org/wiki?curid=4499502", "title": "Felix Samba N'Diaye", "text": ""}
{"id": "4499506", "revid": "767487", "url": "https://it.wikipedia.org/wiki?curid=4499506", "title": "Febbre nel sangue", "text": "Febbre nel sangue (\"A Fever in the Blood\") \u00e8 un film del 1961 diretto da Vincent Sherman.\n\u00c8 un film drammatico statunitense con Efrem Zimbalist Jr., Angie Dickinson e Jack Kelly. \u00c8 basato sul romanzo del 1959 \"A Fever in the Blood\" di William Pearson.\nProduzione.\nIl film, diretto da Vincent Sherman su una sceneggiatura di Roy Huggins, Harry Kleiner e William Pearson, fu prodotto da Huggins per la Warner Bros.\nDistribuzione.\nIl film fu distribuito con il titolo \"A Fever in the Blood\" negli Stati Uniti dal 28 gennaio 1961 al cinema dalla Warner Bros.\nAltre distribuzioni:\nCritica.\nSecondo Leonard Maltin il film \u00e8 un \"turgido dramma incentrato su un processo per omicidio\"."}
{"id": "4499508", "revid": "46931", "url": "https://it.wikipedia.org/wiki?curid=4499508", "title": "A Fever in the Blood", "text": ""}
{"id": "4499520", "revid": "767487", "url": "https://it.wikipedia.org/wiki?curid=4499520", "title": "Dakar-Bamako", "text": "Dakar-Bamako \u00e8 un documentario del 1992 diretto da Samba F\u00e9lix N'Diaye sulla linea ferroviaria che unisce il Senegal al Mali. La ferrovia, pensata alla fine dell'Ottocento dal generale Joseph Simon Gallieni, comandante del Sudan francese, doveva collegare il fiume Niger al porto di Dakar.\nProduzione.\nIl film - un mediometraggio di 58 minuti - fu prodotto dalla Cam\u00e9ras continentales (Francia), France 3 (Francia) e ORTS (Senegal).\nDistribuzione.\n\u00c8 distribuito da Les Fabriques de la Vanne."}
{"id": "4499521", "revid": "481666", "url": "https://it.wikipedia.org/wiki?curid=4499521", "title": "Samba F\u00e9lix N'Diaye", "text": ""}
{"id": "4499531", "revid": "1543377", "url": "https://it.wikipedia.org/wiki?curid=4499531", "title": "WTCC 2012", "text": "La stagione 2012 del Campionato mondiale Turismo (World Touring Car Championship) \u00e8 la nona edizione del campionato gestito dalla Federazione Internazionale dell'Automobile (FIA), l'ottava dal suo ritorno nel 2005. Inizia l'11 marzo a Monza, Italia, e termina il 18 novembre a Macao dopo 24 gare. Il campionato, riservato a vetture con 2000\u00a0cm\u00b3, comprende due titoli, uno per i piloti e uno per i costruttori. Robert Huff vince il campionato piloti, mentre la Chevrolet fa suo il campionato costruttori.\nCalendario.\nOgni appuntamento consiste in due gare lunghe circa 50\u00a0km.\nCambiamenti nel calendario.\nNumerosi cambiamenti sono avvenuti nel calendario 2012:\nRisultati e classifiche.\nClassifiche.\nCampionato piloti.\nI seguenti punti sono assegnati in base ai risultati della seconda sessione di qualifiche di ciascun evento:\nI seguenti punti sono assegnati in base ai risultati di ciascuna gara di ogni evento:\nCampionato costruttori.\nSolo i due piloti meglio piazzati di ogni squadra ottengono punti validi per il campionato Costruttori.\nTrofeo Yokohama.\nTrofeo Yokohama classifica costruttori.\nTutti i team che prendono parte al campionato possono ottenere punti nel Trofeo Yokohama ad eccezione di quei team che incorporano il nome del Costruttore in quello del team."}
{"id": "4499535", "revid": "585241", "url": "https://it.wikipedia.org/wiki?curid=4499535", "title": "Alfabeto siddham", "text": "Il siddham o pi\u00f9 precisamente siddha\u1e43 (sanscrito \u0938\u093f\u0926\u094d\u0927\u0902, \"compiuto\" o \"perfezionato\"; \u0f66\u0f72\u0f51\u0f0b\u0f51\u0fb7\u0f7e\u0f0d; cinese: \u6089\u66c7\u6587\u5b57; pinyin: \"X\u012bt\u00e1n w\u00e9nzi|\"; giapponese: \u68b5\u5b57, \"bonji\", \u6089\u66c7 \" shittan\"; cinese medio (Baxter-Sagart): \"sit-dom mjun-dziH\"), noto anche nella sua forma evoluta successivamente come siddham\u0101t\u1e5bk\u0101, \u00e8 il nome di un alfabeto dell'India settentrionale usato per scrivere il sanscrito durante il periodo ca. 600-1200 d.C. Deriva dalla scrittura Brahmi attraverso la scrittura Gupta, che diede origine anche all'alfabeto devanagari come pure a numerose altre scritture asiatiche come l'alfabeto tibetano. C'\u00e8 qualche confusione sull'ortografia: \"siddh\u0101\u1e43\" e \"siddha\u1e43\" sono entrambi comuni, ma la forma corretta \u00e8 \"siddha\u1e43\". L'alfabeto \u00e8 un affinamento di quello utilizzato durante l'impero Gupta indiano. Il nome deriv\u00f2 dalla pratica di scrivere la parola \"siddha\u1e43\", o \"siddhir astu\" (\"che ci sia la perfezione\") in testa ai documenti.\nIl siddha\u1e43 \u00e8 un'abugida o alfasillabario piuttosto che un alfabeto, perch\u00e9 ciascun carattere indica una sillaba, ma non include ogni possibile sillaba. Se non \u00e8 presente nessun altro segno, allora si assume la \"a\" breve. I segni diacritici indicano le altre vocali, la nasale pura (\"anusvara\") e la vocale aspirata (\"visarga\"). Un segno speciale (\"virama\") pu\u00f2 essere usato per indicare che la lettera sta da sola senza vocale, che accade a volte alla fine delle parole sanscrite. Vedi i collegamenti sotto per gli esempi.\nStoria.\nMolti dei testi buddhisti che furono portati in Cina lungo la Via della Seta furono scritti usando una versione dell'alfabeto siddha\u1e43. Questo continu\u00f2 ad evolvere, e variazioni minori si vedono lungo il tempo e in regioni diverse. Aspetto importante, esso fu usato per trasmettere i testi dei tantra buddhisti. Al tempo era infatti considerato importante preservare la pronuncia dei mantra e il cinese non era adatto per scrivere i suoni del sanscrito. Questo port\u00f2 al mantenimento dell'alfabeto siddha\u1e43 in Asia orientale. La pratica di scrivere usando il siddha\u1e43 sopravvisse in Asia orientale dove persistette il Buddhismo tantrico.\nK\u016bkai introdusse l'alfabeto siddha\u1e43 in Giappone quando ritorn\u00f2 in Cina nell'806, dove studi\u00f2 il sanscrito con monaci formati a N\u0101land\u0101, compreso uno noto come Praj\u00f1\u0101. Verso il periodo in cui K\u016bkai impar\u00f2 questo alfabeto, le rotte commerciali e di pellegrinaggio via terra verso l'India, erano chiuse a causa dell'espansione dell'Impero islamico degli Abbasidi.\nIn Giappone la scrittura dei mantra e la copia dei sutra usando l'alfabeto siddha\u1e43 sono ancora praticati nelle scuole esoteriche buddhiste dello Shingon e del Tendai nonch\u00e9 nella setta sincretica dello Shugend\u014d. I caratteri sono conosciuti come o . L'edizione Taisho del Tripi\u1e6daka cinese preserva i caratteri siddha\u1e43 per la maggior parte dei mantra e i Buddhisti coreani scrivono ancora le sillabe seminali in una forma modificata di siddha\u1e43. Una recente innovazione \u00e8 la scrittura di slogan in lingua giapponese sulle magliette usando il Bonji. Il siddha\u1e43 giapponese si \u00e8 evoluto dall'alfabeto originale usato per scrivere i s\u016btra ed ora \u00e8 alquanto diverso dall'antico alfabeto.\n\u00c8 pi\u00f9 tipico vedere il siddha\u1e43 scritto con pennelli come la scrittura cinese, e si scrive anche con una penna di bamb\u00f9; in Giappone, si usa un pennello speciale chiamato per la calligrafia siddha\u1e43 formale.\nA met\u00e0 del IX secolo, la Cina speriment\u00f2 una serie di epurazioni delle \"religioni straniere\", tagliando cos\u00ec il Giappone fuori dalle fonti dei testi siddha\u1e43. Con il tempo, altri alfabeti, particolarmente il devanagari, sostituirono il siddha\u1e43 in India, lasciando l'Asia orientale come l'unica regione dove si usa questo alfabeto.\nCaratteri tipografici siddha\u1e43.\nIl siddha\u1e43 \u00e8 ancora in gran parte un alfabeto manoscritto. Sono stati fatti alcuni sforzi per creare caratteri per computer, bench\u00e9 fino ad oggi nessuno di questi sia capace di riprodurre tutte le combinazioni consonantiche del siddha\u1e43. In particolare, l'Associazione Cinese per i Testi Elettronici Buddhisti ha creato una serie di caratteri siddha\u1e43 per la loro versione elettronica del Taisho Tripi\u1e6daka, anche se questo non contiene tutte le possibili combinazioni. Anche il software Mojikyo contiene caratteri per il siddham, ma divide il Siddham in diversi blocchi e ha bisogno di caratteri diversi per rendere un documento.\n\u00c8 stato inoltre prodotto un sistema di inserimento del siddha\u1e43 basato sulla serie di caratteri CBETA, Siddhamkey 3.0.\nUnicode.\nIl siddha\u1e43 non \u00e8 ancora codificato nella norma Unicode. Una proposta per codificare l'alfabeto \u00e8 stata sviluppata da Anshuman Pandey presentata al Comitato Tecnico Unicode. Il blocco alfabetico \u00e8 assegnato in via sperimentale all'intervallo U+11580-115FF, come risulta dalla guida dello SMP (\"Supplementary Multilingual Plane\") di Unicode (SMP Roadmap)."}
{"id": "4499542", "revid": "599013", "url": "https://it.wikipedia.org/wiki?curid=4499542", "title": "Alfabeto siddha\u1e43", "text": ""}
{"id": "4499544", "revid": "767487", "url": "https://it.wikipedia.org/wiki?curid=4499544", "title": "La bambola di pezza", "text": "La bambola di pezza (\"Picture Mommy Dead\") \u00e8 un film del 1966 diretto da Bert I. Gordon.\n\u00c8 un film horror thriller statunitense con Don Ameche, Martha Hyer e Susan Gordon.\nTrama.\nUna ragazza, Susan, viene chiusa in manicomio dopo che ha visto morire sua madre Jessica dilaniata dalle fiamme di un incendio. Dopo tre anni, Susan viene rilasciata e ritorna ad abitare con il ricco padre Edward nella sua tenuta che ora condivide con un'altra donna, Francene, l'ex badante. Quest'ultima trama in realt\u00e0 alle spalle di Edward perch\u00e9 \u00e8 interessante unicamente all'eredit\u00e0 dell'uomo che verrebbe affidata unicamente a lei solo quando la ragazza sar\u00e0 dichiarata in via ufficiale insana di mente.\nFrancene tenta quindi di convincere Edward a riportare la figlia all'ospedale psichiatrico, invano. Progetta quindi con il suo amante Anthony il furto di una preziosa collana posseduta dalla ragazzina. Intanto Susan comincia a ricordare le circostanze nelle quali la madre aveva perso la vita e nella sua crescente instabilit\u00e0 mentale comincia a credere nel ritorno dello spirito della defunta.\nProduzione.\nIl film, diretto da Bert I. Gordon su una sceneggiatura di Robert Sherman, fu prodotto dallo stesso Gordon tramite la Bert I. Gordon Productions e girato nella Greystone Park &amp; Mansion, a Beverly Hills, California.\nDistribuzione.\nIl film fu distribuito con il titolo \"Picture Mommy Dead\" negli Stati Uniti dal settembre 1966 dalla Embassy Pictures Corporation.\nAltre distribuzioni:\nCritica.\nSecondo il Morandini il film \u00e8 un \"thriller di maniera\" che all'inizio d\u00e0 l'impressione di giocare sul psicologico ma che invece risulta pi\u00f9 orrorifico di quanto sembri.\nPromozione.\nLe tagline sono:"}
{"id": "4499545", "revid": "46931", "url": "https://it.wikipedia.org/wiki?curid=4499545", "title": "Picture Mommy Dead", "text": ""}
{"id": "4499552", "revid": "123440678", "url": "https://it.wikipedia.org/wiki?curid=4499552", "title": "Bieffe", "text": "La Bieffe (acronimo di Bizzarri e Fanucci) \u00e8 stata una ditta italiana di produzione di caschi e accessori moto.\nStoria.\nL'azienda fu fondata nel 1972 da Daniele Bizzarri, iniziando con una produzione di 50 caschi al giorno. Nel tempo la produzione si estende a caschi per sci ed altri sport. La ditta produsse accessori e caschi marchiati Bell e Jeb's. Inizialmente in via Pesciatina a Lunata (Lucca), gli stabilimenti produttivi - che giunsero ad essere sette - si trovavano tra Carraia e Parezzana.\nNel 1997 la Bieffe Helmets viene smembrata con una serie di operazioni finanziarie, traslocando gran parte delle proprie attivit\u00e0 dalla sede di via Tazio Nuvolari 71 a Capannori; si perde cos\u00ec sia l'italianit\u00e0 del gruppo dirigente che, in parte, quella dei processi produttivi. Mentre in Italia resta la BF Holding, il 60% delle quote va al fondo finanziario lussemburghese Falcon International Portfolio, che controlla la stessa BF Holding, a cui facevano riferimento, nel 2000, cinque societ\u00e0 controllate: Jcp Industries (francese); Composite Bieffe; BieffeRacing; Tecnoplast; Bell.\nMentre - in questa nuova composizione - l'azienda raggiunge la propria massima espansione all'alba del terzo millennio, Bieffe diviene un marchio in mano a soggetti sempre diversi, relegando ad un ruolo residuale la propriet\u00e0 storica.\nDopo numerosi altri passaggi ed alterne vicende finanziarie, la societ\u00e0 italiana \u00e8 entrata in procedura fallimentare nel 2003 attivando procedure di C.I.G.S. ed integrazione salariale per i dipendenti nel corso del 2004.\nNegli anni successivi il marchio ha cessato progressivamente di essere utilizzato e distribuito, scomparendo dal mercato occidentale dopo il 2008. Diversa la situazione in Sudamerica: nel 1993 Bieffe strinse un accordo operativo con la brasiliana Starplast per l'assemblaggio e la distribuzione di caschi con il marchio della doppia lettera. Tale accordo \u00e8 rimasto in vigore, sopravvivendo alle vicende della casa madre; oggi la Starplast progetta e distribuisce caschi Bieffe di nuova generazione nel Sudamerica.\nBieffe Zagato.\nNel 1975 la Bieffe, intenzionata ad entrare nel mercato professionale, diede mandato alla casa di design Zagato di progettare una serie di caschi tecnici e ad alta aerodinamicit\u00e0; ne uscirono lo Zagato-Bieffe in versione \"Race X-4001\" (con specchietto retrovisore incorporato) e lo Zagato-Bieffe cross (X-4001), entrambi progettati dall'ingegner Rapi e composti con miscele adatte all'utilizzo in gara. La versione cross venne presentata e pubblicizzata nel 1975 assieme al casco \"X-2001\". Si tratt\u00f2 di un esercizio stilistico e di qualit\u00e0 per l'attivit\u00e0 di sponsor e fornitura ai piloti motociclistici ed automobilistici che Bieffe avrebbe intrapreso negli anni successivi, sia in ambito automobilistico che motociclistico.\nBieffe si adatt\u00f2 al mercato, oltre che con repliche estetiche dei caschi da competizione anche con elementi decorati appositamente.\nLe sponsorizzazioni.\nNel periodo di massimo splendore, Bieffe sponsorizz\u00f2 scuderie e piloti di motociclismo e automobilismo: i caschi Bieffe furono indossati, tra gli altri, da Max Biaggi, Loris Capirossi, Doriano Romboni e Jeremy McWilliams nel Motomondiale, Alex Puzar, Donny Schmit nel motocross, nonch\u00e9 da Eddie Irvine, Jarno Trulli, Giancarlo Fisichella e Jean Alesi in Formula 1.\nBieffe sponsorizz\u00f2 anche altre case motoristiche, oltre ai singoli piloti. Nell'enduro forn\u00ec i caschi al team Chesterfield-Yamaha Scout impegnato nella Parigi-Dakar."}
{"id": "4499553", "revid": "1305887", "url": "https://it.wikipedia.org/wiki?curid=4499553", "title": "Beverly Hills Cop (disambigua)", "text": ""}
{"id": "4499554", "revid": "119029580", "url": "https://it.wikipedia.org/wiki?curid=4499554", "title": "Alfredo Manzi", "text": "Carriera.\nAlfredo Manzi ha cominciato la sua carriera scenografica durante la prima guerra mondiale con un film del famoso regista del cinema muto Emilio Ghione. Poi ha firmato le scenografie di svariati registi del cinema muto fino al 1925.\nHa ricominciato la sua attivit\u00e0 cinematografica nel 1939, partecipando a 14 film solo durante il periodo della seconda guerra mondiale, con svariati registi. Tra il 1946 e il 1950 ha partecipato a tre film per la regia di Mario Costa e di Giuseppe Di Martino. Sul piano internazionale ha lavorato con i registi francesi Julien Duvivier e Jean Choux e con il regista austriaco Ernst Marischka."}
{"id": "4499555", "revid": "481666", "url": "https://it.wikipedia.org/wiki?curid=4499555", "title": "Mohamed Soudani", "text": ""}
{"id": "4499557", "revid": "1414688", "url": "https://it.wikipedia.org/wiki?curid=4499557", "title": "Consiglio regionale della Puglia", "text": "Il Consiglio regionale della Puglia ha sede a Bari, in via Gentile 52.\nAttuale presidente \u00e8 Loredana Capone, eletto nelle liste del Partito Democratico.\nIl consiglio si compone attualmente di 51 membri (50 consiglieri pi\u00f9 il presidente della Giunta) e rimane in carica per cinque anni.\nOrgani istituzionali del consiglio regionale.\nUfficio di presidenza.\nLa composizione dell'ufficio di presidenza nominato nel 2020 \u00e8:\nPresidente del consiglio: Loredana Capone (PD).\nVicepresidenti del consiglio: Cristian Casili (M5S), Giannicola De Leonardis (FdI).\nSegretari: Sergio Clemente (Popolari con Emiliano), Giacomo Diego Gatta (FI).\nLa composizione dell'ufficio di presidenza nominata nel 2015 era:\nGruppi consiliari.\nLa composizione del consiglio regionale alle elezioni regionali in Puglia del 2020:"}
{"id": "4499560", "revid": "767487", "url": "https://it.wikipedia.org/wiki?curid=4499560", "title": "Les Gu\u00e9risseurs", "text": "Les Gu\u00e9risseurs \u00e8 un film del 1988 diretto da Sidiki Bakaba.\nNel 1988, il regista fu candidato al Premio Gold Hugo per il miglior film.\nProduzione.\nIl film fu prodotto dall'Afriki Projection con la partecipazione del Minist\u00e8re de la Culture.\nDistribuzione.\nIl film fu distribuito in Francia da L'Harmattan. Nel Regno Unito \u00e8 conosciuto con il titolo \"Aduefue, the Lords of the Street\"."}
{"id": "4499564", "revid": "767487", "url": "https://it.wikipedia.org/wiki?curid=4499564", "title": "Roulette (film 2007)", "text": "Roulette \u00e8 un film del 2007 diretto da Mohammed Soudani.\nProduzione.\nIl film fu prodotto dall'Amka Films Productions. Venne girato a Lugano, nel Canton Ticino.\nDistribuzione.\nFu distribuito nell'ottobre 2007 nella Svizzera Italiana."}
{"id": "4499567", "revid": "287204", "url": "https://it.wikipedia.org/wiki?curid=4499567", "title": "Marta Maffucci", "text": "Carriera.\nMarta Maffucci ha cominciato la sua carriera di scenografa nel 1986 con un cortometraggio spagnolo. Due anni dopo partecipa alla scenografia della miniserie televisiva \"Due fratelli\", di Alberto Lattuada, e poi firma quella del film \"Caro diario\" (1993), per la regia di Nanni Moretti. Dopo, ha lavorato con molti registi tra cui Ferzan \u00d6zpetek, Gianpaolo Tescari e Daniele Vicari.\nNel 2011 partecipa alla fondazione della Scuola d'Arte Cinematografica Gian Maria Volont\u00e9 di Roma, dove insegna scenografia."}
{"id": "4499572", "revid": "92723", "url": "https://it.wikipedia.org/wiki?curid=4499572", "title": "Pavel Vasil'evi\u010d Ksenofontov", "text": "Biografia.\nNacque in una famiglia benestante jakuta, il 5 maggio 1890. Si laure\u00f2 in giurisprudenza presso la facolt\u00e0 di diritto dell'Universit\u00e0 di Mosca. Dal 1925 al 1927 fu membro del Commissariato del Popolo per Finanze della RSSA Jakuta. Come molti altri intellettuali jakuti sosteneva il principio per il quale la Repubblica Jakuta doveva essere pi\u00f9 autonoma dallo Stato centrale, garantendo un'equa rappresentanza di jakuti sia nel Consiglio dell'URSS sia negli organi di governo repubblicano. Inoltre si auspicava la separazione tra partito e Stato, e una maggiore autorit\u00e0 all'autogoverno locale. Fortemente contrario alla delocalizzazione in Jacuzia di contadini russi, delocalizzazione che avrebbe condotto alla perdita di terreni adibiti a pastorizia da parte dei contadini jakuti.\nTra il 1925 ed il 1927 i tentativi di Ksenofontov e dei suoi sostenitori di ottenere una maggiore autonomia e la formazione di partiti nel senso pi\u00f9 locale e nazionalistico ottennero scarso successo.\nSullo sfondo delle sollevazioni armate iniziate in Jacuzia, a partire dall'aprile 1927, Ksenofontov, nel villaggio di Kudoma, esattamente il 28 settembre 1927, proclam\u00f2 la creazione del \"Partito Confederalista\" o detto anche \"Partito dei Giovani Jakuti Nazionalisti\". \nIl 4 dicembre 1927 nel villaggio di Mytatcy venne eletto nel Comitato centrale del Partito Confederalista, Ksenofontov divenne segretario generale.\nIn risposta alla creazione di tale formazione politica, i leader della RSSA Jakuta, fecero ripetutamente appello a Ksenofontov e ad altri leader del movimento di arrendersi, promettendo l'amnistia. Si considera che l'obiettivo principale della \"dimostrazione\", e/o, promozione del programma politico, raggiunse il suo obbiettivo, e nello stesso tempo inducendo una sorta di passivit\u00e0 nella popolazione generale. Il 1\u00ba gennaio 1928 Ksenofontov, probabilmente dopo una trattativa, si arrese alle autorit\u00e0 della RSSA e venne arrestato. Gli ultimi suoi seguaci si arresero il 6 febbraio 1928. Nonostante la promessa della amnistia Ksenofontov venne giustiziato il 28 marzo 1928. In Jacuzia, solo per questo evento vennero successivamente arrestate 272 persone, di cui 128 fucilate, mentre 130 condannate a diversi periodi di detenzione. Ksenofontov venne riabilitato il 26 marzo 1993 per iniziativa della Procura della Repubblica di Sakha. "}
{"id": "4499574", "revid": "58387349", "url": "https://it.wikipedia.org/wiki?curid=4499574", "title": "Megateri", "text": ""}
{"id": "4499584", "revid": "287204", "url": "https://it.wikipedia.org/wiki?curid=4499584", "title": "Marie-Clementine Dusabejambo", "text": ""}
{"id": "4499585", "revid": "125687902", "url": "https://it.wikipedia.org/wiki?curid=4499585", "title": "Ci vediamo domani", "text": "Ci vediamo domani \u00e8 un film del 2013 diretto da Andrea Zaccariello, interpretato da Enrico Brignano.\nTrama.\nMarcello Santilli \u00e8 alla ricerca dell'occasione della sua vita. Tutti i tentativi per avere successo nel lavoro e arricchirsi si sono rivelati dei fallimenti ed \u00e8 ormai ridotto sul lastrico. La moglie, che \u00e8 stufa di fargli da madre, e la figlia non lo stimano e soprattutto non hanno fiducia nelle sue capacit\u00e0 di concludere qualcosa di buono nella vita. Ma lui non si scoraggia: pensa di avere trovato l'occasione per riuscire finalmente ad affermarsi. Ha scoperto Petrafrisca, un piccolo paese sperduto in Puglia, dove la popolazione \u00e8 composta in prevalenza da ultranovantenni, in cui non esiste un'agenzia di pompe funebri. Immagina che, data l\u2019et\u00e0 media degli abitanti, i potenziali \"clienti\" non mancheranno. Si lancia quindi in questa nuova attivit\u00e0 e apre l'agenzia.\nPurtroppo per lui, gli abitanti del paese, nonostante l'et\u00e0, godono tutti di ottima salute e non hanno nessuna intenzione di diventare suoi \"clienti\".\nProduzione.\nParte del film \u00e8 stato girato a Roma, mentre le scene ambientate a Pietafrisca sono state girate a Crispiano, Cisternino e Martina Franca.."}
{"id": "4499591", "revid": "584834", "url": "https://it.wikipedia.org/wiki?curid=4499591", "title": "Strade nazionali del Marocco", "text": ""}
{"id": "4499592", "revid": "729019", "url": "https://it.wikipedia.org/wiki?curid=4499592", "title": "XVI SS-Armeekorps", "text": "Il XVI SS-Armeekorps fu un'unit\u00e0 militare formata nel gennaio del 1945 nella Germania orientale."}
{"id": "4499593", "revid": "729019", "url": "https://it.wikipedia.org/wiki?curid=4499593", "title": "Guerra delle arance", "text": "La guerra delle arance (portoghese: \"Guerra das Laranjas\"; francese: \"Guerre des Oranges\"; spagnolo: \"Guerra de las Naranjas\") fu un breve conflitto del 1801 in cui gli spagnoli, istigati dal governo francese e supportati dal suo esercito, invasero il Portogallo. Fu un precursore della Guerra d'indipendenza spagnola e termin\u00f2 con il trattato di Badajoz, che comport\u00f2 la perdita del territorio portoghese, eccetto Olivenza. Port\u00f2 anche alla preparazione di una completa invasione francese della penisola iberica.\nStoria.\nNel 1800 il Primo Console Napoleone ed il suo alleato, il ministro spagnolo Manuel Godoy, chiesero al Portogallo, alleato britannico fin dal trattato anglo-portoghese del 1373, di allearsi con la Francia nella guerra contro l'Inghilterra, cedendo alla Francia la maggior parte del suo territorio nazionale.\nIl Portogallo si rifiut\u00f2 e, nell'aprile 1801, le truppe francesi giunsero nel Paese. Il 20 maggio furono seguiti dagli spagnoli comandati da Manuel Godoy. In una battaglia che si rivel\u00f2 disastrosa per il Portogallo, Godoy conquist\u00f2 la citt\u00e0 portoghese di Oliven\u00e7a (\"Olivenza\" in spagnolo), nei pressi del confine spagnolo. In seguito alla vittoria Godoy raccolse arance nei pressi di Elvas e le invi\u00f2 alla regina di Spagna con il messaggio che avrebbero proseguito fino a Lisbona. Per questo motivo il conflitto divenne noto come guerra delle arance.\nIl 6 giugno 1801, dopo i fatti di Oliven\u00e7a, il Portogallo accett\u00f2 le imposizioni del trattato di Badajoz. Il 29 settembre 1801 conferm\u00f2 il trattato di Bajadoz e le modifiche apportate, che portarono alla stesura del trattato di Madrid. Poco dopo aver ottenuto asilo politico a Rio de Janeiro, il re portoghese accus\u00f2 di aver dovuto firmare il trattato di Badajoz sotto minaccia, e lo dichiar\u00f2 \"nullo ed invalido\".\nDopo la battaglia di Trafalgar del 1805, in cui la flotta franco-spagnola perse contro l'Inghilterra, il governo portoghese riprese i contatti con gli alleati. Questo port\u00f2 alla guerra d'indipendenza spagnola, in cui la Francia dichiar\u00f2 annullata la pace del trattato di Badajoz, invadendo di nuovo il Portogallo tra il 1807 ed il 1810.\nConseguenze politiche.\nDopo le guerre napoleoniche ed il congresso di Vienna, n\u00e9 Spagna n\u00e9 Portogallo restituirono i territori conquistati in America (Missioni Orientali) e nella penisola (Olivenza). Quest'ultima rimase un problema aperto con il governo portoghese."}
{"id": "4499594", "revid": "123149404", "url": "https://it.wikipedia.org/wiki?curid=4499594", "title": "Tony Mitchell (cestista 1989)", "text": "Carriera.\nDopo aver giocato per tre stagioni nella NCAA si \u00e8 dichiarato eleggibile per il Draft NBA 2012, nel quale non \u00e8 stato scelto da nessuna squadra NBA; ha poi giocato in NBDL con i Fort Wayne Mad Ants. In seguito ha giocato in Asia, per poi tornare ai Mad Ants nel 2014.\n2014-15: l'approdo in Italia.\nIngaggiato dalla matricola Trento, Mitchell fa il suo esordio in Italia il 12 ottobre 2014, nella gara casalinga contro Reggio Emilia. Nonostante la vittoria degli ospiti, l'americano si fa subito notare siglando 26 punti in 35 minuti. Il 29 dicembre 2014, al Pala Tiziano di Roma realizza la sua migliore prestazione italiana con 32 punti in 30 minuti, quasi la met\u00e0 dei 74 complessivi di Trento in quell'incontro. Va in doppia cifra in 29 delle 33 gare da lui giocate tra stagione regolare e playoff, con una media di 20,1 punti a partita. Eletto MVP della Stagione Regolare, disputa quattro gare di playoff, concludendo l'avventura ai quarti dopo l'eliminazione per 3-1 subita da Trento ad opera della Dinamo Sassari, squadra che poi avrebbe vinto lo scudetto.\n2015-16: il primo ritorno in Italia: Dinamo Sassari.\nInizia la stagione in Russia a Volgograd, l'ex Stalingrado. Complici anche diversi problemi societari, a gennaio 2016 ritorna in Italia, ingaggiato dalla Dinamo Sassari. La nuova avventura in Serie A, tuttavia, non \u00e8 felice come la precedente: nelle otto gare di campionato disputate con Sassari (2 vinte e 6 perse) va in doppia cifra soltanto quattro volte, con un massimo di 14 punti contro Venezia. Anche per via della disastrosa prestazione negli ottavi di Coppa Italia, Mitchell viene messo sempre pi\u00f9 ai margini del roster fino a non trovare pi\u00f9 spazio al suo interno, per poi essere definitivamente tagliato a marzo, dopo appena due mesi di permanenza.\n2016-17 e 2017-18.\nSuccessivamente all'esperienza negativa a Sassari, Mitchell gioca qualche partita nel campionato cinese, per poi trasferirsi per la nuova stagione in Israele con lo Hapoel Eilat B.C.. Essa segue la falsariga della precedente, con l'americano che cambia casacca a ripetizione, disputando solo pochi incontri con ogni nuovo team. Dapprima si trasferisce in Australia (Cairns Taipans), dal cui campionato viene bandito per aver tirato volontariamente il pallone addosso all'arbitro; a maggio 2017 giunge a Porto Rico (Indios de Mayag\u00fcez). Inizia la stagione 17/18 in D-League (Sioux Falls Skyforce) e la conclude nuovamente a Porto Rico negli Santeros de Aguada.\n2018-19: il secondo ritorno in Italia: Cant\u00f9 e Pistoia.\nNell'agosto 2018 la Pallacanestro Cant\u00f9 annuncia la firma del giocatore americano. Debutta il 20 settembre nella gara d'andata dei preliminari di Basketball Champions League contro gli ungheresi dello Szolnoki Olaj, realizzando 5 punti. Pochi giorni dopo, ne realizza 18 nel match di ritorno, contribuendo al passaggio del turno dei brianzoli. In campionato, nel corso del girone d'andata, va in doppia cifra dodici volte su quattordici gare giocate, riuscendo in due occasioni a siglare pi\u00f9 di trenta punti: 36 alla quarta giornata contro Reggio Emilia (suo nuovo record in Italia) e 31 alla quindicesima contro Sassari. Il 28 febbraio 2019, complici anche le difficolt\u00e0 societarie del club lombardo, rescinde con la Pallacanestro Cant\u00f9 per firmare con Pistoia: lascia la Lombardia con 14,4 punti e 5,1 assist di media in quattordici gare. Con i toscani esordisce il 3 marzo 2019 nella gara persa contro l'Alma Trieste, nella quale mette a referto 18 punti in 31 minuti. Nel complesso, con Pistoia Mitchell migliora le sue statistiche: si consideri che la sua peggior prestazione con la nuova maglia \u00e8 comunque di 14 punti. Alla ventitreesima giornata contro Reggio Emilia segna 29 punti, suo massimo con Pistoia. Chiude la stagione pistoiese con 20,4 punti e 4,7 rimbalzi in undici gare giocate ottenendo, nonostante il suo apporto di punti, soltanto una vittoria per la sua squadra."}
{"id": "4499599", "revid": "287204", "url": "https://it.wikipedia.org/wiki?curid=4499599", "title": "Tony Mitchell", "text": ""}
{"id": "4499600", "revid": "903399", "url": "https://it.wikipedia.org/wiki?curid=4499600", "title": "Gabriele Spizzichini", "text": "Carriera.\nClub.\nCresciuto nelle giovanili della Basket Roma nel 2009 viene ingaggiato dalla Virtus Bologna, dove disputa 8 partite in Serie A con la prima squadra. Si \u00e8 poi trasferito in prestito in Divisione Nazionale A dapprima alla Virtus Siena, in seguito alla Pallacanestro Ferrara 2011.\nNazionale.\nCon l' ha disputato gli Europei 2012."}
{"id": "4499612", "revid": "767487", "url": "https://it.wikipedia.org/wiki?curid=4499612", "title": "Adanggaman", "text": "Adanggaman \u00e8 un film del 2000 diretto da Roger Gnoan M'Bala.\nTrama.\nNel diciassettesimo secolo, un villaggio africano del Golfo di Guinea sembra miracolosamente essere sfuggito alla caccia di schiavi del potente re Adanggaman, tiranno accecato dalla passione per l'oro, dal potere e dal rum.\nIl vecchio N'Go, che comanda in casa con spirito di casta e senza dividere con altri la propria autorit\u00e0, tenta di imporre al figlio Ossei come moglie Adjo, figlia di una famiglia benestante. Ribelle e di temperamento indipendente, Ossei rifiuta di sottomettersi all'autorit\u00e0 paterna perch\u00e9 ama Mawa. Una notte, al culmine del conflitto familiare, il giovane abbandona il villaggio. Proprio quella notte le amazzoni di Adanggaman lo attaccano, mettendolo a ferro e fuoco, catturando uomini, donne, bambini. La famiglia di Ossei viene sterminata: l'unica che si salva \u00e8 sua madre, M\u00f4 Akassi.\nInseguendo gli assalitori per cercare di liberare la madre, Ossei fa amicizia con una feroce guerriera di nome Naka. Con il suo aiuto, si introdurr\u00e0 tra i prigionieri, riuscendo a liberare la sua gente.\nProduzione.\nIl film fu prodotto da Abyssa Film, Amka Films Productions, Canal+ Horizons, Direction de la Cinematographie Nationale, Fabrica, IMTM Films, Renardes Productions, Televisione Svizzera Italiana (TSI).\nDistribuzione.\nFu presentato in prima il 31 agosto 2000 alla Mostra internazionale d'arte cinematografica. Il 12 settembre, il film fu proiettato al Toronto International Film Festival e, il 25 gennaio 2001, al Festival di Rotterdam. Quindi al Festival di Hong Kong (13 aprile 2001), al Festival di Sydney (20 giugno 2001), a New York (11 luglio 2001). In Italia, venne distribuito nelle sale cinematografiche il 21 settembre 2001. Pass\u00f2 poi in Canada, al Festival di Vancouver (2 ottobre), in Norvegia (Festival di Bergen, 19 ottobre), nella Corea del Sud (Pusan International Film Festival, 12 novembre 2001), nella Repubblica Ceca (Febio Film Festival, 2 aprile 2005) e in Argentina (Festival del Mar de la Plata, 10 marzo 2006)"}
{"id": "4499613", "revid": "767487", "url": "https://it.wikipedia.org/wiki?curid=4499613", "title": "Giacomo Cicognani", "text": "Carriera.\nDal 2008 al 2016 ha militato nel Basket Ravenna. Con l' ha disputato gli Europei 2012."}
{"id": "4499615", "revid": "1005847", "url": "https://it.wikipedia.org/wiki?curid=4499615", "title": "Eletti al Senato della Repubblica nelle elezioni politiche italiane del 2013", "text": "Questo elenco riporta i nomi dei senatori della XVII legislatura della Repubblica Italiana dopo le elezioni politiche del 2013, suddivisi per circoscrizione:\nI - Valle d'Aosta.\nLa Valle d'Aosta elegge un senatore in un collegio uninominale. La coalizione che raccoglie pi\u00f9 voti \u00e8 Vall\u00e9e d'Aoste.\nII - Piemonte.\nIl Piemonte elegge 22 senatori. Il premio di maggioranza regionale assegna allo schieramento vincente almeno 13 senatori. La coalizione che raccoglie pi\u00f9 voti \u00e8 Italia. Bene Comune.\nIII - Lombardia.\nLa Lombardia elegge 49 senatori. Il premio di maggioranza regionale assegna allo schieramento vincente almeno 27 senatori. La coalizione che raccoglie pi\u00f9 voti \u00e8 la Coalizione di centro-destra.\nIV - Trentino-Alto Adige.\nIl Trentino-Alto Adige elegge un senatore in una circoscrizione proporzionale regionale e sei in altrettanti collegi uninominali. La coalizione che raccoglie pi\u00f9 voti \u00e8 Italia. Bene Comune.\nV - Veneto.\nIl Veneto elegge 24 senatori. Il premio di maggioranza regionale assegna allo schieramento vincente almeno 14 senatori. La coalizione che raccoglie pi\u00f9 voti \u00e8 la Coalizione di centro-destra.\nVI - Friuli-Venezia Giulia.\nIl Friuli-Venezia Giulia elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 Italia. Bene Comune.\nVII - Liguria.\nLa Liguria elegge 8 senatori. Il premio di maggioranza regionale assegna allo schieramento vincente almeno 5 senatori. La coalizione che raccoglie pi\u00f9 voti \u00e8 Italia. Bene Comune.\nVIII - Emilia-Romagna.\nL'Emilia-Romagna elegge 22 senatori. Il premio di maggioranza regionale assegna allo schieramento vincente almeno 13 senatori. La coalizione che raccoglie pi\u00f9 voti \u00e8 Italia. Bene Comune.\nIX - Toscana.\nLa Toscana elegge 18 senatori. Il premio di maggioranza regionale assegna allo schieramento vincente almeno 10 senatori. La coalizione che raccoglie pi\u00f9 voti \u00e8 Italia. Bene Comune.\nX - Umbria.\nL'Umbria elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 Italia. Bene Comune.\nXI - Marche.\nLe Marche eleggono 8 senatori. Il premio di maggioranza regionale assegna allo schieramento vincente almeno 5 senatori. La coalizione che raccoglie pi\u00f9 voti \u00e8 Italia. Bene Comune.\nXII - Lazio.\nIl Lazio elegge 28 senatori. Il premio di maggioranza regionale assegna allo schieramento vincente almeno 16 senatori. La coalizione che raccoglie pi\u00f9 voti \u00e8 Italia. Bene Comune.\nXIII - Abruzzo.\nL'Abruzzo elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 la Coalizione di centro-destra.\nXIV - Molise.\nIl Molise elegge due senatori, senza premio di maggioranza regionale. La coalizione che raccoglie pi\u00f9 voti \u00e8 Italia. Bene Comune.\nXV - Campania.\nLa Campania elegge 29 senatori. Il premio di maggioranza regionale assegna allo schieramento vincente almeno 16 senatori. La coalizione che raccoglie pi\u00f9 voti \u00e8 la Coalizione di centro-destra.\nXVI - Puglia.\nLa Puglia elegge 20 senatori. Il premio di maggioranza regionale assegna allo schieramento vincente almeno 11 senatori. La coalizione che raccoglie pi\u00f9 voti \u00e8 la Coalizione di centro-destra.\nXVII - Basilicata.\nLa Basilicata elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 Italia. Bene Comune.\nXVIII - Calabria.\nLa Calabria elegge 10 senatori. Il premio di maggioranza regionale assegna allo schieramento vincente almeno 6 senatori. La coalizione che raccoglie pi\u00f9 voti \u00e8 la Coalizione di centro-destra.\nXIX - Sicilia.\nLa Sicilia elegge 25 senatori. Il premio di maggioranza regionale assegna allo schieramento vincente almeno 14 senatori. La coalizione che raccoglie pi\u00f9 voti \u00e8 la Coalizione di centro-destra.\nXX - Sardegna.\nLa Sardegna elegge 8 senatori. Il premio di maggioranza regionale assegna allo schieramento vincente almeno 5 senatori. La coalizione che raccoglie pi\u00f9 voti \u00e8 Italia. Bene Comune.\nEstero.\nLa legge sul voto degli italiani residenti all'estero divide il resto del mondo in quattro circoscrizioni e assegna loro sei senatori. Il sistema elettorale \u00e8 proporzionale con il voto di preferenza.\nA - Europa.\nL'Europa elegge due senatori.\nB - America meridionale.\nL'America meridionale elegge due senatori.\nC - America settentrionale e centrale.\nAmerica settentrionale e centrale eleggono un senatore.\nD - Asia, Africa, Oceania e Antartide.\nAsia, Africa, Oceania e Antartide eleggono un senatore."}
{"id": "4499616", "revid": "767487", "url": "https://it.wikipedia.org/wiki?curid=4499616", "title": "Costantino Cutolo", "text": "Carriera.\nClub.\nDal 2010 milita nel Perugia Basket; in precedenza ha vestito le maglie di Virtus Siena, Pallacanestro Firenze e Unione Cestistica Casalpusterlengo.\nNazionale.\nCon l' ha disputato gli Europei 2007.\nCon l' ha disputato gli Europei 2008."}
{"id": "4499622", "revid": "106456", "url": "https://it.wikipedia.org/wiki?curid=4499622", "title": "Revulsivo", "text": ""}
{"id": "4499628", "revid": "287204", "url": "https://it.wikipedia.org/wiki?curid=4499628", "title": "Mike Estep", "text": "Carriera.\nIn carriera ha vinto 2 titoli in singolare e 7 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio misto all'Open di Francia nel 1983, e i quarti di finale sempre di doppio misto a Wimbledon nel 1984. Ha raggiunto inoltre i quarti di finale di doppio all'Open di Francia nel 1973, a Wimbledon nel 1976 e agli Australian Open nel 1980 e 1982."}
{"id": "4499636", "revid": "599013", "url": "https://it.wikipedia.org/wiki?curid=4499636", "title": "Carlos Mart\u00ednez I", "text": "Carriera.\nClub.\nIn Argentina ha militato per tre stagioni nelle file dell'Hurac\u00e1n.\nIn patria ha giocato per il Rampla Juniors.\nNazionale.\nHa totalizzato 13 presenze in nazionale, senza mettere a segno reti, esordendo il 6 gennaio 1937 e giocando l'ultima gara il 26 febbraio 1941. Fu convocato sia alla Coppa America del 1937 che a quella del 1941, conquistando un terzo ed un secondo posto."}
{"id": "4499638", "revid": "757396", "url": "https://it.wikipedia.org/wiki?curid=4499638", "title": "Alberto Chiumenti", "text": "Carriera.\nClub.\nHa militato dal 2010 nell'Unione Cestistica Casalpusterlengo, con cui ha disputato la prima stagione in Legadue; dalla stagione successiva ha militato in Divisione Nazionale A. In precedenza ha giocato in Serie A con la Fortitudo Bologna, squadra in cui ha frequentato il settore giovanile. La scorsa stagione gioca per la Benedetto XIV Cento, dopo due stagioni al Basket Ravenna Piero Manetti in cui ha raggiunto la finale di Coppa Italia nel 2017-18.\nNazionale.\nCon l' ha disputato gli Europei 2006 e 2007."}
{"id": "4499639", "revid": "22356", "url": "https://it.wikipedia.org/wiki?curid=4499639", "title": "Pliosaurus brachydeirus", "text": ""}
{"id": "4499642", "revid": "599013", "url": "https://it.wikipedia.org/wiki?curid=4499642", "title": "Antonio Barijho", "text": "Carriera.\nClub.\nBarijho cominci\u00f2 la carriera con la maglia dello Hurac\u00e1n, per poi passare al Boca Juniors nell'estate 1998. Con questa casacca, vinse due campionati di Apertura (1998 e 2000), uno di Clausura (1999), due edizioni della Coppa Libertadores (2000 e 2001) e una Coppa Intercontinentale (Coppa Intercontinentale 2000). Il 7 agosto 2001, in occasione dell'amichevole tra Roma e Boca Juniors, un suo intervento provoc\u00f2 la frattura di tibia e perone della gamba sinistra di Saliou Lassissi. Inizialmente, per questo infortunio fu previsto uno stop di sei mesi. Nel 2002 si trasfer\u00ec in prestito agli svizzeri del Grasshopper, con cui vinse un altro campionato. Nel 2003 torn\u00f2 al Boca Juniors, con cui vinse il torneo di Apertura 2003.\nNel 2004, fu ingaggiato dai russi del Saturn. A gennaio 2005 torn\u00f2 in Argentina, per vestire la maglia del Banfield. Segu\u00ec un'esperienza in Ecuador, passando al Barcelona SC con la formula del prestito. Rientrato al Banfield, fu poi ingaggiato dall'Independiente. Nel 2007 torn\u00f2 allo Hurac\u00e1n, da cui si svincol\u00f2 al termine della stagione. Dopo un anno di inattivit\u00e0, torn\u00f2 a giocare al Deportivo Merlo, ritirandosi a fine stagione."}
{"id": "4499651", "revid": "228587", "url": "https://it.wikipedia.org/wiki?curid=4499651", "title": "Budd", "text": ""}
{"id": "4499674", "revid": "1573940", "url": "https://it.wikipedia.org/wiki?curid=4499674", "title": "Barbus hulstaerti", "text": "Barbus hulstaerti, conosciuto comunemente come barbo farfalla africano, \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nQuesta specie \u00e8 endemica del bacino idrografico del fiume Congo, dove \u00e8 diffusa in alcuni affluenti (Momboyo, Bokuma Bonguma, Tshuapa, Bowa e Maringa) immersi nella foresta pluviale. Abitano acque lente, poco profonde, fredde e scure, ricche di tannini dovuti alle foglie cadute dagli alberi della foresta, che si decompongono in acqua.\nDescrizione.\n\"B. hulstaerti\" presenta un corpo minuto, allungato, compresso ai fianchi, con testa arrotondata, occhi grandi, profilo dorsale e ventrale poco pronunciati, pinne triangolari. La livrea prevede un fondo rosa pallido semitrasparente, con dorso da riflessi giallo-metallici. Sull'occhio una macchia circolare nera, lungo i fianchi e fino al peduncolo caudale appaiono altre 3 chiazze tondeggianti nere, pi\u00f9 o meno grandi. Il maschio presenta la pinna dorsale, l'anale e le pinne ventrali gialle orlate di nero, mentre pinna caudale e pettorali sono trasparenti. La femmina ha tutte le pinne rosa trasparente.\nLe dimensioni sono minute: raggiunge una lunghezza massima di 3,3\u00a0cm.\nBiologia.\nComportamento.\n\u00c8 una specie che nuota in banchi.\nAlimentazione.\nSi nutre di piccoli crostacei e larve d'insetto.\nRiproduzione.\n\u00c8 oviparo e la fecondazione \u00e8 esterna. Non ci sono cure verso le uova.\nConservazione.\n\"B. hulstaerti\" \u00e8 inserito nella Lista Rossa IUCN con la dicitura \"rischio minimo\" perch\u00e9 il suo areale \u00e8 molto ampio.\nAcquariofilia.\nNon \u00e8 una specie diffusa in commercio in Italia, \u00e8 allevata prevalentemente da appassionati."}
{"id": "4499679", "revid": "125809506", "url": "https://it.wikipedia.org/wiki?curid=4499679", "title": "Achille a Sciro", "text": "L'episodio di Achille a Sciro fa parte del mito riguardante l'eroe relativo a un tempo precedente alla sua partecipazione alla guerra di Troia. Il fatto non \u00e8 incluso nell'Iliade, ma viene raccontato in versioni scritte successive della storia di Achille; in particolare \u00e8 tratto dall'Achilleide di Stazio.\nLa vicenda racconta di come l'appena adolescente Achille si travest\u00ec e visse con un'identit\u00e0 femminile mentre si trovava alla corte del re di Sciro, in seguito s'innamor\u00f2 di una principessa che spos\u00f2 prima di partire per la guerra; \u00e8 stato un argomento molto popolare nelle arti e in letteratura a partire dall'et\u00e0 classica e fino alla met\u00e0 del XX secolo:\nStoria.\nIl nucleo del mito di Achille a Sciro, cos\u00ec come presentato nelle fonti antiche, \u00e8 il seguente: invece di lasciar il figlio libero di andare a morire a Troia (questo gli era stato difatti profetizzato) la ninfa Tetide lo mand\u00f2 a vivere alla corte di Licomede il sovrano di Sciro travestito da ragazzina, come principessa straniera e/o dama di compagnia per le figlie del re, sotto il nome di Pirra-\"la rossa\" (i capelli dell'eroe erano di un color biondo-fuoco). Si dice abbia avuto una relazione con Deidamia, una delle figlie di Licomede, da cui ebbe anche uno o due figli, Neottolemo (soprannominato Pirro) e Oneiros.\nNel frattempo un'altra profezia aveva intimato a tutti gli Achei che la guerra non avrebbe in alcun modo potuto aver esito positivo per loro senza la partecipazione del giovane Achille: Odisseo e diversi altri capi della spedizione si lanciarono allora sulle sue tracce. Giunti a Sciro in abiti da mercanti andarono ad offrire doni, ornamenti e strumenti musicali alla corte di Licomede, ma mischiate a questi misero anche alcune splendide armi.\nGli Achei rimasti fuori dalle stanze delle donne intanto imitarono i rumori di un attacco nemico proveniente dall'esterno: ci\u00f2 spinse l'intemerato Achille a rivelarsi, andando subito a scegliere una delle spade: cos\u00ec smascherato il giovane si trov\u00f2 costretto ad accettare di partecipare alla missione, fu condotto alle navi e tutti immediatamente partirono in direzione della citt\u00e0 di Priamo. In alcune versioni Deidamia vestita da uomo lo segu\u00ec.\nLa versione pi\u00f9 dettagliata ed elaborata \u00e8 per\u00f2 quella che si trova nell'Achilleide: Tetide decide di nascondere il figlio agli occhi del mondo all'interno dell'harem di Licomede. Achille, inizialmente abbastanza riluttante alla fine acconsente, attratto dalla fulgida bellezza di una delle figlie del re; la ninfa lo traveste da fanciulla e lo introduce a corte in qualit\u00e0 di figlia di una donna appartenente al popolo delle Amazzoni.\nOra la giovinetta deve imparare l'educazione e i modi femminili, dice Tetide al re per convincerlo ad accettare, vivendo tra le ragazze normali della sua et\u00e0, in modo da potersi preparare ad un futuro conveniente matrimonio: Licomede acconsente di prendersi cura della \"ragazza\" e le sue figlie ignare di tutto accettano subito Achille come nuova compagna di giochi e facendolo vivere e dormire negli appartamenti delle donne.\nDopo qualche tempo egli per\u00f2 comincia a sviluppare una particolare amicizia ed affetto per Deidamia, diventando sempre pi\u00f9 difficile per lui nascondere l'interesse sentimentale nei suoi confronti. Infine durante un festival notturno in onore del dio dell'ebbrezza, Dioniso, dove normalmente non sono ammessi uomini, il ragazzo riesce a far s\u00ec che i propri desideri virili si esprimano compiutamente; dopo aver avuto un appassionato rapporto sessuale Achille rivela ad un'allibita Diedamia la sua vera identit\u00e0.\nLa ragazza, che non vuole subire le conseguenze dell'ira paterna, decide di continuar a tenere il segreto: poco dopo scoprir\u00e0 di essere rimasta incinta. Quando Odisseo e i suoi compagni giungono a corte, Achille era oramai oltremodo insofferente del suo travestimento femminile e, anche se Deidamia prova a trattenerlo, dopo il trucco messo in atto dall'astuto acheo, si rivela in tutta la sua virilit\u00e0.\nLa ragazza piangente confessa al padre che lei ed Achille sono diventati amanti, non solo, ma hanno anche avuto un figlio: Deidamia, affranta per l'imminente perdita dell'amante, chiede di poterlo seguire, ma ci\u00f2 pare a tutti cosa impossibile da farsi. Lei allora lo implora di mantenere fisso il ricordo su questi anni passati assieme e di non fare figli con altre donne. Achille giura di tornare un giorno a lei, anche se il fato ha gi\u00e0 deciso altrimenti.\nNelle arti.\nQuesto particolare riguardante la vita di Achille \u00e8 stato oggetto di molte opere d'arte attraverso i secoli, alcune delle quali vanno in direzione dei risvolti comici causati dallo scambio di genere e al travestimento, con tutte le incomprensioni e doppi sensi che ci\u00f2 comporta; fino all'espressione ideale eroica, ad un'interpretazione dell'amore etero ed omosessuale, ai riti iniziatici, all'incesto, allo stupro e alla violenza domestica.\nLa popolarit\u00e0 del tema, per tutto il '6-'700 \u00e8 dovuto ad una serie di fattori, ma un ruolo certamente molto importante \u00e8 stato dato dall'aspetto del travestitismo: il maschio adolescente vestito da femmina e che assume via via tutti i ruoli attribuiti alle donne. Alcuni librettisti come Giulio Strozzi, Carlo Capece e Ippolito Bentivoglio si sono avvicinati al tema da un punto di vista pi\u00f9 carnevalesco, sottolineando la commedia che impone il mascheramento da uomo a donna, oltre agli aspetti omoerotici che questa sottintende."}
{"id": "4499685", "revid": "287204", "url": "https://it.wikipedia.org/wiki?curid=4499685", "title": "Sashi Menon", "text": "Carriera.\nIn carriera ha vinto 3 titoli di doppio, tutti nel 1978. Nei tornei del Grande Slam ha ottenuto il suo miglior risultato raggiungendo i quarti di finale di doppio agli Australian Open nel 1975.\nIn Coppa Davis ha disputato 34 partite, collezionando 18 vittorie e 16 sconfitte."}
{"id": "4499686", "revid": "547034", "url": "https://it.wikipedia.org/wiki?curid=4499686", "title": "Nuoto ai Giochi della V Olimpiade - 400 metri stile libero maschili", "text": "La gara dei 400 metri stile libero maschili dei Giochi di Stoccolma 2012 si svolse in tre turni dall'11 al 14 luglio. Vi presero parte 26 nuotatori provenienti da 14 nazioni.\nIl podio fu lo stesso della gara dei 1500 metri svoltasi pochi giorni prima: il canadese George Hodgson vinse l'oro olimpico stabilendo un nuovo record della manifestazione, e precedendo il britannico Jack Hatfield e l'australiano Harold Hardwick, rappresentante l'Australasia."}
{"id": "4499688", "revid": "120826911", "url": "https://it.wikipedia.org/wiki?curid=4499688", "title": "Lucio Calpurnio Pisone Frugi (console 133 a.C.)", "text": "Biografia.\nLucio Calpurnio Pisone Frugi, talora detto \"Censorinus\" divenne tribuno della plebe nel 149 a.C. e in quell'anno si fece promotore della lex Calpurnia de repetundis, la prima legge romana che voleva punire le estorsioni compiute nelle province dai governatori .\nNel 136 a.C. divenne pretore. Dopodich\u00e9, nel 133 a.C., fu eletto console con Publio Muzio Scevola e gli fu comandato dal Senato di restare in Italia per domare una rivolta di schiavi. Pisone riusc\u00ec a sconfiggerli, senza per\u00f2 ottenere una vittoria definitiva e dovette passare il comando a Publio Rupilio, console dell'anno successivo.\nOpera.\nPisone Frugi fu autore di \"Annales\", un'opera in almeno 7 libri, che andava dalle origini fino alla sua epoca e che furono tra le fonti precipue di Tito Livio e Dionigi d'Alicarnasso.\nIl contenuto degli \"Annales\" (di cui restano una quarantina di frammenti) si proponeva di descrivere la pretesa onest\u00e0 dell'epoca antica, contrapponendola alla contemporanea corruzione operante a Roma. Che si trattasse per\u00f2 di un'opera a tesi precostituite, lo dimostra il fatto che, durante l'anno del suo consolato, avvenne l'assassinio di Tiberio Gracco e che, nonostante l'estrema gravit\u00e0 del crimine (che tra l'altro violava il sacro obbligo dell'incolumit\u00e0 personale che s'accompagnava alla \"tribunicia potestas\"), egli e l'altro console non prendessero alcun provvedimento in merito."}
{"id": "4499717", "revid": "599013", "url": "https://it.wikipedia.org/wiki?curid=4499717", "title": "Hans Kary", "text": "Carriera.\nIn carriera ha vinto 1 titolo in singolare e 3 titoli di doppio.\nIn Coppa Davis ha disputato 58 partite, vincendone 33 e perdendone 25. Per la sua costanza nel rappresentare il proprio paese nella competizione \u00e8 stato insignito del Commitment Award."}
{"id": "4499718", "revid": "339392", "url": "https://it.wikipedia.org/wiki?curid=4499718", "title": "Project Rocket/Fall Out Boy Split EP", "text": ""}
{"id": "4499729", "revid": "729019", "url": "https://it.wikipedia.org/wiki?curid=4499729", "title": "Blanchard BB-1", "text": "Il Blanchard BB-1 era un idrocorsa (idrovolante da competizione) monomotore, monoplano con ala a parasole, realizzato dall'azienda francese Soci\u00e9t\u00e9 des Avions Blanchard come proposta per la partecipazione alla Coppa Schneider del 1924, poi non disputata.\nStoria del progetto.\nTra il 27 ed il 28 settembre 1923 si tenne a Cowes, una localit\u00e0 dell'Isola di Wight, la settima edizione della Coppa Schneider. La squadra francese partecip\u00f2 con ben sei velivoli, un CAMS 36bis (matricola F-ESEC, pilota Pelletier D'Oisy), un CAMS 38 (matricola F-ESFD, pilota Maurice Hurel), i Latham L-1 (un bimotore matricola F-ESEJ, pilota Alphonse Dehamel) e L-2 (un bimotore, pilota Benoit), e due Blanchard C-1 (matricola F-ESEH, pilota de Cordovo Teste). Durante le prove i due velivoli Blanchard vennero ritenuti troppo lenti e furono cos\u00ec ritirati dalla gara, mentre si presentarono al via i due idrovolanti Latham e i due CAMS.\nLa vittoria arrise alla squadra statunitense, che si aggiudic\u00f2 il trofeo con il Curtiss CR-3 pilotato da David Rittenhouse. visti i deludenti risultati ottenuti dalla squadra francese, il governo decise di finanziare l'acquisizione di nuovi idrovolanti in vista della prevista partecipazione all'edizione 1924. Il capo progettista della Soci\u00e9t\u00e9 des Avions Blanchard,gi\u00e0 autore del progetto dell'idrovolante da ricognizione e bombardamento Blanchard Brd.1, decise di sviluppare un nuovo velivolo, designato BB-1. L'ingegnere Maurice Blanchard realizz\u00f2 un idrovolante a scafo centrale, monoplano, dotato di aerodinamica raffinata.\nTecnica.\nIl Blanchard BB-1 era un idrovolante a scafo centrale, di costruzione interamente lignea. La configurazione era la classica monoplana ad ala a parasole. L'ala era unita alla fusoliera tramite due coppie di montanti carenati. I due galleggianti stabilizzatori erano posizionati lateralmente, tra le aste dei montanti. Il velivolo era un monoposto ad abitacolo aperto.\nIl propulsore, posizionato alla met\u00e0 dell'ala in posizione traente, era un radiale Gnome-et-Rh\u00f4ne Jupiter a 9 cilindri, raffreddato ad aria, erogante una potenza di 385 CV (1\u00a0390 kW) al livello del mare; esso azionava un'elica bipala lignea.\nImpiego operativo.\nIl prototipo fu costruito all'inizio del 1924 presso gli stabilimenti della Soci\u00e9t\u00e9 des Avions Blanchard in vista della prevista partecipazione all'edizione della Coppa Schneider dello stesso anno, che doveva tenersi negli Stati Uniti. La carriera operativa del velivolo fu estremamente breve. Trasportato presso il CEPA (Centre d'Exp\u00e9rimentations Pratiques et de r\u00e9ception de l'A\u00e9ronautique navale) di Fr\u00e9jus-Saint Rapha\u00ebl, l'aereo venne sottoposto ad intensi collaudi che non diedero esito positivo. La velocit\u00e0 massima registrata fu di 240\u00a0km/h, e l'aereo saliva a 2\u00a0000 m in 7 minuti. Lo sviluppo del velivolo venne arrestato, e il prototipo demolito.\nL'edizione del 1924 fu sportivamente annullata dagli statunitensi perch\u00e9 nessuno dei concorrenti era stato in grado di completare le proprie macchine in tempo."}
{"id": "4499731", "revid": "410660", "url": "https://it.wikipedia.org/wiki?curid=4499731", "title": "The Guilt Trip", "text": ""}
{"id": "4499733", "revid": "228587", "url": "https://it.wikipedia.org/wiki?curid=4499733", "title": "Healy", "text": ""}
{"id": "4499738", "revid": "1305772", "url": "https://it.wikipedia.org/wiki?curid=4499738", "title": "Roberto Fassina", "text": "Atleta del Curling Club 66 Cortina ed ex componente del Ford Rally Team.\nCurling.\nNazionale.\nIl suo esordio con la nazionale italiana senior di curling \u00e8 stato il campionato mondiale senior del 2005, disputato a Greenacres, in Scozia: in quell'occasione l'Italia si piazz\u00f2 al 13\u00ba posto.\nNel 2010 entra nella formazione della nazionale misti con cui ha partecipato ad un campionato europeo misti.\nIn totale Roberto vanta 10 presenze in azzurro. Il miglior risultato dell'atleta \u00e8 il 13\u00ba posto ottenuto ai campionati mondiali senior del 2005 disputati a Greenacres, in Scozia.\nCAMPIONATI\nNazionale misti: 1 partita\nNazionale senior: 9 partite\nCampionati italiani.\nRoberto ha preso parte ai campionati italiani di curling dal 1973 in poi, inizialmente con il Curling Club 66 Cortina poi con il Curling Club Tofane ed \u00e8 stato due volte campione d'Italia:\nAutomobilismo.\nRoberto partecipa a una sessantina di competizioni automobilistiche di rally tra gli anni settanta e ottanta, sia come pilota sia come navigatore. Nel 1980 fa parte della squadra ufficiale del Ford Rally Team.\nIn totale Fassina vanta tre vittorie assolute:\nHa ottenuto inoltre vittorie di gruppo e di classe.\nAltro.\nRoberto \u00e8 un commerciante di Cortina d'Ampezzo, ed \u00e8 padre del giocatore di curling Guido Fassina."}
{"id": "4499739", "revid": "6340", "url": "https://it.wikipedia.org/wiki?curid=4499739", "title": "Provincia della Dalmazia", "text": ""}
{"id": "4499741", "revid": "1428919", "url": "https://it.wikipedia.org/wiki?curid=4499741", "title": "Roger Gnoan M'Bala", "text": "Biografia.\nNato a Grand-Bassam, in Costa d'Avorio, Roger Gnoan M'Bala fece i suoi studi a Conservatorio Indipendente del Cinema Francese, proseguendoli in seguito in Svezia. Dal 1968 al 1978 ha lavorato prima come assistente alla regia e poi come regista per la radio e la tv della Costa d'Avorio. Qui, firma svariati programmi sportivi e di variet\u00e0.\nNel 1972, un suo cortometraggio, \"Amanie\", vinse alle Giornate cinematografiche di Cartagine il Tanit d'argento. Nel 1984, dirige il suo primo lungometraggio, \"Ablakon\". Con \"Nel nome di Cristo\", che risale al 1993, il suo nome viene conosciuto internazionalmente quando il film ottiene il premio giovani al Festival di Locarno e il Gran Premio Yennenga al Fespaco, in Burkina Faso."}
{"id": "4499743", "revid": "248219", "url": "https://it.wikipedia.org/wiki?curid=4499743", "title": "Neovenator salerii", "text": ""}
{"id": "4499746", "revid": "1442080", "url": "https://it.wikipedia.org/wiki?curid=4499746", "title": "Campionato del mondo di hockey su slittino 2013", "text": "L\u20198\u00ba campionato del mondo di hockey su slittino di gruppo A si \u00e8 tenuto a Goyang, in Corea del Sud, tra il 13 ed il 20 aprile 2013. Il gruppo B si \u00e8 invece disputato a Nagano, in Giappone, dal 10 al 16 marzo 2013\nPartecipanti e regolamento.\nCome previsto dal regolamento, vi hanno preso parte le squadre classificate dal 1\u00ba al 6\u00ba posto ai mondiali 2012 di gruppo A, e le prime due classificate del corrispondente mondiale di gruppo B; Le squadre sono suddivise in due gironi da quattro:\nLe prime due classificate di ogni girone si sono qualificate per le semifinali, le ultime due per le semifinali dei play-out.\nLe due squadre sconfitte in semifinale dei play-out sono retrocesse nel mondiale di gruppo B 2013. La squadra vincitrice dei play-out \u00e8 qualificata, assieme alle prime quattro classificate, al torneo paralimpico di Sochi 2014, mentre le squadre classificate dal 6\u00ba all'8\u00ba posto parteciperanno al torneo di qualificazione assieme alle prime tre classificate del mondiale di gruppo B.\nClassifica finale.\nLe squadre classificate nelle prime 5 posizioni sono direttamente qualificate alle Paralimpiadi di Sochi 2014. Le ultime tre classificate incontreranno le prime tre classificate del Gruppo B nel torneo di qualificazione."}
{"id": "4499753", "revid": "986213", "url": "https://it.wikipedia.org/wiki?curid=4499753", "title": "Ivan Ivanovi\u010d Barjatinskij", "text": "Biografia.\nEra l'unico figlio maschio del principe Ivan Sergeevi\u010d Barjatinskij (1738-1811), e di sua moglie, la principessa Caterina di Schleswig-Holstein-Sonderburg-Beck.\nCarriera.\nNel 1780, divenne tenente nel reggimento dei dragoni e aiutante di Pot\u00ebmkin, e nel 1790 gli fu concesso il titolo di Gentiluomo di Camera, e trasferito al reggimento Semenov.\nNel 1801 Alessandro I gli concesse il titolo di ciambellano e venne mandato a Londra. Nel 1804 divenne consigliere della Corona e nel 1806 \u00e8 stato nominato ambasciatore in Baviera. Si ritir\u00f2 nel 1812.\nMatrimoni.\nPrimo matrimonio.\nNel 1806 spos\u00f2 Frances Mary Dutton (1777-1807), figlia di James Dutton, I barone Sherborne. Ebbero una figlia:\nSecondo matrimonio.\nNel 1813 spos\u00f2 Marija F\u00ebdorovna Keller (1792-1858), figlia di un diplomatico prussiano. Ebbero sette figli:\nMorte.\nMor\u00ec il 15 giugno 1825 e fu sepolto nel villaggio di Ivanovo."}
{"id": "4499758", "revid": "164044", "url": "https://it.wikipedia.org/wiki?curid=4499758", "title": "Lars Martin Engedal", "text": ""}
{"id": "4499763", "revid": "1728", "url": "https://it.wikipedia.org/wiki?curid=4499763", "title": "Ivan Ivanovi\u010d Bariatinskij", "text": ""}
{"id": "4499775", "revid": "287204", "url": "https://it.wikipedia.org/wiki?curid=4499775", "title": "Mike Cahill (tennista)", "text": "Carriera.\nIn carriera ha vinto 5 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1981."}
{"id": "4499781", "revid": "599013", "url": "https://it.wikipedia.org/wiki?curid=4499781", "title": "Fassina", "text": ""}
{"id": "4499783", "revid": "69794", "url": "https://it.wikipedia.org/wiki?curid=4499783", "title": "Corso Maria Teresa", "text": ""}
{"id": "4499790", "revid": "547034", "url": "https://it.wikipedia.org/wiki?curid=4499790", "title": "Nuoto ai Giochi della V Olimpiade - 1500 metri stile libero maschili", "text": "La gara dei 1500 metri stile libero maschili dei Giochi di Stoccolma 1912 si svolse in tre turni tra il 6 e il 10 luglio. Parteciparono all'evento 19 nuotatori provenienti da 11 nazioni.\nLa medaglia d'oro venne conquistata dal canadese George Hodgson, che abbass\u00f2 per due volte il primato mondiale della specialit\u00e0 nel corso della competizione. L'argento and\u00f2 al britannico Jack Hatfield e il bronzo all'australiano Harold Hardwick."}
{"id": "4499791", "revid": "113407850", "url": "https://it.wikipedia.org/wiki?curid=4499791", "title": "Matanuska", "text": "Il Matanuska \u00e8 un fiume lungo circa 120\u00a0km dell'Alaska centromeridionale, negli Stati Uniti d'America, scorre lungo l'omonima valle di Matanuska.\nEtimologia.\nGli indigenti Dena'ina chiamano il fiume nella loro lingua \"Ch'atanhtnu\", ovvero: \"Sentiero che esce dal fiume\". Il nome inglese invece deriva da un termine russo (\"Matanooski\" o \"Mednoviska\") derivato a sua volta dalla parola indigena 'Ch'atanhtnu Li'a' con cui ci si riferisce invece al ghiacciaio. Li'a nella lingua locale significa ghiacciaio o ghiaccio. La valle Matanuska \u00e8 chiamata anche \"Mat-Su Valley\".\nDati fisici.\nLa portata del fiume normalmente \u00e8 controllata nei pressi di Palmer. La media mensile varia da 500 mformula_1 al secondo nel mese di marzo a circa 370 mformula_1 al secondo nel mese di luglio. Il 10 agosto 1971 si \u00e8 registrato il massimo flusso (2.320 mformula_1/s); il minimo il 25 aprile 1956 con 6.6 mformula_1/s.\nPercorso.\nLe sue sorgenti sono poste nei pressi del Ghiacciaio Matanuska (\"Matanuska Glacier\"), la cui base si trova a 620 ,sui monti Chugach (\"Chugach Mountains\"), 160\u00a0km a nord della cittadina di Anchorage. Questa \u00e8 la sorgente pi\u00f9 importante; in realt\u00e0 la valle Matanuska ha il suo apice a circa 900 di quota ad una quindicina di chilometri pi\u00f9 a est. Il fiume scorre in direzione ovest nel primo tratto e sud-ovest nella parte finale. Lungo la valle di scorrimento si trova con i monti Chugach a sud e i monti monti Talkeetna (\"Talkeetna Mountains\") a nord. Riceve quindi diversi affluenti da entrambi i lati. I fiumi principali sono: il King (\"King River\") e il Chickaloon (\"Chickaloon River\"), entrambi drenano i campi dei monti Talkeetna.\nLa foce \u00e8 nella baia di Knik (\"Knik Arm\") a circa 15,5\u00a0km a sud-ovest di Palmer e circa 40\u00a0km a nord-est di Anchorage. Il delta del fiume \u00e8 condiviso dal fiume Knik (\"Knik River\").\nStrade, ponti e localit\u00e0.\nL'autostrada Glenn (\"Glenn Highway\") scorre quasi parallela al fiume per gran parte della sua lunghezza. Diversi sono i ponti lungo il tragitto del fiume (dalla foce): \nLe localit\u00e0 vicine al fiume sono (dalla foce):\nAree protette e turismo.\nLungo il fiume sono state predisposte alcune aree regolamentate quali:\nIl fiume Matanuska permette diversi tragitti con zattere o kayak sia facili (Classe II) che difficili (Classe IV)."}
{"id": "4499793", "revid": "47767", "url": "https://it.wikipedia.org/wiki?curid=4499793", "title": "S\u0259fur\u0259", "text": ""}
{"id": "4499795", "revid": "599013", "url": "https://it.wikipedia.org/wiki?curid=4499795", "title": "Morten Christiansen", "text": "Carriera.\nClub.\nChristiansen gioc\u00f2 nel Skovbakken, prima di passare all'Aarhus. Vest\u00ec poi la maglia dello Horsens, per poi accordarsi con il Lyngby nel 2004. Vi rest\u00f2 fino al 2009, anno in cui si trasfer\u00ec ai norvegesi del Nybergsund-Trysil. Esord\u00ec nella 1. divisjon il 6 settembre 2009, subentrando a Viktor Bjarki Arnarsson nella vittoria per 4-1 sullo Skeid."}
{"id": "4499796", "revid": "1632387", "url": "https://it.wikipedia.org/wiki?curid=4499796", "title": "Cattedrali in Paraguay", "text": "Questa \u00e8 una lista di cattedrali in Paraguay."}
{"id": "4499799", "revid": "392652", "url": "https://it.wikipedia.org/wiki?curid=4499799", "title": "Dena'ina", "text": "I Dena'ina (anche Tanaina) sono dei popoli nativi dell'Alaska e di lingua athabaska. Sono abitanti originari dell'Alaska centromeridionale.\nIl nome significa \"Il popolo\", ed \u00e8 correlato al nome preferito dai Navajo per popolo \"Dene\". I Dena'ina sono l'unico gruppo etnico di lingua athabascana settentrionale a vivere presso corsi d'acqua salata, i quali hanno loro permesso uno stile di vita sedentario. La lingua tradizionale, il Dena'ina, \u00e8 parlata fluentemente da circa 70-75 persone rispetto a una popolazione totale di 1.400 individui. Esistono quattro dialetti di questa lingua: Inland, Iliamna, Upper Inlet e Outer Inlet."}
{"id": "4499806", "revid": "767487", "url": "https://it.wikipedia.org/wiki?curid=4499806", "title": "Castelli (azienda)", "text": "Castelli \u00e8 un'azienda italiana operante nel settore dell'arredamento per ufficio, fondata a Bologna nel 1877 da Ettore Castelli come piccola bottega artigianale. Ha ricevuto tre Compassi d'Oro e ha prodotto arredmenti disegnati da Giancarlo Piretti, Dino Gavina, Richard Sapper, Charles Pollock, Ferdinand Alexander Porsche, Giancarlo Piretti, Gino Gamberini, Emilio Ambasz, Rodolfo Bonetto, Michele De Lucchi, Mario Ruiz, Massimiliano Fuksas.\nStoria.\nIl 15 luglio 2014 l'azienda viene dichiarata fallita.\nNel gennaio 2015 la Castelli viene ceduta all'asta alla famiglia Pavan. Enrico Pavan assume la carica di presidente della societ\u00e0 ed attua un piano di rilancio dei prodotti e del marchio. La ragione sociale diventa Castelli 2014 s.r.l."}
{"id": "4499810", "revid": "100235934", "url": "https://it.wikipedia.org/wiki?curid=4499810", "title": "Giovanni Giorgio Lascaris", "text": "Biografia.\nMolto probabilmente di origine greca, fu soprannominato \"Pirgotele\", dal nome di un tagliatore di pietre che serv\u00ec sotto Alessandro Magno. Viene menzionato per la prima volta in un epigramma del 1496 dell'umanista Giovanni Battista Guarini, che loda la sua \"Venere flagillifera\" (opera ora andata persa); anche Pomponio Gaurico lod\u00f2 la stessa opera nel suo \"De sculptura\" (1504).\nLascaris fu attivo a Padova, Venezia, Verona e, sembra, anche a Ferrara presso la corte Estense. Fu un seguace della tendenza classicheggiante che si stava imponendo nelle citt\u00e0 venete all'inizio del Cinquecento, in particolar modo riferiti ai lavori di Antonio e Tullio Lombardo.\nRimangono poche opere certe del Lascaris, tra queste ricordiamo:\nAltre opere, attribuite a vario titolo al Lascaris, includono:"}
{"id": "4499815", "revid": "1573940", "url": "https://it.wikipedia.org/wiki?curid=4499815", "title": "Myotis dieteri", "text": "Myotis dieteri () \u00e8 un Pipistrello della famiglia dei Vespertilionidi endemico del Congo.\nDescrizione.\nDimensioni.\nPipistrello di piccole dimensioni, con la lunghezza totale di 86\u00a0mm, la lunghezza dell'avambraccio di 37\u00a0mm, la lunghezza della coda di 86\u00a0mm, la lunghezza del piede di 11\u00a0mm e la lunghezza delle orecchie di 10\u00a0mm.\nAspetto.\nLe parti dorsali sono marroni scure con le punte dei peli ramate, mentre le parti ventrali sono grigiastre. Il muso \u00e8 marrone scuro. Le orecchie sono marroni scure, relativamente corte, triangolari e con la punta arrotondata. Il trago \u00e8 lungo pi\u00f9 della met\u00e0 del padiglione auricolare ed \u00e8 stretto. Le membrane alari sono nerastre e attaccate posteriormente lungo le caviglie. I piedi sono grandi. La coda \u00e8 lunga e si estende leggermente oltre l'ampio uropatagio, il quale \u00e8 nerastro e privo di peli. La tibia \u00e8 interamente priva di peli. Il calcar \u00e8 lungo.\nBiologia.\nComportamento.\nSi rifugia all'interno delle grotte.\nAlimentazione.\nSi nutre di insetti catturati probabilmente sopra specchi d'acqua.\nDistribuzione e habitat.\nQuesta specie \u00e8 conosciuta soltanto da un individuo femmina catturata presso Loudima, nel Congo meridionale ed ora conservata presso il Museo nazionale di storia naturale di Francia a Parigi.\nVive nelle foreste primarie.\nStato di conservazione.\nLa IUCN Red List, considerato che questa specie \u00e8 stata descritta solo recentemente e ci sono poche informazioni circa il suo areale, lo stato della popolazione, le minacce e i requisiti ecologici, classifica \"M.dieteri\" come specie con dati insufficienti (DD)."}
{"id": "4499816", "revid": "1543377", "url": "https://it.wikipedia.org/wiki?curid=4499816", "title": "Speedy (DC Comics)", "text": "Speedy \u00e8 un personaggio dei fumetti DC Comics, del quale esistono due versioni:\nBiografia dei personaggi.\nRoy Harper.\nLo Speedy originale fu Roy Harper, Jr., figlio di Roy Harper Sr., un park ranger. Roy fu cresciuto dall'indiano Arco Impavido, appartenente alla trib\u00f9 Navajo, dopo la morte del padre, avvenuta mentre l'uomo salvava Arco Impavido da un incendio. Quando Roy divenne un adolescente, Arco Impavido chiese al suo amico, Oliver Queen, di prendersi cura del ragazzo. Impressionato dall'abilit\u00e0 di Roy per il tiro con l'arco, disciplina insegnatagli dagli indiani, Oliver lo prese come spalla. Soprannominato Speedy per la sua velocit\u00e0 nello scoccare frecce, Roy cominci\u00f2 con grande entusiasmo la sua nuova vita di giustiziere.\nOltre a lavorare al fianco di Freccia Verde, fu anche membro dei Titani. Con lo scioglimento del gruppo originale dei Titani, Roy cadde in depressione e inizi\u00f2 a fare uso di eroina. Entr\u00f2 poi nella Squadra Suicida prima di tornare dai Titani. Ebbe una figlia, Liam, dalla sua nemica Cheshire, e lasci\u00f2 il costume di Speedy per prendere prima quello di Arsenale e infine quello di Red Arrow.\nMia Dearden.\nLa seconda Speedy fu Mia Dearden, un'adolescente dedita alla prostituzione, che fu salvata da Freccia Verde. La ragazza intu\u00ec la sua vera identit\u00e0, quella del miliardario Oliver Queen, e fu addestrata nel tiro con l'arco, riuscendo successivamente a convincere Oliver a farla diventare la nuova Speedy. Indoss\u00f2 il mantello per la prima volta in \"Green Arrow\" (vol. 3) n. 45. La ragazza si un\u00ec poi ai Titani, ma lasci\u00f2 il gruppo in un secondo momento.\nPoteri e abilit\u00e0.\nSpeedy, come Freccia Verde, ha un'ampia gamma di frecce truccate: tra queste, frecce soporifere e frecce esplosive. Oltre alle eccellenti doti di arciere, \u00e8 abile nelle arti marziali corpo a corpo, come judo, kickboxing e karate.\nNei panni di Arsenale, Roy Harper ha mostrato di essere in grado di utilizzare molte armi diverse: pistole, manganelli e boomerang. \u00c8 anche un maestro di Moo Gi Gong, che gli permette di utilizzare qualsiasi oggetto come arma, conosce il giapponese e il russo.\nAltre versioni.\nSpeedy in Terra-Due.\nNell'universo alternativo di Terra-Due, Speedy \u00e8 membro dei Sette Soldati della Vittoria e dell'All-Star Squadron con il suo mentore Freccia Verde. La loro storia \u00e8 un parallelo con quella narrata in Terra-Uno fino al punto in cui Speedy e Freccia Verde, insieme ai loro compagni di squadra, vengono inviati in diversi periodi di tempo mentre combattono contro Nebula Man. Speedy e compagni vengono recuperati dalla Justice Society of America e dalla Justice League of America per salvare Terra-Due dalle macchinazioni di Iron Hand. Anni dopo essere tornato al presente, Speedy si ritir\u00f2 e non comparve pi\u00f9."}
{"id": "4499819", "revid": "329581", "url": "https://it.wikipedia.org/wiki?curid=4499819", "title": "Giorgio Lascaris", "text": ""}
{"id": "4499821", "revid": "1728", "url": "https://it.wikipedia.org/wiki?curid=4499821", "title": "Sant'Agata sui due Golfi", "text": ""}
{"id": "4499824", "revid": "767487", "url": "https://it.wikipedia.org/wiki?curid=4499824", "title": "Kristinn Bj\u00f6rnsson (calciatore)", "text": "Carriera.\nGiocatore.\nClub.\nBj\u00f6rnsson gioc\u00f2 per il Valur, prima di passare all'\u00cdA Akranes. Nel 1981, fu ingaggiato dai norvegesi del V\u00e5lerengen, con cui vinse il campionato. Dal 1982 al 1983, fu in forza al Kvik Halden. Nel 1984 torn\u00f2 in patria, al KS/Leiftur, per poi vestire nuovamente la maglia del Valur. Nel 1986, si trasfer\u00ec allo Stjarnan. Nel 1989, gioc\u00f2 al Dalvik.\nNazionale.\nConta 2 presenze e una rete per l'. Esord\u00ec il 3 luglio 1974, segnando una rete nella vittoria per 2-3 in casa delle .\nAllenatore.\nFu allenatore del Valur dal 1992 al 1993 e dal 1997 al 1999. Dal 2001 al 2003, guid\u00f2 il Selfoss."}
{"id": "4499825", "revid": "1042298", "url": "https://it.wikipedia.org/wiki?curid=4499825", "title": "Astra Giurgiu", "text": ""}
{"id": "4499827", "revid": "2033069", "url": "https://it.wikipedia.org/wiki?curid=4499827", "title": "The Crazy Ones", "text": "The Crazy Ones \u00e8 una sitcom statunitense trasmessa durante la stagione televisiva 2013-2014 sulla rete televisiva CBS.\nIn Italia \u00e8 stata trasmessa in prima visione sul canale satellitare Sky Atlantic dal 10 aprile 2014, mentre in chiaro \u00e8 stata trasmessa su MTV durante il mese di agosto 2015.\nTrama.\nLa serie segue le vicende di Simon Roberts, stravagante titolare di un'agenzia pubblicitaria di Chicago, e dei suoi dipendenti. Presso l'agenzia lavorano la figlia Sydney, che assume le vesti di direttrice creativa, il copywriter Zach Cropper, il direttore artistico Andrew Kennedy e Lauren Slotsky, curatrice editoriale.\nProduzione.\nNel mese di agosto 2012 la CBS annunci\u00f2 l'avvio dello sviluppo di una potenziale nuova sitcom \"single-camera\", ideata da David E. Kelley, che avrebbe visto il ritorno in TV, trenta anni dopo la sua ultima apparizione televisiva da protagonista in \"Mork &amp; Mindy\", di Robin Williams. Il 4 febbraio 2013 il network diede il via libera definitivo alla produzione di un episodio pilota, il quale sarebbe stato diretto da Jason Winer.\nA Robin Williams, interprete del titolare dell'agenzia, nel febbraio 2013, si aggregarono come membri del cast principale Sarah Michelle Gellar, per il ruolo della figlia del protagonista e direttrice creativa dell'agenzia; James Wolk, Hamish Linklater e Amanda Setton, interpreti di altri impiegati della stessa agenzia.\nIl 10 maggio 2013 venne confermata la produzione di una prima stagione completa, in onda dal 26 settembre 2013. La serie \u00e8 stata ufficialmente cancellata l'11 maggio 2014."}
{"id": "4499829", "revid": "767487", "url": "https://it.wikipedia.org/wiki?curid=4499829", "title": "Donato di Eurea", "text": "Agiografia.\nVisse all'epoca dell'imperatore Teodosio I e mor\u00ec probabilmente dopo il 388. Ebbe fama di grande taumaturgo e fu venerato come patrono dell\"'Epirus Vetus\". In passato gli fu attribuito, ma erroneamente, l'onore di aver conferito il battesimo allo stesso Teodosio.\nCulto.\nSpesso \u00e8 confuso con san Donato di Arezzo ed \u00e8 difficile distinguere nei suoi \"Acta\" ci\u00f2 che riguarda ciascuno dei due santi.\nLe sue reliquie furono in seguito trasferite a Cassiope (\"castrum Cassiopi\"), territorio che dipendeva dai vescovi di Corcira (\"Patrologia Latina\" LXXVII, 1309-10 e 1317-18). Ci\u00f2 suscit\u00f2 le lamentele del vescovo Giovanni I di Eurea, da cui nacque un fitto scambio epistolare con Gregorio Magno. In epoca veneziana le reliquie furono traslate nell'isola di Murano.\nIl menologio greco ricorda san Donato il 30 aprile, mentre nel \"Vetus Martyrologium Romanum\" \u00e8 menzionato in due occasioni, nel giorno della sua deposizione e nel giorno del trasferimento delle reliquie a Corcira: "}
{"id": "4499834", "revid": "187109", "url": "https://it.wikipedia.org/wiki?curid=4499834", "title": "Chinolone", "text": ""}
{"id": "4499845", "revid": "1272592", "url": "https://it.wikipedia.org/wiki?curid=4499845", "title": "Speroni", "text": ""}
{"id": "4499849", "revid": "62004", "url": "https://it.wikipedia.org/wiki?curid=4499849", "title": "Splendor (disambigua)", "text": ""}
{"id": "4499857", "revid": "76963", "url": "https://it.wikipedia.org/wiki?curid=4499857", "title": "Elena Valenciano", "text": "Biografia.\n\u00c8 un ex europarlamentare per il Partito Socialista Operaio Spagnolo (PSOE), parte del Partito del Socialismo Europeo (PSE). Si \u00e8 dimessa dal Parlamento europeo nel 2008, quando \u00e8 stata eletta nel Parlamento spagnolo, per rappresentare Madrid. \u00c8 membro della Fundacion IDEAS, \"think tank\" del PSOE.\nDal 5 febbraio 2012 \u00e8 vicesegretario generale del PSOE, dopo la vittoria di Alfredo P\u00e9rez Rubalcaba al XXXVIII congresso federale del PSOE.\nVita privata.\nDivorziata da un consulente aziendale di San Francisco, Francisco Ma\u00f1ero, con cui ha avuto una figlia, Nathalie, si \u00e8 risposata con un architetto di Alicante, Javier de Udaeta. Dal matrimonio un figlio, Javier."}
{"id": "4499858", "revid": "339392", "url": "https://it.wikipedia.org/wiki?curid=4499858", "title": "Metalurgi Rustavi", "text": ""}
{"id": "4499859", "revid": "47767", "url": "https://it.wikipedia.org/wiki?curid=4499859", "title": "Ridolfo", "text": ""}
{"id": "4499860", "revid": "47767", "url": "https://it.wikipedia.org/wiki?curid=4499860", "title": "Ruedi", "text": ""}
{"id": "4499861", "revid": "47767", "url": "https://it.wikipedia.org/wiki?curid=4499861", "title": "Roel", "text": ""}
{"id": "4499862", "revid": "47767", "url": "https://it.wikipedia.org/wiki?curid=4499862", "title": "Roelof", "text": ""}
{"id": "4499864", "revid": "1543377", "url": "https://it.wikipedia.org/wiki?curid=4499864", "title": "I Luoghi del Cuore", "text": "I Luoghi del Cuore \u00e8 una campagna nazionale per i luoghi italiani da non dimenticare, promossa dal Fondo Ambiente Italiano (FAI) in collaborazione con un gruppo bancario italiano.\nProgetto.\nIl progetto, nato nel 2003, mira a coinvolgere concretamente tutta la popolazione, italiana e non, invitandola a segnalare luoghi italiani che sente particolarmente cari e importanti e che vorrebbero fossero ricordati e conservati intatti per le generazioni future. \nIl progetto alterna due fasi: il Censimento negli anni pari e il Bando negli anni dispari. \nDurante il Censimento si possono segnalare e votare i propri Luoghi del Cuore. I primi 3 luoghi in classifica e i vincitori della classifica speciale dedicata a un tema diverso in ogni censimento, riceveranno un contributo economico a fronte di un progetto concreto da concordare con il FAI. \nDopo ogni censimento viene aperto un bando, sul quale possono candidare un progetto tutti i luoghi che hanno ottenuto almeno 2.000 voti al censimento. Si pu\u00f2 richiedere un contributo economico, o la collaborazione tecnica del FAI in specifici ambiti. \nNel 2020 si \u00e8 calcolato che in totale, nelle nove edizioni, sono stati raccolti oltre 7 milioni di voti, segnalati pi\u00f9 di 37.000 luoghi e sostenuti 119 progetti a favore di luoghi d\u2019arte e di natura in 19 regioni. Nel 2021, in totale, nelle dieci edizioni, sono stati raccolti oltre 9 milioni di voti, segnalati pi\u00f9 di 39.000 luoghi e sostenuti 139 progetti in 19 regioni.\nInterventi.\nA seguito di questo censimento, sono nate collaborazioni tra FAI e gli enti territoriali, con interventi come quello al Mulino di Baresi a Roncobello (BG) ceduto al FAI, restaurato e aperto al pubblico nel 2003 , ai Vialetti del borgo Walser di San Gottardo a Rimella (VC), recuperati e nuovamente fruibili nel 2006], al Castello della Colombaia a Trapani, il cui recupero era fermo da quasi un decennio causa nodi burocratici, al Pi\u00e8 di Marmo a Roma, ripulito e riportato alla sua integrit\u00e0 nel 2010."}
{"id": "4499865", "revid": "110157", "url": "https://it.wikipedia.org/wiki?curid=4499865", "title": "Computer Programming", "text": "Computer Programming \u00e8 stata una rivista tecnico-scientifica italiana dedicata alla programmazione.\nStoria.\nNata nel 1991 con il sottotitolo \"il primo mensile di programmazione\", la testata ha col tempo ampliato i temi trattati, producendo guide, recensioni, anteprime, analisi e commenti e interviste su: Linux, Windows, Visual Basic, C++, database, Java, programmazione per Internet, web design ed altro.\nPubblicata per circa vent'anni in pi\u00f9 di 180 numeri, con l'avvento di Internet e la proliferazione di portali dedicati all'informatica la rivista ha sub\u00ecto una lenta contrazione delle vendite che ha infine causato il passaggio dalla pubblicazione in formato cartaceo e digitale a quello unicamente digitale (pdf), anch'esso poi non pi\u00f9 aggiornato dal 2011, in previsione di una gestione cooperativa della societ\u00e0.\nLe vendite di vecchio materiale proseguono tuttavia per mezzo della piattaforma lulu.com."}
{"id": "4499869", "revid": "174925", "url": "https://it.wikipedia.org/wiki?curid=4499869", "title": "Rudolf", "text": ""}
{"id": "4499871", "revid": "287204", "url": "https://it.wikipedia.org/wiki?curid=4499871", "title": "Mummia (personaggio)", "text": ""}
{"id": "4499872", "revid": "47767", "url": "https://it.wikipedia.org/wiki?curid=4499872", "title": "Rodolph", "text": ""}
{"id": "4499873", "revid": "47767", "url": "https://it.wikipedia.org/wiki?curid=4499873", "title": "Rodolphe", "text": ""}
{"id": "4499875", "revid": "287204", "url": "https://it.wikipedia.org/wiki?curid=4499875", "title": "Stage Fright (film)", "text": ""}
{"id": "4499876", "revid": "287204", "url": "https://it.wikipedia.org/wiki?curid=4499876", "title": "Stage Fright (album)", "text": ""}
{"id": "4499878", "revid": "38120", "url": "https://it.wikipedia.org/wiki?curid=4499878", "title": "Zio Sam (fumetto)", "text": ""}
{"id": "4499882", "revid": "287204", "url": "https://it.wikipedia.org/wiki?curid=4499882", "title": "Ruud", "text": ""}
{"id": "4499883", "revid": "1632387", "url": "https://it.wikipedia.org/wiki?curid=4499883", "title": "Porto di Liverpool", "text": "Il porto di Liverpool \u00e8 un sistema portuale lungo l'estuario del fiume Mersey che va da Brunswick Dock di Liverpool al bacino di Seaforth, a Seaforth, sul lato orientale del fiume mentre tra Birkenhead e Wallasey sul lato ovest del fiume, con Birkenhead Docks. Garston Docks, che sono nella citt\u00e0 di Liverpool, non sono parte del porto di Liverpool.\nStoria.\nIl primo bacino di Liverpool fu costruito nel 1715. La vecchia vasca ora \u00e8 stata trasformata in un bacino chiuso. La banchina era nel passato una darsena commerciale chiuso al pubblico. Ulteriori banchine vennero aggiunte col passare del tempo, tutte recintate, estendendo l'area del porto per 7,5 miglia (12,1\u00a0km) lungo la riva del fiume Mersey, sul lato di Liverpool.\nIl sistema dei docks interconnessi \u00e8 stato il sistema portuale pi\u00f9 avanzato al mondo. Le banchine permettevano i movimenti delle navi all'interno del \"Dock System\" 24 ore al giorno, nonostante maree. Le parti dell'antico sistema sono ormai state dichiarate un patrimonio dell'umanit\u00e0.\nLa maggior parte delle piccole banchine della parte sud del porto di Liverpool vennero chiuse nel 1971, eccetto Brunswick Dock aperto fino alla chiusura nel 1975. Molti bacini sono stati interrati per creare terreni per edifici: un'arena al Kings Dock, propriet\u00e0 commerciali a Toxteth e Harrington Docks e delle abitazioni a Heracles Dock.\nIl pi\u00f9 grande bacino della rete dei docks, quello di Seaforth, fu inaugurato nel 1972, per il trasporto di grano e containers, ospitando le pi\u00f9 grandi navi cargo del tempo.\nLe compagnie transatlantiche White Star Line e la Cunard Line avevano come base il Porto di Liverpool. \u00c8 stato anche i porto di moltie grandi navi, tra cui l'RMS Baltic, l'MV Derbyshirel, l'HMHS Britannic, l'RMS Lusitania e l'RMS Titanic.\nNel 1972 la Canadian Pacific \u00e8 stata l'ultima compagnia transatlantica ad operare da Liverpool.\nTerminal crociere.\nLe navi da crociera hanno spesso operato dal porto con un terminale a Langton Dock. Le navi da crociera tornarono poi al Liverpool Pier Head nel 2008, dove c'\u00e8 termuninal crociere di nuova costruzione. Dal 2012, il terminale \u00e8 stato utilizzato anche come scalo iniziale e finale dei tour croceristici, e non solo come un punto intermedio di sosta. Ci\u00f2 ha condotto ad una disputa con Southampton a causa del grande contributo pubblico previsto per il nuovo terminale che il Liverpool City Council ha accettato di finanziare.\nFra le navi avi che sono giunte a Liverpool si annoverano: RMS Queen Elizabeth 2 (QE2), Grand Princess e RMS Queen Mary 2, insieme a un certo numero di grandi navi della Royal Navy. Prima del 2012, tutte le crociere che cominciavano a Liverpool partivano da Langton Dock.\nLiverpool \u00e8 una delle poche citt\u00e0 al mondo in cui le navi d'alto mare da crociera possono attraccare nel centro della citt\u00e0, offrendo una spettacolare aggiunta allo skyline del lungomare.\nStatistiche.\nNel 2010 Liverpool era il 7\u00b0 porto per tonnellate del Regno Unito."}
{"id": "4499884", "revid": "287204", "url": "https://it.wikipedia.org/wiki?curid=4499884", "title": "Marvin (personaggio)", "text": ""}
{"id": "4499886", "revid": "228587", "url": "https://it.wikipedia.org/wiki?curid=4499886", "title": "Rudolph", "text": ""}
{"id": "4499895", "revid": "767487", "url": "https://it.wikipedia.org/wiki?curid=4499895", "title": "Nel nome di Cristo", "text": "Nel nome di Cristo (\"Au nom du Christ\") \u00e8 un film del 1993 scritto e diretto da Roger Gnoan M'Bala.\nTrama.\nPorcaro, castratore, saldatore... Gnamien Ato \u00e8 il tuttofare del villaggio, considerato con disprezzo da tutti. Un giorno, nella foresta, in preda ai fumi dell'alcool, sta per annegare nel fiume. Riuscendo a ritornare a riva, ha la visione di un bambino che gli indica una missione da compiere. Con voce celeste, gli mostra il suo destino messianico sulla Terra. Prendendo molto sul serio la faccenda, Gnamien Ato inizia a predicare e alcuni suoi \"miracoli\" lo portano a essere considerato un sant'uomo dalla popolazione. L'ex guardiano di porci acquista una grande fama e il suo nome corre ai quattro angoli del paese, tanto da portargli nuovi fedeli che accorrono per vederlo: paralitici, donne sterili, ciechi, poveracci. Ma anche politici, carrieristi, commercianti e bancarottieri. Magloire I, il \"cugino di Dio\", come ormai viene chiamato da tutti, un po' pazzo, un po' ciarlatano, regna sovrano fino al momento in cui spinge la sua follia all'estremo, facendosi crocifiggere come Cristo.\nProduzione.\nIl film fu prodotto dall'Amka Films Productions (Svizzera) e dalla Abyssa Films (Costa d'Avorio).\nDistribuzione.\nIn Francia, il film fu distribuito dall'Orisha Distribution che lo fece uscire in sala il 14 dicembre 1994. In precedenza, il film aveva partecipato - nell'ottobre 1993 - al Chicago International Film Festival dove il regista venne candidato al Gold Hugo per il miglior film. Lo stesso anno, il film fu nominato per il Pardo d'oro al Festival di Locarno, vincendo quindi il Gran Premio Etalon de Yennega al Festival Panafricain du Cin\u00e9ma de Ouagadougou."}
{"id": "4499896", "revid": "1543377", "url": "https://it.wikipedia.org/wiki?curid=4499896", "title": "Nazionale di calcio femminile dell'Ungheria", "text": "La nazionale di calcio femminile dell'Ungheria \u00e8 la rappresentativa calcistica femminile internazionale dell'Ungheria, gestita dalla Federazione calcistica dell'Ungheria (\"Magyar Labdar\u00fag\u00f3 Sz\u00f6vets\u00e9g\" - MLSZ) e, in base alla classifica emessa dalla F\u00e9d\u00e9ration Internationale de Football Association (FIFA) il 7 dicembre 2018, risulta occupare il 43\u00ba posto del FIFA/Coca-Cola Women's World Ranking, guadagnandone due rispetto alla precedente classifica redatta il 28 settembre 2018.\nAttiva dal 1985, come membro dell'Union of European Football Associations (UEFA) partecipa a vari tornei di calcio internazionali, come al Campionato mondiale FIFA, Campionato europeo UEFA, ai Giochi olimpici estivi e ai tornei a invito come l'Algarve Cup o la Cyprus Cup.\nRosa attuale.\nCalciatrici convocate in occasione della Cyprus Cup 2019.\n! colspan=\"9\" style=\"background:#b0d3fb; text-align:left;\"|\n! colspan=\"9\" style=\"background:#b0d3fb; text-align:left;\"|\n! colspan=\"9\" style=\"background:#b0d3fb; text-align:left;\"|\nRecord individuali.\n\"Statistiche aggiornate al 7 maggio 2014\""}
{"id": "4499903", "revid": "767487", "url": "https://it.wikipedia.org/wiki?curid=4499903", "title": "Boatniks - I marinai della domenica", "text": "Boatniks - I marinai della domenica (\"The Boatniks\") \u00e8 un film del 1970 diretto da Norman Tokar.\n\u00c8 una commedia statunitense con Robert Morse, Stefanie Powers e Phil Silvers.\nProduzione.\nIl film, diretto da Norman Tokar su una sceneggiatura di Arthur Julian con il soggetto di Martin Roth, fu prodotto da Ron W. Miller per la Walt Disney Productions e girato a Balboa Beach, Newport Beach, California.\nDistribuzione.\nIl film fu distribuito nei cinema statunitensi il 1\u00ba luglio 1970 dalla Buena Vista Distribution Company e per l'home video dalla Walt Disney Home Video.\nAltre distribuzioni:\nPromozione.\nLe tagline del film erano:"}
{"id": "4499905", "revid": "46931", "url": "https://it.wikipedia.org/wiki?curid=4499905", "title": "The Boatniks", "text": ""}
{"id": "4499906", "revid": "46931", "url": "https://it.wikipedia.org/wiki?curid=4499906", "title": "Boatniks, i marinai della domenica", "text": ""}
{"id": "4499916", "revid": "287204", "url": "https://it.wikipedia.org/wiki?curid=4499916", "title": "BRD N\u0103stase \u021airiac Trophy 2013 - Singolare", "text": "Il singolare del BRD N\u0103stase \u021airiac Trophy 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Gilles Simon, ma \u00e8 stato sconfitto in semifinale da Luk\u00e1\u0161 Rosol, che ha conquistato il titolo battendo in finale Guillermo Garc\u00eda L\u00f3pez per 6-3, 6-2.\nTeste di serie.\nLe prime quattro teste di serie ricevono un bye per il secondo turno."}
{"id": "4499917", "revid": "1347902", "url": "https://it.wikipedia.org/wiki?curid=4499917", "title": "Ivan Sergeevi\u010d Barjatinskij", "text": "Biografia.\nEra il figlio del principe Sergej Ivanovi\u010d Barjatinskij (?-1746), e di sua moglie, Mavra Stepanova Savelova (1698-1771).\nCarriera.\nAll'et\u00e0 di 8 anni entr\u00f2 nel reggimento Izmajlovskij. Partecip\u00f2 alla guerra dei sette anni venendo catturato nella Battaglia di Zorndorf.\nPietro III lo ha promosso a tenente colonnello. Nel 1765 si rec\u00f2 a Stoccolma per una missione speciale e nello stesso anno fu promosso a colonnello nel 1769 e due anni dopo a generale. Nel 1775 \u00e8 stato nominato ambasciatore a Parigi, dove rimase per 12 anni, cercando di mantenere relazioni amichevoli tra la Russia e la Francia. Quando il principe ereditario arriv\u00f2 a Parigi, fece un viaggio in Europa con la moglie sotto il nome di conte e contessa del Nord, Barjatinskij li accolse in casa sua e poi li accompagn\u00f2 in Francia.\nNel 1785 firm\u00f2, con l'ambasciatore austriaco come intermediari, il Trattato di Versailles. Si ritir\u00f2 nel 1786.\nTornato in Russia, Barjatinskij rimase a corte.\nMatrimoni.\nPrimo matrimonio.\nNel 1767 spos\u00f2 la principessa Caterina di Schleswig-Holstein-Sonderburg-Beck (1750-1811), unica figlia del maresciallo Pietro Augusto di Schleswig-Holstein-Sonderburg-Beck, e della sua seconda moglie, la contessa Natal'ja Nikolaevna Golovina, nipote dell'ammiraglio F\u00ebdor Alekseevi\u010d Golovin. Ebbero due figli:\nSecondo matrimonio.\nSpos\u00f2 segretamente Anastasija Bibikova, dalla quale ha avuto tre figli, che portavano il nome cognome Bibitinskij:\nMorte.\nMor\u00ec il 23 dicembre 1811 e fu sepolto nel monastero Pokrovskij."}
{"id": "4499923", "revid": "187109", "url": "https://it.wikipedia.org/wiki?curid=4499923", "title": "Antraciclina", "text": ""}
{"id": "4499927", "revid": "110157", "url": "https://it.wikipedia.org/wiki?curid=4499927", "title": "Pals - Due amici e un tesoro", "text": "Pals - Due amici e un tesoro (\"Pals\") \u00e8 un film per la televisione del 1987 diretto da Lou Antonio.\n\u00c8 una commedia statunitense con George C. Scott, Don Ameche e Sylvia Sidney.\nProduzione.\nIl film, diretto da Lou Antonio su una sceneggiatura di Michael Norell con il soggetto di Andy Siegel, fu prodotto da Robert Halmi Jr. per la Robert Halmi Productions e girato a Dutch Island e a Savannah, Georgia.\nDistribuzione.\nIl film fu trasmesso negli Stati Uniti il 28 febbraio 1987 con il titolo \"Pals\" sulla rete televisiva CBS.\nAltre distribuzioni:"}
{"id": "4499928", "revid": "46931", "url": "https://it.wikipedia.org/wiki?curid=4499928", "title": "Due amici e un tesoro", "text": ""}
{"id": "4499929", "revid": "228587", "url": "https://it.wikipedia.org/wiki?curid=4499929", "title": "WTCC 2013", "text": "La stagione 2013 del Campionato mondiale Turismo (World Touring Car Championship) \u00e8 stata la decima edizione del campionato gestito dalla Federazione Internazionale dell'Automobile (FIA), la nona dal suo ritorno nel 2005. Essa \u00e8 iniziata il 24 marzo a Monza, Italia ed \u00e8 terminata il 17 novembre a Macao dopo 24 gare. Il campionato, riservato a vetture con motore 1600\u00a0cm\u00b3 turbo comprende due titoli, uno per i piloti e uno per i costruttori.\nIl francese Yvan Muller, alla guida di una Chevrolet Cruze 1.6T del team RML, \u00e8 risultato vincitore del titolo piloti per la quarta volta in carriera, mentre la Honda \u00e8 campione tra i costruttori. Il Trofeo Yokohama per indipendenti \u00e8 stato invece vinto dal britannico James Nash per quanto concerne i piloti e da RML per quanto riguarda le scuderie.\nCalendario.\nLa stagione 2013 conta 24 gare che si tengono in 12 circuiti. Il calendario finale della stagione fu realizzato nel dicembre 2012, con alcune modifiche risalenti al giugno 2013.\nRisultati e classifiche.\nClassifiche.\nTrofeo Yokohama.\nLa possibilit\u00e0 di accedere al Trofeo Yokohama \u00e8 decisa da Eurosport Events, basandosi sui CV e record di team e piloti e le caratteristiche tecniche della vettura."}
{"id": "4499930", "revid": "767487", "url": "https://it.wikipedia.org/wiki?curid=4499930", "title": "The Crazy Crazy World of Mr. Rubik", "text": "The Crazy Crazy World of Mr. Rubik \u00e8 un progetto di musica sperimentale nato da Matteo Dicembrio, Stefano Orzes e Gabriele Ciampichetti, formatosi a Bologna nel 2009.\nBiografia.\nIl primo album della formazione bolognese, intitolato \u201cAre you Crazy or Crazy Crazy?\u201d, viene pubblicato nel 2010 per Locomotiv Records. La band fa del live ben presto la sua attivit\u00e0 principale, sostenendo oltre 120 concerti in tutta Italia in poco pi\u00f9 di un anno.\nDopo un periodo di pausa dedicato al loro side project Eveline sostenuto da un lungo tour europeo ed alcuni opening importanti a band del calibro di Battles (link Battles), Dirty Three (link Dirty Three) e Mono (link Mono), la band torna in studio per comporre il suo secondo album.\n\u201cUrna Elettorale (The Crazy Crazy Crisi)\u201d \u00e8 il titolo del disco, realizzato sempre per Locomotiv Records, con la collaborazione di Woodworm e Tirreno Dischi.\nQui la sperimentazione al limite del prog del loro primo album lascia spazio ad un'attitudine anarchica che mira a fondere l'elettronica al rock, il punk alla musica etnica africana e sudamericana. Le linee vocali utilizzate mescolano parole e vocalizzi, a differenza delle derive teatrali che avevano contraddistinto il loro primo lavoro.\nLe tematiche affrontate nell'album sono scorci dell'Italia all'epoca della crisi, il tentativo di descrivere il presente nella sua bolla di sfiducia nelle istituzioni e nel futuro."}
{"id": "4499931", "revid": "287204", "url": "https://it.wikipedia.org/wiki?curid=4499931", "title": "Parco nazionale del fiume sotterraneo di Puerto Princesa", "text": "Il Parco nazionale del fiume sotterraneo di Puerto Princesa (tagalog: \"Pambansang Liwasang Ilog sa Ilalim ng Lupa ng Puerto Princesa\") \u00e8 un parco nazionale che si trova circa 50 chilometri a nord della citt\u00e0 di Puerto Princesa, nella provincia di Palawan che si trova sull'isola omonima, nelle Filippine.\nDal 1999 il parco fa parte dell'elenco dei Patrimoni dell'umanit\u00e0 dell'UNESCO, mentre nel gennaio del 2012 \u00e8 stato inserito fra le nuove sette meraviglie naturali del mondo.\nGeografia.\nIl parco si trova nella catena montuosa di San Paolo, sulla costa nord dell'isola, e dal 1992 \u00e8 amministrato dalla citt\u00e0 di Puerto Princesa.\nIl parco \u00e8 caratterizzato da un paesaggio carsico, calcareo, con un fiume sotterraneo navigabile per 4,5 chilometri della sua lunghezza. Il fiume attraversa una grotta prima di gettarsi direttamente nel Mar Cinese Meridionale. Nella grotta sono presenti in gran quantit\u00e0 stalattiti e stalagmiti, oltre ad alcune ampie camere. La parte terminale del fiume, che si crede essere il secondo fiume sotterraneo del mondo per lunghezza, \u00e8 soggetto alle maree oceaniche.\nL'area del parco \u00e8 caratteristica per la grande variet\u00e0 di forme viventi in un unico ambiente caratterizzato da ecosistemi che vanno da quello montuoso a quello marino: sull'isola trovano spazio anche alcune delle pi\u00f9 importanti foreste pluviali dell'Asia Pacifica.\nStoria.\nPoco si sa della conoscenza del fiume sotterraneo da parte delle popolazioni locali nei tempi antichi ma \u00e8 possibile che si tenessero ben lontane dal fiume e dalla sua grotta per il timore degli spiriti che potessero abitarne le viscere.\nLa prima notizia scritta relativa all'area del fiume ci viene tramandata dal professor Dean C. Worcester, professore in zoologia dell'universit\u00e0 statunitense del Michigan e futuro Segretario degli Interni delle Filippine durante l'occupazione americana di quel Paese e che nel 1897 scrisse, durante un soggiorno sull'isola di Palawan, di avere sentito testimonianze di un \"lago che si apriva sull'Oceano attraverso un fiume sotterraneo\".\nL'area, di 3 901 ettari, venne adibita a \"parco\" nel marzo del 1971 e nominata \"St. Paul Subterranean National Park\" con decreto dell'allora presidente Ferdinand Marcos; nel 1999 il parco, rinominato in \"Puerto Princesa Subterranean River National Park\", venne ampliato per meglio proteggere l'ambiente circostante e la sua superficie venne portata a 22 202 ettari con decreto del presidente Joseph Estrada."}
{"id": "4499932", "revid": "1442080", "url": "https://it.wikipedia.org/wiki?curid=4499932", "title": "BRD N\u0103stase \u021airiac Trophy 2013 - Doppio", "text": "Il doppio del BRD N\u0103stase \u021airiac Trophy 2013 \u00e8 stato un torneo di tennis facente parte dell'ATP World Tour 2013.\nRobert Lindstedt e Horia Tec\u0103u erano i detentori del titolo, ma Lindstedt ha deciso di non partecipare, Tec\u0103u ha giocato con Maks Mirny ed hanno vinto il titolo battendo in finale Luk\u00e1\u0161 Dlouh\u00fd e Oliver Marach per 4-6, 6-4, [10-6]."}
{"id": "4499933", "revid": "228587", "url": "https://it.wikipedia.org/wiki?curid=4499933", "title": "Dominique Bona", "text": "Biografia.\nIl 18 aprile 2013 \u00e8 eletta al seggio 33 dell'Acad\u00e9mie fran\u00e7aise, succedendo cos\u00ec a Michel Mohrt."}
{"id": "4499942", "revid": "46931", "url": "https://it.wikipedia.org/wiki?curid=4499942", "title": "Coming to America", "text": ""}
{"id": "4499943", "revid": "46931", "url": "https://it.wikipedia.org/wiki?curid=4499943", "title": "Things change", "text": ""}
{"id": "4499953", "revid": "767487", "url": "https://it.wikipedia.org/wiki?curid=4499953", "title": "Oddball Hall", "text": "Oddball Hall \u00e8 un film del 1990 diretto da Jackson Hunsicker.\n\u00c8 una commedia statunitense con Don Ameche e Burgess Meredith ambientata in Africa.\nProduzione.\nIl film, diretto da Jackson Hunsicker, fu prodotto da Alan Munro e Harry Alan Towers per la Ravenhill Productions.\nDistribuzione.\nIl film fu distribuito negli Stati Uniti nel 1990.\nAltre distribuzioni:"}
{"id": "4499955", "revid": "287204", "url": "https://it.wikipedia.org/wiki?curid=4499955", "title": "David Lloyd (tennista)", "text": "\u00c8 fratello di John Lloyd, anch'egli tennista.\nCarriera.\nIn carriera ha vinto 1 titolo di doppio, il Dewar Cup nel 1976, in coppia con il fratello John, battendo in finale John Feaver e John James per 6-4, 3-6, 6-2.\nNei tornei del Grande Slam ha ottenuto il suo miglior risultato raggiungendo le semifinali di doppio al Torneo di Wimbledon nel 1973.\nIn Coppa Davis ha disputato 19 partite, vincendone 9 e perdendone 10."}
{"id": "4499956", "revid": "729019", "url": "https://it.wikipedia.org/wiki?curid=4499956", "title": "Rocca di Umbertide", "text": "La Rocca di Umbertide \u00e8 il simbolo della omonima cittadina, in Umbria.\nStoria.\nCostruzione imponente, fu costruita tra il 1374 e il 1389. Il direttore dei lavori fu Alberto Guidalotti ed il progettista Angeluccio di Ceccolo detto \"il Trocascio\".\nLa fortezza \u00e8 costituita da una torre quadrata di 7,50 m di lato e di 31,60 m di altezza; lo spessore delle mura \u00e8 di 2,20 m.\nNel 1394 vi fu fatto prigioniero Braccio da Montone.\nNel 1521 Papa Leone X, poco prima di morire, affid\u00f2 la custodia della Rocca alle persone pi\u00f9 ragguardevoli di Fratta (antico nome di Umbertide), per sette anni; questo onore fu prorogato da Clemente VII per altri dieci anni.\nDal 1798 al 1923 la Rocca venne utilizzata come carcere della cittadina, in seguito fu sede di abitazioni civili fino al 1974.\nL'ultima opera di restauro risale al 1979."}
{"id": "4499957", "revid": "1226", "url": "https://it.wikipedia.org/wiki?curid=4499957", "title": "Dr M.", "text": ""}
{"id": "4499968", "revid": "986213", "url": "https://it.wikipedia.org/wiki?curid=4499968", "title": "Caterina di Schleswig-Holstein-Sonderburg-Beck", "text": "Biografia.\nEra l'unica figlia del duca Pietro Augusto di Schleswig-Holstein-Sonderburg-Beck, e della sua seconda moglie, la contessa Natal'ja Nikolaevna Golovina. Suo padre apparteneva a un ramo della famiglia Schleswig-Holstein-Sonderburg, a sua volta ramo dalla dinastia Oldenburg. Attraverso suo fratello era una antenata del re Cristiano IX di Danimarca e di Marija F\u00ebdorovna.\nSua madre era una pronipote ed erede del conte F\u00ebdor Alekseevi\u010d Golovin.\nSpos\u00f2, l'8 gennaio 1767 a Riga, il principe Ivan Sergeevi\u010d Barjatinskij. Ebbero due figli:\nDopo il matrimonio, Caterina brillava all'interno della societ\u00e0 russa. \u00c8 stata oggetto di pettegolezzi in quanto ebbe una relazione con Paolo I e con Andrej Kirillovi\u010d Razumovskij, che port\u00f2 alla separazione dal marito.\nNel 1774 segu\u00ec il marito a Parigi, in quanto nominato ambasciatore, e assisti all'incoronazione di Luigi XVI. Secondo i pettegolezzi dell'epoca, a quell'epoca, Caterina era incinta di Razumovskij. \nAl suo ritorno in Russia, si cre\u00f2, insieme alla moglie dell'ambasciatore di Spagna, una piccola corte. \nIn seguito viaggi\u00f2 molto. Visit\u00f2 Paesi Bassi, Austria e Germania. Nel dicembre del 1790, lasci\u00f2 la Francia rivoluzionaria, per trasferirsi a Roma. \nMor\u00ec il 28 novembre 1811 a Berlino."}
{"id": "4499969", "revid": "767487", "url": "https://it.wikipedia.org/wiki?curid=4499969", "title": "Guai in famiglia", "text": "Guai in famiglia (\"Folks!\") \u00e8 un film del 1992 diretto da Ted Kotcheff.\n\u00c8 una commedia statunitense con Tom Selleck (qui per la prima volta senza i baffi che lo hanno reso famoso), Don Ameche e Anne Jackson.\nTrama.\nQuando Jon Aldrich, agente di borsa a Chicago, riceve una telefonata che lo chiama urgentemente in Florida, dove l'anziana madre sta per subire un'operazione, cominciano i suoi guai. Infatti il vecchio padre Harry, \u00e8 affetto da demenza senile e provoca l'incendio della loro casa. Poich\u00e9 la figlia Arlene non vuole interessarsi di loro, Jon \u00e8 costretto a portarseli nella propria casa a Chicago. Anche qui il padre, per\u00f2, crea dei guai e la moglie di Jon, Audrey, abbandona coi figli il tetto coniugale. I vecchi genitori vorrebbero suicidarsi per il dispiacere ma Jon, profondamente affezionato a loro, riesce a salvarli. Audrey torna poi a casa, Jon riottiene il lavoro e tutti i suoi averi, e, come lieto fine, vengono ritrovate alcune azioni comprate da Harry tanto tempo prima, e che ora valgono un patrimonio.\nProduzione.\nIl film, diretto da Ted Kotcheff su una sceneggiatura di Robert Klane, fu prodotto da Victor Drai e Malcolm R. Harding per la Silvio Berlusconi Communications, la Penta Pictures e la 20th Century Fox e girato a Boca Raton e a Briny Breezes in Florida e a Chicago e nel Clow International Airport di Bolingbrook in Illinois.\nDistribuzione.\nIl film fu distribuito con il titolo \"Folks!\" negli Stati Uniti dal 1\u00ba maggio 1992 (premi\u00e8re a Los Angeles e New York) dalla Twentieth Century Fox.\nAltre distribuzioni:\nCritica.\nSecondo il Morandini il film \u00e8 una \"innocua e ingenua commedia di sadica comicit\u00e0\". Morandini segnala inoltre l'interpretazione di Ameche. Secondo Leonard Maltin il film \u00e8 una \"malriuscita commedia dai toni strazianti\".\nPromozione.\nLa tagline \u00e8: \"Jon Aldrich is about to come face to face with the most terrifying force known to man... His parents.\"."}
{"id": "4499971", "revid": "112661488", "url": "https://it.wikipedia.org/wiki?curid=4499971", "title": "Caroline Dries", "text": " \u00c8 nota per aver lavorato nelle serie televisive della CW: \"Smallville\" e \"The Vampire Diaries\".\nBiografia.\nCaroline, attualmente, vive a Los Angeles in California. L'11 settembre del 2001 ha assistito all'Attentato alle Torri Gemelle dal suo dormitorio alla New York University. Dopo aver filmato il tutto, il suo video \u00e8 apparso sugli schermi della CNN. Dal 2006 al 2009 lavora come supervisore della produzione nella serie televisiva Smallville. Nel 2008 la sua mente \u00e8 occupata dal documentario intitolato 102 Minutes That Changed America, ed il successivo anno presenta il documentario 9/11 State of Emergency. Dal 2009 al 2010 lavora al remake di Melrose Place. Ricopre i ruoli di sceneggiatrice, supervisore della produzione e produttrice per la serie televisiva della CW, The Vampire Diaries."}
{"id": "4499973", "revid": "46931", "url": "https://it.wikipedia.org/wiki?curid=4499973", "title": "Folks!", "text": ""}
{"id": "4499976", "revid": "830939", "url": "https://it.wikipedia.org/wiki?curid=4499976", "title": "Battaglia di Hazebrouck", "text": ""}
{"id": "4499989", "revid": "125632995", "url": "https://it.wikipedia.org/wiki?curid=4499989", "title": "Fort William Henry", "text": "Il Fort William Henry fu un forte britannico costruito sulla riva meridionale del Lago George nell'antica Provincia di New York, attualmente Stato di New York, Stati Uniti.\nIl forte fu costruito su iniziativa del funzionario britannico William Johnson nel settembre 1755, durante la Guerra dei Sette Anni, per proteggere il territorio dagli attacchi dei francesi provenienti dai forti Carillon e Saint-Fr\u00e9d\u00e9ric.\nFaceva parte di un sistema di forti britannici e francesi lungo il fiume Hudson e il lago Champlain tra New York e Montr\u00e9al.\nQuesti forti formavano la frontiera tra la Provincia britannica di New YorK e quella francese della Nuova Francia.\nFu battezzato in onore del Principe William Augustus, duca di Cumberland e figlio del re Giorgio II e del Principe William Henry, primo duca di Gloucester e di Edimburgo, nipote di Giorgio II e fratello cadetto del futuro re Giorgio III.\nCostruzione.\nIl forte fu progettato e costruito dall'ingegnere militare britannico William Eyre.\nAveva la forma di un trapezio irregolare con quattro bastioni a freccia sugli angoli con mura spesse fino a 9,1 metri.\nAll'interno del forte gli edifici delle caserme erano interamente di legno ed erano previste per accogliere solamente tra i quattro e i cinquecento uomini; il magazzino era nel bastione nord-est mentre l'ospedale era in quello di sud-est.\nSu tre lati del forte vi era un fossato asciutto mentre il quarto lato discendeva ripido fino al lago.\nAssedio.\nNel 1757 il forte fu teatro di uno dei pi\u00f9 sanguinosi episodi della Guerra dei sette anni: l'assedio del forte da parte di preponderanti forze Franco-canadesi supportate da un gran numero di Nativi americani.\nLe truppe del Generale Louis-Joseph de Montcalm arrivarono il 3 agosto 1757 e stabilirono due accampamenti a sud e a nord del forte. Dopo intensi bombardamenti e un lungo assedio, la guarnigione inglese si arrese, quando fu evidente al Generale Daniel Webb, comandante di Fort Edward, che Fort Henry non era il determinante per le sorti della guerra. Dopo l'assedio i francesi distrussero il forte e si ritirarono a Fort Carillon.\nL'episodio dell'assedio e il successivo massacro degli inglesi in ritirata da parte dei Nativi americani alleati dei francesi \u00e8 stato narrato nel romanzo L'ultimo dei Mohicani\nRicostruzione.\nUna replica di Fort William Henry fu ricostruita sul sito dei pochi resti del forte negli anni cinquanta del Novecento."}
{"id": "4500001", "revid": "830939", "url": "https://it.wikipedia.org/wiki?curid=4500001", "title": "Rasmane Ouedraogo", "text": "Biografia.\nRasmane Ouedraogo fece i suoi studi a Parigi, dove si diplom\u00f2 all'ESEC (\u00c9cole sup\u00e9rieure d'\u00e9tudes cin\u00e9matographiques). \u00c8 stato presidente della F\u00e9d\u00e9ration Internationale des Coalitions pour la Diversit\u00e9 Culturelle."}
{"id": "4500006", "revid": "287204", "url": "https://it.wikipedia.org/wiki?curid=4500006", "title": "Sim Sala Bim", "text": ""}
{"id": "4500009", "revid": "287204", "url": "https://it.wikipedia.org/wiki?curid=4500009", "title": "Sh2-209", "text": "Sh2-209 \u00e8 una piccola nebulosa a emissione visibile nella costellazione di Perseo.\nSi individua nella parte nordorientale della costellazione, circa 1\u00b0 a nordest della stella e poco a ovest del brillante ammasso aperto NGC 1528; il periodo pi\u00f9 indicato per la sua osservazione nel cielo serale ricade fra i mesi di settembre e febbraio ed \u00e8 notevolmente facilitata per osservatori posti nelle regioni dell'emisfero boreale terrestre, dove si presenta circumpolare fino alle regioni temperate calde.\nSi tratta di una regione H II piuttosto remota, situata sul Braccio del Cigno alla distanza di circa 7800\u00a0parsec (poco meno di 25500 anni luce); fa parte di una regione di formazione stellare posta alla periferia della Via Lattea, cui sono associate alcune sorgenti di radiazione infrarossa catalogate dall'IRAS. Fra queste spicca IRAS\u00a004064+5052, coincidente con un oggetto stellare giovane individuato nel 1989 e avente sigla CPM\u00a012, cui \u00e8 associato un maser con emissioni H2O; la nebulosa ospita anche il giovane ammasso aperto [BDS2003]\u00a065, ancora profondamente immerso nei gas."}
{"id": "4500016", "revid": "890997", "url": "https://it.wikipedia.org/wiki?curid=4500016", "title": "Cattedrali in Nuova Zelanda", "text": "Questa \u00e8 una lista delle cattedrali della Nuova Zelanda."}
{"id": "4500021", "revid": "122246", "url": "https://it.wikipedia.org/wiki?curid=4500021", "title": "Stadion Narodowy", "text": ""}
{"id": "4500025", "revid": "92723", "url": "https://it.wikipedia.org/wiki?curid=4500025", "title": "Joachim Ruhuna", "text": "Biografia.\nNato il 27 ottobre 1933 a Nyabikere da padre catechista di etnia tutsi, studi\u00f2 nel seminario minore di Burasira e continu\u00f2 a Mugera. Ottenne la laurea in teologia a Kinshasa. Venne ordinato presbitero il 18 settembre 1962.\nDopo breve esperienza di ispettore scolastico, continu\u00f2 gli studi a Roma e al rientro nel 1970 venne nominato rettore del seminario di Bujumbura.\nIl 13 aprile 1973 fu nominato primo vescovo di Ruyigi.\nIl 28 marzo 1980 fu promosso arcivescovo coadiutore di Gitega; succedette alla medesima sede il 6 novembre 1982.\nDopo il colpo di Stato del 1993 e durante gli anni di violenza in cui caddero anche numerosi membri della sua famiglia, si prodig\u00f2 per fermare le violenze e proteggere tutte le vittime. Si batt\u00e9 tenacemente ed instancabilmente a favore della pace e della riconciliazione, per il dialogo fraterno tra hutu e tutsi. Il 13 luglio 1996, durante i funerali delle 306 vittime dell'eccidio di Bugendana, condann\u00f2 chiaramente e senza esitazione gli autori della carneficina.\nIl 9 settembre 1996, poco dopo le 16.30, dopo aver lasciato il seminario maggiore di Burasira per tornare a Gitega, venne attaccato da una banda armata. Venne ucciso sul campo con una religiosa, un laico consacrato mor\u00ec poco tempo dopo e gli altri quattro occupanti l'automobile rimasero indenni. Il corpo venne rapito e ritrovato il 17 settembre in una fossa comune a circa tre chilometri dal luogo dell'imboscata.\nI funerali vennero celebrati il 19 settembre, presenziati dal cardinale Jozef Tomko, prefetto della Congregazione per l'Evangelizzazione dei Popoli, dal nuovo nunzio apostolico in Burundi, monsignor Tscherrig, e da tutti i vescovi burundesi.\nFu sepolto nella cattedrale della sua diocesi.\nIn sua memoria \u00e8 stato eretto un monumento a Gitega ed \u00e8 stata fondata nel 2003 la \"Fondation Monseigneur Joachim Ruhuna, Bon Pasteur, pour l'enfance d\u00e9sh\u00e9rit\u00e9e et l'\u00e9ducation a la paix\".\nGenealogia episcopale.\nLa genealogia episcopale \u00e8:"}
{"id": "4500027", "revid": "692467", "url": "https://it.wikipedia.org/wiki?curid=4500027", "title": "Eros che incorda l'arco", "text": ""}
{"id": "4500033", "revid": "767487", "url": "https://it.wikipedia.org/wiki?curid=4500033", "title": "Muppet Beach Party", "text": "Muppet Beach Party \u00e8 un album musicale pubblicato dalla The Jim Henson Company attraverso BMG Kidz nel 1993. L'album \u00e8 composto da Muppet che organizzano una festa in spiaggia tutto il giorno cantando tutto il canzoni famose, per lo pi\u00f9 del 1960. Simile a The Muppet Show, album pubblicato alla fine degli anni settanta, l'album divide gli intervalli fra i brani con dei dialoghi fra i Muppet. L'album \u00e8 stato pubblicato in forma di CD e cassetta, con quest'ultimo vi \u00e8 anche allegato un poster con l'elenco dei brani."}
{"id": "4500034", "revid": "1793900", "url": "https://it.wikipedia.org/wiki?curid=4500034", "title": "Scatola in una valigia", "text": "Scatola in una valigia (Bo\u00eete-en-valise) \u00e8 una serie di riproduzioni di opere di Marcel Duchamp. Concepita dall'artista come un'opera in s\u00e9, la prima \"valise\" fu presentata nel 1941 ed \u00e8 conservata nella Collezione Peggy Guggenheim a Venezia.\nDescrizione.\nLa \"Scatola in una valigia\" fa parte di una serie di edizioni di valigette da viaggio che contengono le riproduzioni delle opere dell'artista\nL'opera \u00e8 composta da una valigia in pelle contenente copie in miniatura, riproduzioni a colori e fotografie delle principali opere dell'artista con aggiunte a matita, acquerello e inchiostro; le riproduzioni sono sistemate all'interno della valigetta in modo meticoloso e funzionale: l'artista affront\u00f2 con attenzione i problemi di tipo tecnico-esecutivo relativi all'organizzazione degli spazi nella valigia, incastrando oggetti e fogli fissi con altri scorrevoli o mobili.\nL'idea dell'autore era quella di costruire una sorta di album in cui raccogliere le riproduzioni di tutte le sue opere realizzate fino a quel momento; Duchamp realizz\u00f2 concretamente l'idea in maniera nuova, rendendo il \"catalogo\" non cartaceo, ma contenitore tridimensionale: il raccoglitore delle riproduzioni delle sue opere diventa quindi opera in s\u00e9.\nInterpretazione.\nNella \"Scatola in una valigia\" si individua di solito la conferma della totale rinuncia all'arte tradizionale di Duchamp e della sua riflessione sull'\u00abopera d'arte nell'epoca della sua riproducibilit\u00e0 tecnica\u00bb.\nTutto ci\u00f2 che Duchamp fece dal 1913 in poi, come la \"Scatola in una valigia\", non fu infatti vera pittura, bens\u00ec un gesto, una forma d'arte scaturita da una riflessione. Il poeta messicano Octavio Paz ha riassunto il concetto in modo chiaro:\u00abTutto quello che fece a partire dal 1913 si inserisce nel suo tentativo di sostituire la \u201cpittura-pittura\u201d con la \u201cpittura-idea\u201d. Questa negazione della pittura che egli chiama olfattiva e retinica (puramente visiva) fu l'inizio della sua vera opera. Un'opera senza opere: non ci sono quadri se non il Grande Vetro [...], i ready-mades, alcuni gesti e un lungo silenzio\u00bb.."}
{"id": "4500035", "revid": "58393819", "url": "https://it.wikipedia.org/wiki?curid=4500035", "title": "Willwosh", "text": ""}
{"id": "4500047", "revid": "187109", "url": "https://it.wikipedia.org/wiki?curid=4500047", "title": "Amminoglicoside", "text": ""}
{"id": "4500052", "revid": "287204", "url": "https://it.wikipedia.org/wiki?curid=4500052", "title": "Nick Saviano", "text": "Carriera.\nIn carriera ha vinto 1 titolo in singolare, il Lorraine Open nel 1983, e 3 titoli di doppio, l'Hawaiian Open nel 1979, in coppia con John Lloyd, lo Stuttgart Indoor nel 1981, in coppia con Buster Mottram, e il Cologne Grand Prix nel 1983, in coppia con Florin Seg\u0103rceanu."}
{"id": "4500072", "revid": "287204", "url": "https://it.wikipedia.org/wiki?curid=4500072", "title": "Tilai", "text": ""}
{"id": "4500073", "revid": "3115", "url": "https://it.wikipedia.org/wiki?curid=4500073", "title": "Cocaina S.p.A.", "text": "Cocaina S.p.A. \u00e8 un saggio-inchiesta-reportage, scritto dal giornalista Vincenzo Spagnolo e pubblicato nel 2010 da Luigi Pellegrini Editore, che racconta e analizza, in modo dettagliato, avvincente e documentato (487 pagine, con un vasto apparato di note, fonti e un'ampia bibliografia), la complessa ragnatela criminale e la lunga filiera della produzione, dei traffici, dello spaccio e del consumo della polvere bianca, dal Sudamerica fino in Europa, passando per il Messico e l'Africa occidentale.\nUna vera e propria multinazionale del crimine, con fatturati da capogiro: \u00abIn tutto il pianeta, il giro d'affari della vendita all'ingrosso e dello spaccio minuto frutta alla Cocaina S.p.A. quasi 500 miliardi di dollari l'anno, da spartire nella trafila che va dai campesinos ai chimici, dai broker ai corrieri, fino ai pusher che vendono a folle di clienti inconsapevoli\u00bb dei danni causati dal consumo di coca. Un'inchiesta che si snoda dall'America latina passando per il Nord Europa, l'Africa e la Spagna, fino in Italia, raccontando attraverso centinaia di interviste le vicende di trafficanti, investigatori, magistrati e poveri trasportatori (come i \"muli\": uomini, donne e bambini che arrivano a ingoiare decine di ovuli di droga, dando il proprio stomaco \"in affitto\" ai trafficanti in cambio di qualche migliaio di euro ma rischiando la morte per overdose, qualora la pellicola che riveste l'ovulo venga intaccata dai succhi gastrici).\nI mille nomi della bamba.\nLa pianta di coca, dalle caratteristiche foglie ovali di color verde, \u00e8 presente nella cultura degli indios da prima dell'arrivo di Cristoforo Colombo: \u00abAntiche leggende degli Incas raccontano che venne donata agli uomini dal Dio Sole. Cresce preferibilmente a un'altitudine fra i 600 e i 1.000 metri - scrive Spagnolo -. Gli indios ne fanno un uso moderato: la consumano da sempre nei rituali religiosi e, in alcune regioni andine, ne masticano le foglie per ritemprarsi dalle fatiche. La pianta cresce spontaneamente. Non c'era perci\u00f2 necessit\u00e0 di estendere a dismisura le piantagioni, almeno fin quando essa non \u00e8 divenuta la materia prima dell'industria mondiale della cocaina\u00bb.\nCom'\u00e8 noto, la cocaina \u00e8 una sostanza stupefacente: chimicamente, si tratta di un alcaloide (formula bruta: C17 H21 NO4), ricavato dalle foglie della coca (Erythroxylum coca) o per sintesi dall'ecgonina. Da molto tempo, tuttavia, non ha pi\u00f9 un solo nome: \u00abNel gergo criminale dei vari Paesi nei quali \u00e8 trafficata, viene indicata con una quantit\u00e0 di nickname fantasiosi: in molti, ormai anche in Italia, la chiamano bamba, termine gergale nato accorciando il nome della localit\u00e0 di Cochabamba, da dove si dice provenga la cocaina di qualit\u00e0 migliore. Ma la fantasia degli spacciatori ha coniato molti altri soprannomi: cocco, gesso, farina, polvere d'angelo, dinamite, granita, blanca, cubaita, boliviana. E ancora polvere di stelle, bonza\u2026 O perfino piscia di gatto, barella, svelta\u2026 C'\u00e8 chi battezza pure le dosi, un pallino o un boccino, dalla forma sferica in cui talvolta vengono vendute. I trafficanti pi\u00f9 prudenti, invece, parlano genericamente di merce, come se fosse un prodotto qualsiasi\u00bb.\nLa regina delle droghe.\nCon qualsiasi nome la si chiami, in ogni caso, negli ultimi anni la regina delle droghe \u00e8 diventata lei: la cocaina. Secondo l'ONU, ne fanno uso almeno 21 milioni di persone nel mondo, 13 in Europa, 1 milione in Italia. Ma il numero totale dei consumatori cresce di continuo, in parallelo col calare del prezzo della singola dose: \u00abDa sfizio costoso per le voglie dei ricchi, la polvere bianca \u00e8 ormai alla portata di tutte le tasche, tanto che a Roma e Milano si vendono ormai dosi a 10-15 euro per i ragazzini\u00bb. Un boom di mercato, ma a caro prezzo: \u00abCriminalit\u00e0, inquinamento ambientale, corruzione, riciclaggio, terrorismo, stragi, colpi di Stato\u00bb. Nel 1989, nella turbolenta Colombia di Pablo Escobar, il narcotraffico caus\u00f2 migliaia di vittime. Oggi gli eredi di don Pablo risiedono in Messico, dove dal 2006 sono state uccise oltre 70.000 persone, in una narcoguerra che ha innescato anche l'intervento dell'amministrazione degli Usa, guidata da Barack Obama. Nel frattempo, si legge nel libro, \u00abla valanga di neve si \u00e8 mossa dalle piazze di spaccio del Sud e del Nord America, anche grazie al trampolino offerto dalle mafie italiane. Ha colonizzato l'Africa occidentale, la si pu\u00f2 respirare nell'aria delle citt\u00e0 europee, ha contaminato l'Australia e si appresta a sbarcare perfino in Cina, dove l'attendono frementi altri milioni di individui, ansiosi di scoprire se davvero l'ingresso nel reame sfavillante del capitalismo possa passare attraverso una narice\u00bb.\nL'incipit.\n\u00abRio de Janeiro, Favela da Coreia, periferia ovest della citt\u00e0. I poliziotti brasiliani si muovono con cautela all'interno di una delle migliaia di casupole. L'abitazione appartiene a un presunto narcotrafficante e l'irruzione degli investigatori giunge al termine di una lunga indagine. Ma nulla, n\u00e9 i faticosi pedinamenti n\u00e9 le informazioni che hanno gi\u00e0 raccolto, potrebbe preparare gli agenti a ci\u00f2 che vedono appena entrati nel cortile: d'istinto, fanno un balzo indietro. Sul terreno si muovono con lentezza due grossi caimani, lunghi due metri ciascuno. Sono della specie conosciuta in portoghese come jacar\u00e8 de papo amarelo, cio\u00e8 caimano dal collo giallo, presente in Amazzonia. Superato lo shock iniziale, i poliziotti si tengono a distanza. Osservano meglio il cortile e un brivido li fa tremare d'orrore: a terra, vicino ai caimani, ci sono ossa e resti che sembrano essere appartenuti a corpi umani. Le indagini riveleranno in seguito che i due rettili venivano usati da una banda di narcos per far sparire i componenti dei gruppi rivali: i malcapitati venivano condotti nel cortile, ancora vivi o gi\u00e0 morti, e gettati fra le fauci dei caimani. Non solo: quando i veterinari dell'amministrazione di Rio esaminano i due animali, scoprono che erano stati tenuti in stato di sotto-nutrizione, per renderli pi\u00f9 aggressivi\u00bb.\nLa vicenda dei caimani, riportata nei dettagli da uno dei pi\u00f9 importanti quotidiani del Brasile, Folha de S\u00e3o Paulo, \u00e8 avvenuta nel settembre del 2008, ma sembra appartenere a secoli passati: \u00abEsseri umani, figli del nostro tempo, dati in pasto alle fiere in un cortile di una favela di Rio, pi\u00f9 o meno come accadeva duemila anni fa ai cristiani dentro il Colosseo, nella Roma degli imperatori\u00bb. E in effetti, \u00abper certi versi, i boss del narcotraffico somigliano a moderni imperatori, anche se il loro potere non si basa affatto su un'investitura data dal popolo o dal diritto, ma sulla violenza e sul denaro, che essi adoperano a seconda delle convenienze e delle necessit\u00e0\u00bb.\nUn'industria piramidale.\nA volerlo raffigurare con uno schema semplificato, \u00abl'universo dei traffici di cocaina somiglia a una sorta di piramide, che poggia su una larghissima base, suddivisa in due met\u00e0: una di esse \u00e8 costituita dalla manovalanza (campesinos, chimici, guardie armate) che coltivano, raccolgono, raffinano e proteggono le foglie di coca e il loro prodotto principale, la cocaina. L'altra met\u00e0 della base della piramide \u00e8 invece rappresentata dagli spacciatori, i dealer (venditori) o pusher, dal verbo inglese to push (spingere), perch\u00e9 sono proprio loro a \u201cspingere\u201d la vendita di dosi per le strade\u00bb.\nSalendo qualche gradino, \u00abal centro della piramide, ci sono gli intermediari, coloro cio\u00e8 che non producono n\u00e9 spacciano: un livello al quale si trovano corrieri, faccendieri, funzionari corrotti, prestanome di beni o di imprese che servono al trasporto, fornitori di servizi o venditori di materie necessarie per la trasformazione del prodotto grezzo, come ad esempio i precursori chimici. Tutti coloro, insomma, che concorrono a facilitare la lavorazione e il tragitto della cocaina dai luoghi di produzione fino alle piazze di spaccio o ad occultare il denaro e i beni che ne vengono ricavati\u00bb.\nAncor pi\u00f9 su, \u00abtroviamo le prime figure manageriali: mutuando dal mercato finanziario una professione resa celebre dal film Wall Street, potremmo chiamarli broker. In cosa consiste il loro mestiere? In pratica, stanno esattamente a met\u00e0 fra la domanda e l'offerta. Poliglotti e rampanti, abili nel tessere rapporti fra mondi diversi, lavorano 24 ore al giorno per farle incontrare. Raccolgono le ordinazioni per centinaia di chili, spesso tonnellate, provvedono a racimolare le quote di finanziamento, contattano i produttori e ordinano il quantitativo, procurando talvolta anche i mezzi per farlo giungere a destinazione. In due parole, comprano e rivendono. Non si sporcano le mani con la produzione n\u00e9 con lo spaccio. Non commettono azioni eclatanti. Fanno telefonate, inviano fax, spediscono e-mail, spostano carichi di droga abbinandoli a carichi reali di frutta o di legname, con professionalit\u00e0 unita a un pizzico di cinismo e di nonchalance. Il confine fra i broker e il livello superiore \u00e8 sottile: spesso qualcuno di essi si distingue per intuizione e professionalit\u00e0 e, come nel mondo della finanza, ascende ai piani alti della holding, guadagnandosi una poltrona da amministratore delegato o divenendo perfino socio dell'impresa. Qualcun altro viene nominato \u201ccapo contabile\u201d e quindi incaricato del settore \u201cinvestimenti\u201d e della ripulitura del denaro. A ogni livello \u00e8 riscontrabile, inoltre, la presenza di sicari e uomini d'ordine, usati come esecutori dei comandi di tipo militare: punizioni, ricatti, sequestri, omicidi\u00bb.\nInfine, sopra tutto e tutti, \u00abnell'empireo del narcotraffico siedono gli imperatori della multinazionale della droga: non tanto e non solo capitani d'azienda, quanto veri e propri monarchi assoluti, forse gli ultimi faraoni rimasti in un'epoca che, almeno nel linguaggio formale delle relazioni degli organismi internazionali, esecra e isola i dittatori a capo di regimi totalitari, bollandoli come minaccia letale per le democrazie\u00bb.\nIl potere e la ricchezza degli imperatori si basano su un'industria capace di coltivare, produrre e distribuire almeno mille tonnellate annue di cocaina, secondo le prudenti stime dell'ONU.\nLe mani del raspach\u00edn.\nPer comprendere come l'industria della coca sfrutti i campesinos, pu\u00f2 servire la vicenda di uno di loro, raccontata nel libro di Spagnolo: \u00abPedro \u00e8 uno dei quarantacinque milioni di cittadini che, secondo un censimento del 2007, compongono la popolazione della Colombia. Ha capelli corti e neri, le braccia secche e fibrose come giunchi e gli occhi scuri, infossati in una ragnatela di rughe. Ha trentacinque anni, ma ne dimostra almeno dieci di pi\u00f9. La sua famiglia proviene dalle foreste amazzoniche della provincia del Putumayo. Lui, fino a poco tempo fa, per campare faceva il raspach\u00edn.Di solito la variet\u00e0 seminata \u00e8 quella peruana, con foglie pi\u00f9 spesse e ampie, capaci di garantire, a procedimento ultimato, un contenuto di cocaina maggiore rispetto alla pianta selvatica tipica dell'Amazzonia. Per giunta, se opportunamente trattata con antiparassitari e diserbanti chimici, una singola pianta peruana pu\u00f2 produrre fino a quattro raccolti annuali\u00bb.\nAntonio Maria Costa, gi\u00e0 direttore dell'UNODC, l'ufficio delle Nazioni Unite contro la droga e il crimine, nel saggio spiega per\u00f2 anche come, \u00abnella selva amazzonica, esistano coltivazioni di piante di coca cosiddette \"biotech\", ottenute con sperimentazioni di laboratorio e innesti sui semi, in grado di generare piante pi\u00f9 robuste e procurare anche 7-8 raccolti l'anno: \u00abAbbiamo scoperto che scienziati al servizio dei narcos hanno potenziato con le bio-tecnologie il contenuto di idroclorato, sostanza psicoattiva della foglia di coca. E non solo: coloro che estraggono quella sostanza, hanno raffinato i meccanismi, riuscendo a ricavare dalla medesima foglia pi\u00f9 droga che in passato\u00bb.\nQuando la pianta cresce, prende la forma di un arbusto che i campesinos potano per mantenerlo ad altezze che variano fra uno e due metri. Descrive ancora Spagnolo: \u00abAl momento del raccolto, interviene il raspach\u00edn: si tratta di un bracciante particolare, molto spesso minorenne. Come dice la parola, \u00e8 specializzato nel raspare le foglie di coca dall'arbusto, con le mani nude o aiutandosi con un piccolo attrezzo. In effetti, il raspach\u00edn \u00e8 il faticatore silenzioso dell'industria coquera: procede con passo sicuro fra i filari di piante cariche di foglie verdi, raspa e ammucchia senza sosta fino a 20-25 chili di foglie al giorno. Quando ha finito, le foglie sono caricate e trasportate in un cosiddetto \u201claboratorio\u201d: si tratta in genere di una baracca scalcinata, occultata con frasche nel mezzo della foresta\u00bb.\nIn uno spazio coperto e delimitato da un recinto, \u00able foglie di coca vengono tagliuzzate, con l'aiuto di un decespugliatore. Sul mucchio di pezzi di foglie si versa poi un composto di acqua, cemento e candeggina, che serve a pelarle in superficie. Tutto l'ammasso viene messo dentro un bidone di benzina o cherosene, nel quale rimane a mollo per diverse ore, cos\u00ec da poter estrarre dalle foglie l'alcaloide della cocaina\u00bb.\nL'ammasso di foglie triturate e impregnate di carburante finisce sotto un torchio, dal quale sgocciola un liquame composto da cocaina, benzina e altri residui vegetali. A quel punto, gli esperti chimici versano acido solforico: cos\u00ec la cocaina si trasferisce dalla benzina all'acido, ottenendo il solfato di cocaina. L'acido invece, viene neutralizzato con l'aggiunta di soda caustica. Quello che vien fuori \u00e8 una sorta di liquido color latte, nel quale si versa ammoniaca: serve a far cristallizzare il solfato di cocaina, che cos\u00ec si deposita sul fondo del recipiente. Intervengono allora i \u201cfiltratori\u201d, che servendosi di un telo, trattengono le impurit\u00e0 pi\u00f9 grossolane e lasciano passare il liquido che former\u00e0 la cosiddetta \u201cpasta-base\u201d: un composto di solfato di cocaina e residui di acido solforico, benzina, soda e cemento. L'intero procedimento dura all'incirca ventiquattr'ore.\nLa pasta base di cocaina (indicata anche con le sole iniziali, Pbc) \u00e8 la merce che i coltivatori affidano alle mani dei trafficanti. Scrive l'autore: \u00abDei 963 dollari che secondo l'Onu nel 2009 rappresentavano il costo attuale di un chilo di pasta-base di cocaina in Colombia, a Pedro, quando faceva il raspach\u00edn, non andava che l'equivalente di 15-20 euro a settimana\u00bb, 25-30 dollari. Anche \u00abi campesinos non guadagnano granch\u00e9: \u00e8 stato calcolato che ad essi resti solo lo 0,6% di quello che sar\u00e0 il prezzo finale della merce. Contadini e raspach\u00ednes sono dunque il primo misero anello di una lunga catena di arricchimento, la povera base di una piramide dorata di profitti al cui vertice siedono gli imperatori, che comandano sugli intermediari e sfruttano i braccianti e li retribuiscono con paghe da fame, pur sapendo che sono le loro braccia a far incassare miliardi alla S.p.A. della coca\u00bb. Non solo: \u00abTalvolta i caporali dei cartelli rastrellano la selva in cerca di manodopera obbligata e non sono poche le famiglie costrette a lavorare nelle piantagioni di coca contro la propria volont\u00e0\u00bb.\nL'inquinamento dell'Amazzonia.\nUno dei paragrafi pi\u00f9 interessanti del volume di Spagnolo descrive i danni arrecati dall'industria \"coquera\" al polmone verde del pianeta: \u00ab\u00c8 stato calcolato che, per ricavare spazio per un ettaro di terreno da destinare alla coltivazione di coca, vengano disboscati almeno quattro ettari di selva. La coltivazione prevede l'uso di prodotti chimici e diserbanti. Inoltre, l'estrazione della cocaina necessita dell'impiego, in un campo di soli due ettari, di 250 litri di benzina ogni due mesi. Il ciclo di produzione della cocaina non lascia scampo all'ambiente: dopo cinque o al massimo dieci anni, un terreno coltivato in modo intensivo diventa irrimediabilmente sterile. Cos\u00ec i contadini traslocano e colonizzano altre aree, le sfruttano e poi vanno via. Dietro di essi, restano terra arida ed acque avvelenate dalle sostanze chimiche usate per la raffinazione dello stupefacente\u00bb. Secondo la Comisi\u00f3n nacional para el Desarrollo y Vida sin droga (Devida) peruviana, riferisce l'autore, nel solo Per\u00f9 (uno dei tre principali Paesi produttori, insieme a Colombia e Bolivia) negli ultimi quarant'anni la coltivazione delle piante di coca avrebbe \u00abdesertificato due milioni e mezzo di ettari di foresta. Ogni volta che in qualsiasi angolo del mondo qualcuno tira su col naso una striscia di neve, \u00e8 come se distruggesse vari metri quadrati di selva\u00bb."}
{"id": "4500074", "revid": "767487", "url": "https://it.wikipedia.org/wiki?curid=4500074", "title": "Jan Peter Bremer", "text": "\u00c8 autore di romanzi per adulti e ragazzi dalla vena umoristica e raffinata.\nVita e attivit\u00e0 letteraria.\nJan Peter Bremer nasce nel 1965 a Berlino, nel quartiere di Charlottenburg, ed \u00e8 figlio dell'artista Uwe Bremer.\nNel 1970 la famiglia si trasferisce da Berlino a G\u00fcmse, cittadina di provincia della Bassa Sassonia. Bremer frequenta le scuole superiori a Dannenberg. Dopo la maturit\u00e0 umanistica, torna a Berlino nel 1985, dove pubblica i suoi primi lavori letterari. Diviene presto scrittore di professione. A 27 anni, riceve la prima borsa di studio statale come riconoscimento della sua attivit\u00e0.\nVive attualmente con la moglie e i figli nel quartiere berlinese di Kreuzberg.\nJan Peter Bremer \u00e8 autore di testi in prosa minimalistici, spesso tendenti al grottesco. Suoi modelli stilistici sono in particolare Franz Kafka e Robert Walser. Bremer ha ottenuto diversi premi e riconoscimenti, tra i quali il Premio Ingeborg Bachmann nel 1996 per il romanzo \"Der F\u00fcrst spricht\" [Cos\u00ec parl\u00f2 il principe] (1995), il Premio letterario Alfred D\u00f6blin, il M\u00f6rike Preis e il Premio Nicolas Born del land federale della Bassa Sassonia nel 2012 vinti tutti con il romanzo \"L'investitore americano\" (2011), primo romanzo di Bremer tradotto anche in Italia."}
{"id": "4500075", "revid": "1543377", "url": "https://it.wikipedia.org/wiki?curid=4500075", "title": "La vestizione della sposa", "text": "La vestizione della sposa \u00e8 un dipinto (130\u00d796\u00a0cm, olio su tela) del pittore surrealista Max Ernst realizzato il 1939 e il 1940. Situata nella Collezione Peggy Guggenheim di Venezia, l'opera venne donata dall'artista a sua moglie Peggy Guggenheim nel 1942.\nViene considerato uno dei dipinti di maggiore effetto dell'artista.\nDescrizione.\nCome suggerisce il titolo, l'opera raffigura il tema della vestizione della sposa. La protagonista al centro della scena vestita soltanto con un sontuoso mantello costituito da piume rosse. Il suo volto \u00e8 coperto dalla mostruosa testa-maschera di un barbagianni nel cui piumaggio sono semi-nascosti un occhio umano (forse della sposa) ed una testolina giallognola.\nA sinistra appare un uccello antropomorfo di colore verde che regge la punta di una lancia spezzata mentre nell'altro lato vi sono due creature inquietanti: una fanciulla dalla capigliatura innaturale che viene allontanata con un gesto della mano dalla sposa e un mostriciattolo grottesco.\nL'ambiente \u00e8 costituito da un pavimento a scacchiera in cui si erge una parete. In essa \u00e8 appeso un quadro che ritrae la sposa divenuta simile ad un ambiente naturale.\nNell'opera risaltano in soprattutto il forte erotismo e la teatralit\u00e0 delle pose di ciascun personaggio. Nel complesso, La vestizione della sposa appare inquietante ed evoca un'atmosfera da incubo.\nCaratteristiche tecniche.\nLa tecnica utilizzata nell'opera la rende visionaria ed enigmatica. La superficie del dipinto ha un particolare aspetto a causa della tecnica utilizzata dall'artista: essa consiste nell'associazione della decalcomania e del colore a olio su tela ottenendo una suggestiva trama sgranata. La prospettiva \u00e8 incoerente ma il punto di fuga del pavimento \u00e8 in grado di confluire maggior profondit\u00e0 alla scena. Lo sfondo \u00e8 architettonico, l'intera scena \u00e8 costituita da contrasti chiaroscurali simili a giochi di luce e ombre.\nSignificati simbolici.\nCome capita in tutte le opere surrealiste di Ernst, La vestizione della sposa \u00e8 ricca di significati simbolici enigmatici.\nLa testa da gufo della protagonista sottolinea la capacit\u00e0 della sposa di vedere al buio, tratto in comune con la Dea Minerva (protettrice dell'intelligenza e di tutte le arti, nota per la sua saggezza) e anche con chi riesce a vedere oltre. La saggezza del personaggio della sposa consiste nel suo avvicinarsi all'amore fisico che le permetter\u00e0 di comprendere l'universo. Il mantello rosso \u00e8 ispirato ad una descrizione di Andr\u00e9 Breton relativa ad un \"mantello splendido e convulsivo, fatto dall'infinita ripetizione di piume rosse, senza eguali, di un uccello raro, indossato dai capitrib\u00f9 hawaiani\".\nL'altra figura femminile simboleggia la verginit\u00e0. Il suo volto \u00e8 rivolto verso il dipinto, che assume l'aspetto di un \u201crito di iniziazione\u201d, una sorta di passaggio verso uno stadio superiore che implica una conoscenza completa della vita e dell'amore. Lo stesso dipinto simboleggerebbe anche l'abbandono della condizione di solitudine originaria per entrare in un mondo di relazioni.\nL'uccello antropomorfo \u00e8 simbolo dell'uomo; egli regge il simbolo fallico della lancia che indica il pube della ragazza. Ci\u00f2 simboleggia una castit\u00e0 che sta per essere perduta. L'uomo, probabilmente, dev' essere interpretato come una raffigurazione personale di Ernst.\nIl mostriciattolo in basso a destra rappresenta un piccolo idolo della fertilit\u00e0 presumibilmente ispirato a statuette votive viste durante il viaggio in Estremo Oriente che Ernst comp\u00ec qualche anno prima. Secondo altre interpretazioni egli sarebbe una citazione dell'ermafrodita Tiresia della leggenda greca. L'idolo, rappresentante l'unione tra l'uomo e la donna, \u00e8 ritratto mentre si asciuga le lacrime, questo stato d'animo \u00e8 causato dalla concezione limitata ed estremamente pudica della societ\u00e0 borghese nei confronti della sessualit\u00e0 e l'inquietudine del dover cercare un'alleanza con l'altro sesso dopo la perdita dell'indipendenza originaria."}
{"id": "4500076", "revid": "56620", "url": "https://it.wikipedia.org/wiki?curid=4500076", "title": "Materia (Boccioni)", "text": "Materia \u00e8 un'opera d'arte dipinta a olio su tela (226x150 cm) realizzata a cavallo tra il 1912 e il 1913 dal pittore Umberto Boccioni.\n\u00c8 conservata temporaneamente alla Collezione Peggy Guggenheim di Venezia e appartiene alla collezione di Gianni Mattioli.\nCaratteristiche.\nMateria \u00e8 chiaramente un ritratto a figura intera della madre dell'artista, il soggetto principale di numerose tele da lui realizzate, come nel caso della madre con l'uncinetto del 1907.\nLa madre nel dipinto viene ritratta seduta nella sua casa frontalmente, cos\u00ec da volgere le spalle ad un balcone che si affaccia sul paesaggio urbano retrostante.\nQuesta scelta compositiva serve a fondere in un'unica \u00abvisione simultanea\u00bb la percezione ottica di due soggetti ben distinti, l'ambiente metropolitano e la madre dell'artista.\nLe mani della figura materna sono rappresentate incrociate e gigantesche e vanno a costituire il fuoco del ritratto.\nLo scenario urbano appare come uno spazio perfettamente integrato con la figura umana, i profili delle case sono rappresentati come nuclei generatori di ampi fasci di luce azzurra trasparente, che dall'alto illuminano la \"madre\".\nTipico di questo quadro \u00e8 l'energia che si viene a formare grazie ai colori utilizzati, un'energia che va in ogni direzione come \u00e8 tipico della corrente di appartenenza, il Futurismo."}
{"id": "4500081", "revid": "287204", "url": "https://it.wikipedia.org/wiki?curid=4500081", "title": "Andr\u00e9 Makarakiza", "text": "Nella storia del Burundi \u00e8 stato il primo burundese ad essere consacrato arcivescovo.\nBiografia.\nNato il 30 giugno 1919 a Rudehe, viene ordinato sacerdote il 6 agosto 1951 nella congregazione dei padri Missionari d'Africa e gli viene affidata la parrocchia di Mugera.\nIl 21 agosto 1961 \u00e8 nominato vescovo di Ngozi.\nHa partecipato quale padre conciliare alle quattro sessioni del Concilio Vaticano II.\nIl 5 settembre 1968 \u00e8 promosso arcivescovo di Gitega.\nMuore a Gitega il 17 aprile 2004.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4500084", "revid": "481666", "url": "https://it.wikipedia.org/wiki?curid=4500084", "title": "Rasman\u00e9 Ouedraogo", "text": ""}
{"id": "4500089", "revid": "1543377", "url": "https://it.wikipedia.org/wiki?curid=4500089", "title": "Il diario del vampiro - Luna piena", "text": "Il diario del vampiro - Luna piena \u00e8 il 13\u00b0 libro della saga di \"Il diario del vampiro\" di Lisa J. Smith, pubblicato il 13 marzo 2012 negli Stati Uniti e il 24 gennaio 2013 in italiano. Al contrario dei volumi precedenti, contiene l'intero \"Moonsong\" e non solo la prima met\u00e0. \u00c8, inoltre, scritto da una ghostwriter.\nTrama.\nElena e i suoi amici, dopo aver sconfitto lo spirito della gelosia ed aver trascorso qualche settimana estiva a divertirsi, si trasferiscono al Dalcrest College, l'universit\u00e0 che frequentarono i genitori della ragazza quando erano ancora adolescenti. Damon, invece, si stabilisce in un appartamento nelle vicinanze per salvaguardarli da eventuali pericoli. Meredith \u00e8 costretta a separarsi da Alaric, anche se i due continuano a sentirsi telefonicamente. Bonnie conosce un ragazzo di nome Zander, e tra i due nasce subito un'attrazione. Matt riceve una misteriosa lettera da parte della Vitale Society, una confraternita segreta del Dalcrest College nata pi\u00f9 di un secolo prima. La lettera lo invita a partecipare alla cerimonia d'iniziazione per unirsi a loro. Durante una serata tra amiche, Elena, Meredith e Bonnie vengono interrotte da una sirena della polizia nel campus. Le tre cercano d'investigare, ma i poliziotti le invitano a ritirarsi di nuovo nel loro dormitorio. Il giorno dopo si viene a sapere che una ragazza del college \u00e8 stata assassinata. Durante un allenamento nella sua stanza, Meredith conosce Samantha Dixon, una ragazza che pratica anche lei arti marziali. In seguito, Meredith scopre che anche Samantha \u00e8 una cacciatrice di creature sovrannaturali. Matt partecipa alla cerimonia d'iniziazione e conosce Chloe Pascal, una graziosa ragazza che subito lo affascina, e Ethan Crane, il leader della Vitale Society. Il professore di Storia degli Stati del Sud, James Campbell, riconosce Elena come la figlia di Elizabeth Morrow e Thomas Gilbert, i suoi migliori amici ai tempi del college, e si offre di raccontarle aneddoti su di loro. Elena e Stefan decidono di uscire, ma il ragazzo ritarda ed Elena trascorre la serata in un bar con Damon: quando Stefan li raggiunge e la rimprovera per non averlo avvisato, Elena capisce che per non distruggere il loro rapporto fraterno come fece Katherine, deve smettere di frequentarli. La ragazza, seppur a malincuore, rompe con Stefan. Bonnie continua a frequentare Zander, anche se durante ogni appuntamento il ragazzo la abbandona per motivi ignoti. Durante un party, i due si baciano. Christopher, il compagno di stanza di Matt, viene ammazzato da alcune figure incappucciate sotto gli occhi impotenti di Matt. Durante un giro di pattuglia, Meredith e Samantha soccorrono una ragazza che stava per essere aggredita da un uomo incappucciato. Meredith lo insegue e durante la corsa nota un ciuffo biondo platino fuoriuscire dal cappuccio. La ragazza perde le sue tracce, ma associa subito quel ciuffo ai capelli di Zander. Quando Meredith, insieme ad Elena, confida a Bonnie ci\u00f2 che ha scoperto, la ragazza decide subito di troncare i rapporti con loro poich\u00e9 le considera invidiose della sua felicit\u00e0. Ethan chiede a Matt di invitare Stefan ad un incontro dei Vitale. Damon continua a stare con Elena, nonostante la ragazza abbia espressamente detto di non voler frequentare nessuno dei due. I due, durante una serata, vengono attaccati da una macchina guidata da uno sconosciuto. Damon riesce a salvare Elena, e la ragazza lo bacia sotto gli occhi di Stefan. Quest'ultimo decide di chiudere definitivamente i rapporti con entrambi. Matt, quando trova il coraggio di chiedere a Chloe un appuntamento, scopre che \u00e8 la ragazza di Ethan. Samantha viene assassinata nel suo dormitorio e Meredith decide di vendicarne la morte. James rivela ad Elena la verit\u00e0 sui suoi genitori: i due facevano parte della Vitale Society e un giorno ricevettero la visita di un Guardiano. L'essere afferm\u00f2 che la sua specie aveva bisogno di esseri umani da reclutare nei loro ranghi, cos\u00ec decise che la figlia che Elizabeth e Thomas avrebbero dato alla luce, ovvero Elena, durante il suo dodicesimo anno di vita sarebbe stata presa dai Guardiani. I due inizialmente accettarono, ma poi decisero di tenersela. Matt, durante l'iniziazione dei Vitale, capisce le vere intenzioni di Ethan: il ragazzo \u00e8 un vampiro e comincia a trasformare tutti i nuovi membri, compresa Chloe. Stefan interviene prima che Matt possa essere vittima della follia di Ethan, ma durante lo scontro ha la peggio. Stefan decide di prendere il posto di Matt se Ethan lo lascia andare, e quest'ultimo accetta. Zander rivela a Bonnie la sua vera natura: \u00e8 un lupo mannaro, ma Bonnie fugge e torna dalle sue amiche che la accolgono a braccia aperte. Ethan rivela a Stefan il piano dei Vitale: raccogliere il sangue di tutti i discendenti di Klaus, per poi riportarlo in vita durante l'equinozio d'autunno. Matt corre a chiedere aiuto ad Elena, Meredith e Bonnie. Elena si sente subito in colpa per aver fatto soffrire Stefan e corre a chiedere aiuto a Damon. Il vampiro, seguito da Meredith e Bonnie, entra nel rifugio segreto dei Vitale e, dopo un'aspra lotta contro i Vitale, Meredith riesce ad impalare Ethan. Elena chiede scusa a Stefan per aver baciato Damon, e il vampiro la perdona. Bonnie capisce di aver sbagliato nei confronti di Zander e corre a cercarlo. I due si riconciliano e il ragazzo le rivela di appartenere al Branco Originario, ovvero i discendenti diretti dei primi licantropi, che non hanno bisogno di aver ucciso una persona per trasformarsi. Zander, inoltre, le rivela che la sera in cui Meredith l'ha visto, era davvero lui, ma stava solamente aiutando la ragazza che era stata aggredita da un membro dei Vitale. La situazione torna alla normalit\u00e0, ma in realt\u00e0 Ethan \u00e8 ancora vivo: Meredith ha mancato il suo cuore, e il vampiro ha una fiala di sangue di Stefan e un lembo della camicia di Damon intrisa di sangue, ed \u00e8 cos\u00ec pronto a resuscitare Klaus."}
{"id": "4500093", "revid": "599013", "url": "https://it.wikipedia.org/wiki?curid=4500093", "title": "La Col\u00e8re des dieux", "text": ""}
{"id": "4500096", "revid": "123086254", "url": "https://it.wikipedia.org/wiki?curid=4500096", "title": "Gran Premio di Spagna 2013", "text": "Il Gran Premio di Spagna 2013 \u00e8 stata la quinta prova della stagione 2013 del campionato mondiale di Formula 1. Si \u00e8 disputata domenica 12 maggio 2013 sul circuito di Catalogna a Montmel\u00f3. La gara \u00e8 stata vinta dallo spagnolo Fernando Alonso su Ferrari, al suo trentaduesimo ed ultimo successo nel mondiale, nonch\u00e9 all\u2019ultima vittoria con la Ferrari. Alonso ha preceduto sul traguardo il finlandese Kimi R\u00e4ikk\u00f6nen su Lotus-Renault ed il suo compagno di squadra, il brasiliano Felipe Massa.\nVigilia.\nSviluppi futuri.\nLe scuderie approvano il nuovo sistema \"a punti\" per la comminazione di penalit\u00e0 per i piloti. Il sistema deve essere approvato dal Consiglio Mondiale della FIA, per entrare in vigore nel 2014. Un'altra novit\u00e0 per il 2014 \u00e8 la possibilit\u00e0 di avere un treno di gomme extra, rispetto a quanto previsto quest'anno, da utilizzare nella prima mezz'ora della prima sessione di prove del venerd\u00ec.\nAspetti tecnici.\nLa Pirelli, fornitrice unica degli pneumatici, annuncia che per il Gran Premio porter\u00e0 gomme di mescola \"hard\" e di mescola \"medium\". La casa italiana, da questo Gran Premio, modifica la mescola \"hard\", ora pi\u00f9 simili per prestazioni a quelle della stagione .\nLa prima gara europea tradizionalmente offre nuove soluzioni da parte dei team. La Sauber ha annunciato una serie di modifiche sulla propria C32, tra cui una nuova ala posteriore. La C32 presenta anche una diversa integrazione delle telecamere poste sul musetto. Anche la Ferrari ha annunciato nuove ali, un nuovo fondo e modifiche alla carrozzeria della F138. La modifica degli sfoghi dell'aria calda, ora posti in coda, determina una nuova scelta per il raffreddamento, con l'obiettivo di migliorare l'efficienza aerodinamica tramite una migliore fluidodinamica dei flussi passanti nelle pance. La Caterham CT03 ha un nuovo musetto, dotato del \"vanity panel\" per nascondere la gobba dovuta a ragioni di sicurezza e presente fino al Gran Premio precedente, e una nuova ala anteriore.\nLa FIA stabilisce due zone per l'attivazione del DRS: la prima sul rettilineo di partenza, con \"detection point\" all'altezza dell'entrata dei box; la seconda tra la curva \"Campsa\" e \"la Caixa\".\nAspetti sportivi.\nLa FIA nomina Alan Jones commissario aggiunto per il Gran Premio. Jones, campione del mondo di F1 nel , ha svolto per l'ultima volta questa funzione nel Gran Premio d'India 2012. Il direttore tecnico della Lotus James Allison d\u00e0 le dimissioni dal suo incarico. Viene sostituito da Nick Chester.\nLa Mercedes presenta da questa gara una livrea delle sue vetture, con una maggiore presenza di colore argento.\nIl pilota venezuelano Rodolfo Gonz\u00e1lez ha preso il posto di Max Chilton alla Marussia, per la prima sessione del venerd\u00ec, mentre Heikki Kovalainen sostituisce Charles Pic alla Caterham, sempre al venerd\u00ec mattina.\nProve.\nResoconto.\nLa prima sessione del venerd\u00ec \u00e8 stata caratterizzata dalla pioggia, anche se le precipitazioni si sono esaurite nel corso della stessa, permettendo alla pista di asciugarsi. I primi due tempi sono fatti segnare dalle due Ferrari di Fernando Alonso e Felipe Massa, mentre al terzo posto chiude un'altra vettura motorizzata da Maranello, ovvero la STR di Jean-\u00c9ric Vergne. Sono gli unici tre piloti a scendere sotto l'1'26. Le due Red Bull Racing di Sebastian Vettel e Mark Webber sono classificate molto indietro: Vettel ha compiuto pochi giri mentre Webber ha preferito concentrarsi sull'assetto con carico di benzina. Jenson Button della McLaren non ha fatto segnare tempi validi, cercando invece di ottimizzare l'impiego delle nuove soluzioni previste dalla sua monoposto.\nLa seconda sessione del venerd\u00ec \u00e8 stata invece caratterizzata da tempo soleggiato e nel finale nuvoloso con molto vento che ha asciugato rapidamente la traiettoria. I piloti sono subito scesi in pista e la sessione si \u00e8 rivelata combattuta. Le due Red Bull Racing hanno provato a dominare ma tra loro si \u00e8 infilata la Ferrari di Fernando Alonso. Buone ancora le prestazioni delle STR che si sono piazzate in nona e undicesima posizione. Lontane, invece le McLaren, che si sono posizionate a 2\" dal leader in 12\u00aa e 13\u00aa posizione. L'altra Ferrari di Felipe Massa si \u00e8 piazzata in quinta posizione dietro la Lotus-Renault di Kimi R\u00e4ikk\u00f6nen e davanti alle due Mercedes.\nFelipe Massa \u00e8 stato il pi\u00f9 rapido nella sessione del sabato mattina. Il brasiliano, che ha ottenuto la prestazione al termine della sessione montando gomme \"hard\", ha preceduto Kimi R\u00e4ikk\u00f6nen per soli sei millesimi. I primi undici piloti sono racchiusi in un solo secondo.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nLa Ferrari e la Lotus decidono di non utilizzare le gomme \"medie\" e optano per le \"hard\", mentre Red Bull Racing e Mercedes effettuano una scelta opposta. Il miglior tempo della sessione \u00e8 di Lewis Hamilton. Vengono eliminate le due Williams, le due Caterham e le due Marussia. Il pilota della Sauber Esteban Guti\u00e9rrez viene considerato responsabile di aver ostacolato Kimi R\u00e4ikk\u00f6nen e, per tale ragione, al termine della sessione \u00e8 penalizzato di tre posizioni sulla griglia.\nIn Q2 Hamilton si conferma il pi\u00f9 veloce, anche se ottiene tale tempo solo nell'ultimo tentativo. Fernando Alonso, terzo, \u00e8 l'unico che effettua un solo tentativo. Vengono eliminati Jenson Button, i due della Toro Rosso, i due della Sauber e Adrian Sutil. Felipe Massa, come Guti\u00e9rrez, viene sanzionato con la perdita di tre posti sulla griglia, al termine delle prove, per aver ostacolato Mark Webber.\nNella fase decisiva va in testa Nico Rosberg, davanti alle due Ferrari. In prima fila per\u00f2, con un solo tentativo nella parte finale della Q3, balza Lewis Hamilton, che precede Sebastian Vettel e Kimi R\u00e4ikk\u00f6nen. Rosberg conquista la terza \"pole\" nel mondiale, la seconda consecutiva. Per la Mercedes \u00e8 la dodicesima partenza al palo, sesta volta in cui conquista primo e secondo posto in griglia.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAl via Nico Rosberg mantiene il comando seguito da Sebastian Vettel e Lewis Hamilton; Fernando Alonso, all\u2019esterno della curva 3, passa sia Hamilton sia Kimi R\u00e4ikk\u00f6nen. Dietro ai primi cinque si piazza Felipe Massa, che passa Sergio P\u00e9rez all\u2019inizio del secondo giro.\nAl settimo giro R\u00e4ikk\u00f6nen passa Hamilton per la quarta posizione: il britannico \u00e8 passato anche da Massa il giro seguente. Tra il giro 8 e il giro 11 effettuano il primo cambio gomme i migliori della classifica: Fernando Alonso guadagna una posizione, ponendosi tra Rosberg e Vettel; anche Massa sopravanza Raikkonen. Al comando nel frattempo c'\u00e8 Esteban Guti\u00e9rrez, per la prima volta nel mondiale. Rosberg appare in difficolt\u00e0 e cede diverse posizioni in pochi giri. Prima \u00e8 passato da Alonso, poi da Vettel, Massa e R\u00e4ikk\u00f6nen. Guti\u00e9rrez va al cambio gomme al quattordicesimo giro. Ora la classifica vede in testa Fernando Alonso, seguito da Sebastian Vettel, Felipe Massa, Kimi R\u00e4ikk\u00f6nen, Nico Rosberg, Mark Webber e Sergio P\u00e9rez. La corsa sembra gi\u00e0 riservata ai primi quattro che allungano inesorabilmente mentre, alle loro spalle, si mette in luce Mark Webber su una strategia di quattro stop. Affondano le Mercedes, con un ritmo gara ben diverso da quello delle prove.\nAl giro 20 Massa compie il secondo pit stop, seguito al giro 21 da Alonso, al giro 24 da Vettel e due giri dopo da R\u00e4ikk\u00f6nen. La classifica vede ora nuovamente al comando lo spagnolo della Ferrari, seguito da Massa, Vettel e R\u00e4ikk\u00f6nen. Il finlandese conquista la terza posizione con un sorpasso su Vettel all\u2019inizio del trentatreesimo giro. Il terzo stop per le Ferrari al giro 37: appena rientrato in pista Alonso passa definitivamente Kimi R\u00e4ikk\u00f6nen, che ora \u00e8 secondo davanti a Vettel. Dopo il terzo pit stop del tedesco, al giro 40, Massa torna terzo.\nKimi R\u00e4ikk\u00f6nen effettua il suo terzo cambio gomme al giro 46, scendendo al terzo. Tra il giro 50 e 52 vanno al quarto cambio gomme Alonso, Massa e Vettel. Alonso mantiene il comando della gara, seguito per\u00f2 da Kimi R\u00e4ikk\u00f6nen, che ha sopravanzato Massa. Negli ultimi giri Massa tenta di avvicinarsi a R\u00e4ikk\u00f6nen, ma senza impensierirlo.\nFernando Alonso vince per la seconda volta in carriera il Gran Premio di Spagna, precedendo Kimi R\u00e4ikk\u00f6nen e Felipe Massa. Per l'iberico si tratta del trentaduesimo ed ultimo successo in F1. Il giro veloce \u00e8 conquistato per la prima volta da Esteban Guti\u00e9rrez.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, la FIA multa di 10.000 \u20ac la Caterham per non aver immediatamente intimato a Giedo van der Garde di parcheggiare a bordo pista la propria monoposto, dopo che questa aveva perduto uno pneumatico, dopo un \"pit stop\" effettuato durante la gara."}
{"id": "4500104", "revid": "287204", "url": "https://it.wikipedia.org/wiki?curid=4500104", "title": "Guido Giambartolomei", "text": "Biografia.\nL'infanzia e l'adolescenza.\nGuido Giambartolomei nasce a Roma il 17 luglio 1921, da una famiglia di origini marchigiane da parte di padre e romane da parte di madre, terzogenito di quattro figli e unico maschio. Passa la sua infanzia e l'adolescenza nella casa adiacente alla centrale elettrica di Tor di Quinto-Ponte Milvio che il padre dirigeva, frequentando alle elementari e alle medie le scuole limitrofe del nascente quartiere di edilizia pubblica Flaminio, dove si distinse in numerose discipline all'interno del programma dell'Opera nazionale balilla, conseguendo diversi premi e attestati. Frequent\u00f2 successivamente l'Istituto Gioberti dove si diplom\u00f2 ragioniere e dove conobbe Franca che sarebbe diventata la sua madrina di guerra prima e sua moglie in seguito.\nLa guerra.\nDopo le scuole superiori inizia a lavorare presso una banca, per poi essere chiamato alle armi nel 1940 e spedito a Trieste per l'addestramento in attesa dell'impegno al fronte.\nNell'estate del 1941 \u00e8 schierato sul fronte russo nell'ARMIR (8\u00aa Armata Italiana in Russia) per un totale di circa 229.000 soldati italiani, nell'ambito de \"L'operazione Barbarossa\" condotta dall'asse. A seguito dell'armistizio italiano dell'8 settembre 1943, si ritrova con i suoi commilitoni in balia dell'inverno russo nella lunga marcia dei sopravvissuti per tornare a casa. Riesce a salvarsi dopo un'estenuante ritirata che durer\u00e0 diversi mesi e che porter\u00e0 alla morte di oltre 80.000 soldati italiani. Durante il ritorno sar\u00e0 catturato e imprigionato pi\u00f9 volte all'interno di campi di prigionia militare, ma riuscir\u00e0 sempre a cavarsela.\nLa carriera e la passione per il cinema.\nNegli anni del dopoguerra, in una situazione economico-sociale drammatica nel paese, trov\u00f2 lavoro presso la \"Compagnia Tirrena di Assicurazioni\" e dopo alcuni anni presso \"l'Istituto Finanziario Italiano \"(I.F.I.). Entrato come semplice impiegato, nel giro di pochi anni dimostr\u00f2 le sue abilit\u00e0 e competenze e fece rapidamente carriera diventando dirigente e scalando posizioni gerarchiche fino ad arrivare ad assumere il titolo di Direttore Generale dell'IFI agli inizi degli anni '60.\nParallelamente alla carriera lavorativa, svilupp\u00f2 una grande passione per il cinema e si impegn\u00f2 nella produzione di diversi lungometraggi.\nCome produttore cinematografico le prime collaborazioni furono con il regista Mario Costa con il quale dal 1952 al 1954 giro' quattro importanti film (Perdonami!, Ti ho sempre amato!, Gli amori di Manon Lescaut, Il bigamo) che ne affermarono il nome all'interno di Cinecitt\u00e0. Le produzioni successive vedranno cast composti dalle stelle pi\u00f9 importanti del cinema di quegli anni, da Marcello Mastroianni a Vittorio De Sica, passando per Alberto Sordi, Gina Lollobrigida, Franco Interlenghi, Antonella Lualdi, Giovanna Ralli ed Anita Ekberg. Un prestigioso riconoscimento che conquist\u00f2 fu l'Orso d'argento al Festival di Berlino del 1957 per il film \"Padri e figli\" per la regia di Mario Monicelli, con il quale nascer\u00e0 una lunga amicizia.\nIl calcio e la Lazio.\nAlla fine degli anni '60 fu presentato dal medico sociale della Lazio, Renato Ziaco, e da un dirigente della stessa, il notaio Nanni Gilardoni all'allora presidente biancoceleste Umberto Lenzini, il quale ne intu\u00ec le notevole doti comunicative ed organizzative. Ebbe modo quindi di conciliare con il lavoro la grande fede laziale che aveva sin dall'infanzia, diventando dirigente societario col ruolo di Team Manager, con lo specifico incarico di far da tramite tra squadra e societ\u00e0, assolvendo brillantemente compiti anche in ambito federale, nonch\u00e9 in sede di calcio mercato e guadagnandosi il soprannome di \"Mister Cravatta\", grazie alla sua abituale eleganza.\nCon la Lazio riusc\u00ec nelle promozioni in Serie A delle stagioni 1968/69 (con due giornate di anticipo) e del 1971/72 (il primo anno di Tommaso Maestrelli in panchina), coronando il tutto con l'incredibile conquista del primo storico \"scudetto\" biancoceleste nella stagione 1973/74, dopo il terzo posto in classifica di quella precedente. Avendo ormai conquistato numerosi traguardi, decise di lasciare la societ\u00e0 romana anche a causa delle difficolt\u00e0' economiche di questa e per la mancanza di ulteriori stimoli.\nConserv\u00f2 comunque ottimi rapporti con molti personaggi e protagonisti del mondo del calcio cos\u00ec come era gi\u00e0 stato per quello del cinema.\nLo studio di consulenza.\nDalla fine degli anni '70 mise a frutto l'esperienza maturata all'interno dell'I.F.I. (ma anche quella con la Lazio e nel cinema) nonch\u00e9 la vasta rete di conoscenze accumulate nel tempo, per metter su il suo studio di consulenza economica, commerciale e finanziaria. Questa attivit\u00e0 lo port\u00f2 in numerosi paesi dove si occup\u00f2 della mediazione nel finanziamento di grandi opere tra America centrale e Medio Oriente (oltre che in Sardegna e in molte regioni del nord d'Italia), facilitando con la sua competente opera di mediazione la realizzazione di molti importanti progetti.\nL'attivit\u00e0 dello studio cess\u00f2 nel 2010 quando, alla sua \"veneranda\" et\u00e0, il \"Commendatore\" (come era chiamato) decise che era venuto il momento di andare in pensione.\nLa morte.\nNel 2013, a seguito del rapido corso di una malattia, si spegne il 17 maggio lasciando la moglie Franca con la quale ha condiviso oltre 60 anni di matrimonio, due figli e sette nipoti."}
{"id": "4500109", "revid": "122919456", "url": "https://it.wikipedia.org/wiki?curid=4500109", "title": "Pieve di San Giovanni Battista (Pieve Fosciana)", "text": "La pieve di San Giovanni Battista \u00e8 un edificio sacro che si trova in via San Giovanni a Pieve Fosciana. \u00c8 la parrocchia del paese e fa parte dell'Arcidiocesi di Lucca.\nLeggende popolari attribuiscono alla duchessa Matilde di Toscana un ruolo nella fondazione dell'edificio.\nAll'edificio primitivo, ricordato in un documento del 764, appartiene la vasca battesimale di pietra ad immersione, che nel 1745 \u00e8 tolta dal presbiterio, inserita sulla parete sinistra e protetta da parti del distrutto recinto presbiteriale trecentesco. Fino al Seicento conserva la facciata romanica, su cui si addossa il campanile quadrangolare con base 6,20 metri, poi nel 1769-70 viene ancora modificata e la nuova facciata, tripartita e con una grande finestra sagomata al centro, ha aspetto prettamente barocco in sintonia con quella del vicino oratorio. Coevo \u00e8 l'interno, a tre navate e con volta a botte unghiata. Fra le opere un bassorilievo in terra policroma raffigurante \"San Giovanni\" di Francesco Colline (1887).\nA destra della porta centrale una curiosa scultura del 1769 (una mano con alcune dita mozzate) ricorda l'infortunio di un prete rimasto mutilato nel sollevare una pietra per la facciata.\nLa storia della Chiesa.\nL'edificio della pieve di San Giovanni risale ai sec. XI-XIII, anche se adesso \u00e8 radicalmente trasformato, specie all'interno.\nLeggende popolari attribuiscono alla duchessa Matilde di Toscana un ruolo nella fondazione dell'edificio pi\u00f9 antico.\nMisura 35 x 16 metri. Della chiesa preesistente rimane al momento attuale solo la vasca del Fonte Battesimale per immersione.\nCome accennato, verso la fine de Trecento la chiesa di San Giovanni, si trovava nel piano della pieve del tutto indifeso, fu semidistrutta \" per le guerre e per le incursioni di genti armate \"; fu poi restaurata a stento, con il corso di tutte le comunit\u00e0 della pievania.\nNel sec. XVII, anche in seguito agli impulsi post-tridentini, ebbe inizio la trasformazione interna. Sotto i tetti delle tre navate furono costruite le volte in laterizio che abbassarono la navata centrale sottraendo alla vista l'ancora esistente tetto a capriate, dovuto forse ai restauri della fine del Trecento. Anche le navate laterali furono abbassate. Le pareti interne, a conci di arenaria molto friabile, furono intonacate. Cos\u00ec i pilastri che reggono i dieci archi.\nNel Sec. XVIII fu demolito l'antico campanile che ostruiva la porta di destra della facciata. La costruzione del nuovo cominci\u00f2 nel 1703 e fu portata a termine nel 1722. Custodisce cinque campane di cui le tre grandi in accordo maggiore di Mib3 fuse dalla fonderia Magni Luigi nel 1865 e i sonelli, quello maggiore che batte le ore fuso a Castelnuovo dalla fonderia Marovelli nel 1896, mentre quello piccolo fuso nel 1949.\nLa facciata romanica della chiesa, probabilmente gi\u00e0 molto deteriorata a causa dello sbriciolamento della pietra arenaria, fu completamente sostituita dal 1770 al 1774 con l'attuale facciata barocca. A destra della porta centrale una curiosa scultura del 1769 ( una mano con alcune dita mozzate ) ricorda l'infortunio di un prete rimasto mutilato nel sollevare una pietra per la facciata.\nL'antica abside della chiesa, anche se rimaneggiata con l'apertura di due monofore posticce, costituisce tuttora una bella vista dalla strada statale delle Radici.\nIl pievano Gunduald ed i Longobardi di Pieve Fosciana e di Campori.\nNel dicembre di dodici secoli fa - era l'anno ottavo del re Desiderio e sesto di suo figlio Adelchi, corrispondeva all'anno 764 dalla nativit\u00e0 del Signore - il presbitero Gunduald, di nazionalit\u00e0 longobarda, si trovava a Lucca davanti al vescovo.\nIl vescovo si chiama Peredeo ed appartiene ad una potente famiglia longobarda di Lucca; era figlio di Pertuald, fondatore, fra l'altro, delle chiese di San Micheletto a Lucca e di San Pietro di Careggine in Garfagnana; quando i Longobardi, nell'anno 774 furono sconfitti da Carlo Magno, il vescovo Peredeo, come esponente della nobilt\u00e0 lucchese, fu preso in ostaggio presso la corte dei Franchi.\nIl vescovo siede in giudizio ed incarica il diacono Osprand di verbalizzare il processo. Questo documento \u00e8 tuttora conservato nell'Archivio Arcivescovile di Lucca; \u00e8 scritto su pergamena in un latino incerto, nel quale non manca qualche parola longobarda e dove fa capolino l'ancora non formata lingua italiana, Gunduald \u00e8 in una situazione imbarazzante. Non \u00e8 pi\u00f9 capo della pievania di Fosciana. Il suo successore Lucipert lo accusa davanti al vescovo. Dice l'accusatore: Quando Gunduald era rettore e custode della chiesa battesimale di San Cassiano (e cio\u00e8 della chiesa che prender\u00e0 il nome di pieve di San Giovanni di Fosciana) compr\u00f2 una casa con terreni a Campori \"da Maurello et Dominico et Gaudentiolo et Micciolo\" (liberi proprietari di nome romano). Uscito dalla \"casa ecclesiae\"(dalla canonica della pieve), si port\u00f2 via il \"monimen\" (il documento d'acquisto) ed ora tiene per la sua casa di Campori, che invece avrebbe dovuto essere della chiesa. Gunduald risponde con fermezza di aver comprato la casa con i mezzi provenienti dal proprio patrimonio familiare. Ma Lucipert incalza: Ho testimoni, i quali affermano che l'acquisto \u00e8 avvenuto usando le croci d'oro che adornavano l'altare della chiesa. Occorre qui notare che, con ogni probabilit\u00e0, si trattava di piccole croci auree battute in lamina, che erano una tipica decorazione delle vesti longobarde. Il vescovo, prima di chiamare i testi, impone a Lucipert di consegnare la \"wadia\" ( un pegno con il quale si garantiva l'osservanza della sentenza ). Ma Lucipert non riesce a presentare le testimonianze che aveva assicurato. Gundiald invece mostra la \"cartula\" (il documento) dove risulta che l'acquiso \u00e8 stato fatto per il prezzo di 20 soldi d'oro e non con le crocette della chiesa, come Lucipert \"profanabat\" (e cio\u00e8: andava cianciando). La cartula \u00e8 \"rovorata\" (irrobustita) dalla presenza di sette testimoni, tutti longobardi, uno addirittura appartenente alla corte del re, che la garantiscono (con le loro spade). Il vescovo impone comunque a Gunduald di giurare per 5 volte sul Vangelo circa la verit\u00e0 di quanto asserisce, e cio\u00e8 che i mezzi usati per l'acquisto della casa erano del suo parentato e non della chiesa. Lucipert \u00e8 costretto ad abbandonare, per s\u00e9 e per i propri successori, ogni richiesta in merito.\nQuesto giudizio di Peredeo, emesso secondo le leggi longobarde, \u00e8 stato esaminato da studiosi italiani e stranieri e presenta alcuni lati oscuri. Un particolare che riesce straordinario per quei tempi, era il fatto che Gunduald avesse lasciato la pieve. Era assolutamente fuori del normale che un presbitero abbandonasse la propria chiesa, alla quale doveva rimanere legato per tutta la vita.\nCi sfuggono i motivi del suo abbandono, forse legati a dispute dottrinarie, sicuramente traumatici.\nMa chi era Gunduald? Il suo gruppo familiare aveva il \"sundrio\" (la sede signorile) a Campori. Qui, nel lembo estremo del Piano della Pieve, la famiglia possedeva cimunitariamente - come costumavano i Longobardi - un notevole patrimonio. E qui, Gunduald, insieme ai suoi fratelli Sunuald e Mauru, fonda una sua chiesa propria, che \u00e8 l'attuale Santa Maria di Campori, la quale conserva ancora qualche traccia della sua antichissima costruzione. Gunduald, fondando una chiesa di propriet\u00e0 familiare, agisce da longobardo in quanto si estranea della comunit\u00e0 rappresentata dalla chiesa di tutto il popolo (\"plebes\"). Di lui restano altri scritti che testimoniano la sua attivit\u00e0 svolta, fin da quando era ancora chierico, fra Pieve Fosciana e Castiglione e ci parlano anche di alcuni suoi contemporanei ed amici.\nDai documenti che ci restano, si intuisce che vie era un notevole stanziamento longobardo con estesi possessi terrieri fra Castiglione e Pieve, coma altrove in Garfagnana. Gli \"arimanni\" (i guerrieri longobardi) si erano stabiliti qui allo scopo di sorvegliare il valico di San Pellegrino, che congiungeva Lucca e Modena ed a Canossa. Con il tempo, si fusero con la popolazione preesistente. Non sappiamo quanti erano, n\u00e9 a quanto ammontava la libera popolazione rimasta. Tracce della lingua longobarda (che appartiene al gruppo germanico) sono ancora presenti nella nostra parlata locale (anche se, almeno in parte, sono entrate a far parte del vocabolario nazionale): scranna=banca (=sedia), scaffa, spranga, greppia, trogo, zazzera, nappa (=naso), borrita (=abbaio del cane da lepre), sornacchiare (=russare) ecc. Anche qualche usanza dei nostri vecchi pu\u00f2 essere fatta risalire a quei secoli lontani.\nVisita della Chiesa.\n Entrati dalla porta sinistra, s'incontra il Fonte Battesimale per immersione. La vasca altomedioevale in pietra \u00e8 nascosta da un paramento in marmo bianco e rosso diviso da colonnine con capitelli romanici. Si tratta di materiale di recupero dal demolito recinto corale che ra collocato davanti all'altare maggiore (altri resti si possono osservare fra il campanile e la facciata). La vasca, che \u00e8 parzialmente visibile entrando dalla porta del campanile, fu trasportata qui nel 1745. Si trovava anteriormente in un vano ottagonale sotto il livello del pavimento, nel quale si scendeva per mezzo di una scaletta. Ne fu rimossa, per il pericolo di cadute che rappresentava, e fu riempito il vano (che forse era il Fonte primitivo). Il Fonte Battesimale \u00e8 diviso dal resto dell'ambiente per mezzo di una cancellata in ferro battuto, eseguita nel 1745 da Bartolomeo Tommasini di Castelnuovo. Il ferro proveniva dalle Fabbriche di Vallico in Garfagnana.\nIl terzo altare a sinistra ha un dipinto su tela raffigurante l'Immacolata Concezione e Santi. Questo altare fu fatto erigere dal Comune di Pieve Fosciana in ricordo della guerra del 1613 fra la Repubblica di Lucca e il Ducato di Modena, una delle ultime guerre fra Stati italiani (ricordata anche nella Secchia Rapita di Alessandro Tassoni).\nLe ostilit\u00e0 cominciarono il 22 luglio, giorno di Santa Maria Maddalena, che, per questo motivo, \u00e8 raffigurata in primo piano sulla sinistra; gli altri santi sono: san Nicola da Bari, san Vincenzo Ferreri, san Giovanni Evangelista, sant'Agostino, san Francesco, santa Lucia, santa Chiara. Il quadro che sostitu\u00ec uno pi\u00f9 antico, fu eseguito nel 1742 da Antonio Consetti, caposcuola della pittura modenese del sec. XVIII e sovrintendente alla Galleria Ducale. Questa \u00e8 l'unica opera del Consetti al di fuori dell'Emilia; nel 1982 fu esposta in una mostra a Modena.\nAncora a sinistra si trova l'altare dell SS. Annunziata. Contiene il gruppo dell'arcangelo Gabriele e di Maria Vergine, colto nella scena evangelica dell'Ave narrata da san Luca. Le due statue, in terracotta invetriata, furono assegnate in un primo tempo da Ugo Procacci alla bottega di Benedetto da Maiano. Il critico d'arte Giancarlo Gentilini ha definitivamente attribuito il gruppo alla bottega di Andrea della Robbia, precisando che la figura della Madonna si attiene ad un noto modello di Andrea comparabile all'Annunciazione nella chiesa di S. Maria a Montepulciano, mentre l'angelo si deve ad un collaboratore influenzato da Benedetto da Maiano o dal Buglioni. L'opera era stata eseguita circa il 1510 per l'ex-convento di San Francesco, fondato dal beato Ercolano e chiuso in epoca napoleonica.\nDietro l'altare maggiore \u00e8 esposta una grande ancona raffigurante la nativit\u00e0 di san Giovanni Battista. Rappresenta la Beata Vergine con in braccio il neonato Giovanni; ha in primo piano a sinistra la figura di Luca evangelista, narratore del fatto; sono inoltre rappresentate le figure di Elisabetta e Zaccaria, genitori di Giovanni Battista, e di alcune inservienti.\nL'opera \u00e8 datata 1696 e siglata A.C.M. Anche in relazione allo stile emiliano del dipinto, la sigla risolvibile in: Alessandro Carpi Modenese. La ricca cornice lignea, eseguita nel 1732, \u00e8 opera di artigianato locale.\nNel muro dell'abside, sempre dietro all'altare maggiore, \u00e8 inserito un tabernacolo marmoreo dovuto ad una disposizione vescovile del 1467. Vi si nota il carattere semiartigianale della parte superiore, in contrasto con la gentile testina di cherubino alla base, che assegna l'opera alla bottega di Matteo Civitali.\nA destra dell'altare maggiore \u00e8 situato l'altare dell SS. Crocifisso. \nContiene un Crocifisso in terracotta dipinta ad olio, opera toscana della seconda met\u00e0 del Cinquecento, commissionata da una Compagnia di S. Croce oggi scomparsa. I fregi della vetrata sono ottocenteschi. \nProseguendo a destra verso l'uscita si trova l'altare della Madonna del Carmine. La pala raffigura l'incoronazione della Beata Vergine del Carmine che reca in braccio il Bambino; i Santi sulla sinistra sono: sant'Antonio Abate (in primo piano), protettore del bestiame, e sant'Ansano di Siena, protettore dei boscaioli; sulla destra: san Sebastiano e san Rocco, protettori contro la peste. San Rocco indica realisticamente sulla gamba il segno della peste bubbonica. L'opera, commissionata dalla Compagnia del Suffragio, era gi\u00e0 presente nel 1679; anche per le lontane reminiscenze caravaggesche, si colloca nell'ambito della scuola lucchese del pittore Pietro Paolini.\nL'ultimo altare a destra custodisce l'urna in legno dorato che racchiude le reliquie del beato Ercolano. L'urna fu realizzata nel 1860 da Carlo Chiappara, esponente nella tradizione d'intaglio del legno nel vicino paese di Sillico.\nAccanto alla porta di destra vi \u00e8 il Fonte Battesimale per infusione, realizzato nel 1754 da M\u00b0 Girolamo di Pontecosi, forse su disegno del pittore locale Pietro Pierotti, al quale si deve l'affresco retrostante, che rappresenta San Giovanni mentre battezza Ges\u00f9.\nNella sagrestia, c'\u00e8 un lavabo cinquecentesco in pietra nel corridoio ed all'interno mobili della seconda met\u00e0 del cinquecento.\nGli influssi artistici nella chiesa vanno, come visto, da Firenze a Lucca, per raggiungere l'Emilia, e sono un simbolo degli antichi intrecci culturali ed economici di Pieve Fosciana.\nIl Beato Ercolano.\nA Pieve Fosciana ed in genere in Garfagnana \u00e8 viva, ormai da pi\u00f9 di mezzo millennio, la memoria di una persona tanto santa quanto umile: il beato Ercolano.\nChi era? Il beato Ercolano fu uno dei grandi predicatori francescani del Quattrocento. Nacque verso il 1390 a Piegaro, piccolo paese oggi in provincia di Perugia, sul confine tra la Toscana e l'Umbria. Insieme all'amico beato Alberto da Sarteano, entr\u00f2 nell'ordine di San Francesco. Con il beato Alberto, pass\u00f2 dai frati francescani conventuali (quelli che ancora oggi tengono la basilica di Assisi) al movimento dell'Osservanza, che, sotto la guida di San Bernardino da Siena, proponeva il ritorno dei frati all'antica disciplina.\nNel 1430 Ercolano fu invitato a predicare in cattedrale a Lucca, dove nel 1424 aveva predicato san Bernardino.\nEbbe un grandissimo successo, in coincidenza con l'assedio della citt\u00e0 da parte fiorentina. Le parole e gli atti di carit\u00e0 di Ercolano furono tali da meritare l'appoggio degli Anziani della Repubblica di Lucca alla fondazione di una convivenza dell'Osservanza vicino alla citt\u00e0; ci\u00f2 si verific\u00f2 prima a Pozzuolo, poi stabilmente a San Cerbone.\nIn questi anni Ercolano era gi\u00e0 un predicatore affermato. Il suo tema preferito, con il quale commuoveva le folle, era la Passione di Cristo. Si ha memoria di sue importanti predicazioni a Firenze, Perugia, Pisa e l'Aquila.\nIncoraggiato anche dal papa Eugenio IV, di cui godeva l'amicizia, prosegu\u00ec l'attivit\u00e0 di riformatore francescano, fondando altre due convivenze di stretta osservanza. La prima nel 1434, nei dintorni di Barga, poi trasferita nell'attuale San Francesco, oggi sede dell'ospedale.\nLa seconda fondazione avvenne a Pieve Fosciana, dove la popolazione gli don\u00f2 un terreno. Qui, insieme al discepolo fra Jacopo da Pavia, inizi\u00f2 la costruzione di un modesto \"conventino\" \"satis humilem et pauperem\" (assai umile e povero), ampliato dopo la sua morte.\nA Pieve Fosciana, Ercolano pose la sua base. Pur continuando la predicazione in varie parti d'Italia, si adoper\u00f2 molto per la pacificazione degli animi nella valle del Serchio, sconvolta dalle guerre e dagli odi politici. Gli antichi cronisti riferiscono che quando passava per le vie con la sua tunica tutta rattoppata, la gente lo chiamava Padre santo.\nNel 1439 Ercolano si rec\u00f2 in Terra Santa ed in Egitto con una missione francescana che aveva lo scopo di promuovere l'unione con i cristiani orientali, facendo conoscere il risultato del Concilio di Firenze. Rientr\u00f2 probabilmente nel 1441.\nFra gli episodi della sua vita si ricorda una predicazione straordinaria a Pieve Fosciana, durante la quale si caric\u00f2 di una croce e, seguito da tutto il popolo, sal\u00ec in pellegrinaggio a San Pellegrino.\nCircondato da grande fama di santit\u00e0, mor\u00ec a Pieve Fosciana nel 1451 (tradizionalmente, il 28 maggio). Nel 1456 fu sepolto nella chiesa del suo convento, da poco terminata. Nel 1856, in seguito all'abbandono del convento ed alla demolizione della chiesa, le sue reliquie furono trasportate nella chiesa della Pieve e poste in un'urna nel primo altare a destra.\nErcolano rest\u00f2 lungo i secoli in grande venerazione presso gli abitanti di Pieve Fosciana e della valle del Serchio, dai quali (oltre che alle cronache francescane) fu sempre chiamato con l'appellativo di Beato. Nel 1860 ne fu riconosciuto il culto pubblico dal papa Pio IX.\nOrgano a canne.\nLo strumento \u00e8 situato nella sinistra sopra la porta di sagrestia, il Grand'Organo \u00e8 stato costruito dai fratelli El\u00eca ed Attilio Turrini di Pieve Fosciana nel 1913 (inaugurato il 12 gennaio 1913 dal M\u00b0 Guglielmo Mattioli), in origine situato nella controfacciata sopra il portone centrale, poi trasferito nel 1931 in alto a sinistra del presbiterio.\nSuccessivamente nel 1990 l'organo \u00e8 stato ampliato, aggiungendo l'organo espressivo e distaccamento della consolle indipendente con sistema di trasmissione elettrica, situata nel presbiterio, dalla ditta F.lli Marin di Bolzaneto (GE).\nLo strumento ha 37 registri divisi su due tastiere di 58 note ciascuna e pedaliera concavo-radiale di 30 note, consolle mobile indipendente con 96 combinazioni aggiustabili, per un totale di circa 2000 canne.\nDi seguito, la disposizione fonica dello strumento:\nLe ricorrenze principali.\nIl Paese di Pieve Fosciana conserva alcune vecchie tradizioni.\nLa pi\u00f9 conosciuta \u00e8 la Festa dell Libert\u00e0, che risale al 1369. Ha origine dalla liberazione di Lucca da parte dell'imperatore Carlo IV e ricorre ogni anno nella domenica dopo Pasqua e nel luned\u00ec seguente. Da un punto di vista religioso, in questi giorni si commemora a Pieve la SS. Annunziata. All'altare omonimo si celebravano un tempo i matrimoni ed il gruppo robbiano ivi custodito \u00e8 ancora adesso oggetto di venerazione in tali occasioni.\nDa alcuni anni, nel secondo giorno della Libert\u00e0, vengono festeggiate le Nozze d'Oro e d'Argento del paese. Fin dall'Ottocento alla Festa della Libert\u00e0 \u00e8 unita una fiera, che \u00e8 una vera festa di primavera per tutta la Garfagnana. \u00c8 usanza assaggiarvi la torta di riso, che ha in parte sostituito la torta di farro (ora in recupero).\nAltra ricorrenza annuale \u00e8 quella del Carnevale nel quale gareggiano le antiche \"contrade\". La sera del Marted\u00ec Grasso, si \"brucia il carnevale\" incendiando un pupazzo che lo rappresenta e, come finale, si usa suonare \"la Grossa\" (e cio\u00e8 la campana maggiore della Pieve)) che d\u00e0 il segnale dell'inizio della Quaresima.\nL'usanza \u00e8 documentata come plurisecolare.\nLe principali feste religiose sono, oltre la SS. Annunziata, la millenaria solennit\u00e0 di San Giovanni Battista, il 24 giugno, e la festa del Beato Ercolano, il 31 agosto.\nUna caraatteristica locale \u00e8 quella della \"addobbatura\" (ornamentazione con drappi) dell'interno della chiesa, dalla domenica della Palme alla seconda di Pasqua."}
{"id": "4500117", "revid": "583167", "url": "https://it.wikipedia.org/wiki?curid=4500117", "title": "Apparato Reticolare Interno", "text": ""}
{"id": "4500121", "revid": "1613689", "url": "https://it.wikipedia.org/wiki?curid=4500121", "title": "Rainbow Connection", "text": "Rainbow Connection \u00e8 una canzone scritta da Paul Williams e Kenneth Ascher e originariamente eseguita dal personaggio Kermit la Rana dei Muppet (Jim Henson) all'inizio del loro film del 1979, \"Ecco il film dei Muppet\".\nCover.\nL'originale versione con Kermit di \"Rainbow Connection\" raggiunse la posizione 25\u00aa posizione sulla Billboard Hot 100 nel novembre 1979. Artisti che hanno eseguito altre versioni di \"Rainbow Connection\" includono: Judy Collins, The Carpenters, Sarah McLachlan, DAT Politics, Aaron Lewis, Kenny Loggins, The Dixie Chicks, Justin Timberlake, Kiki and Herb, Jason Mraz (sia come solista e in duo con Paul Williams), The Pussycat Dolls, Me First and the Gimme Gimmes, Tay Zonday, Jim Brickman, Spine of Caroline, Estradasphere, Left\u00f6ver Crack (con testi drammaticamente differenti), The Dresden Dolls, Willie Nelson, Peter Cincotti, Jane Monheit, i Fifteen, Lea Salonga, Andy Bernard (interpretato da Ed Helms) in The Office, Jim James dei My Morning Jacket, The Love e The Trespassers William. Vi \u00e8 anche una cover eseguita dai Weezer e Hayley Williams per la cover \"\" (pubblicato nel 2011)\nKermit la Rana ha ripreso la canzone in un episodio del \"Muppet Show\" nel 1980 in duetto con Deborah Harry quando era una degli ospiti speciali. Kermit la Rana riprende anche la canzone nel film \"I Muppet\", questa volta in duetto con Miss Piggy, finch\u00e9 non si unisce il resto del cast."}
{"id": "4500126", "revid": "1543377", "url": "https://it.wikipedia.org/wiki?curid=4500126", "title": "Richard Woodville, III conte Rivers", "text": "Biografia.\nEra figlio di Richard Woodville, primo conte Rivers, e Giacometta di Lussemburgo.\nSua sorella maggiore Elisabetta divenne regina consorte dopo aver sposato Edoardo IV d'Inghilterra.\nNel 1465 Richard e suo fratello John vennero creati cavalieri dell'ordine del bagno, come parte dei festeggiamenti volti all'incoronazione di Elisabetta. Nel 1467 Edoardo tent\u00f2 anche di far nominare Richard Priore dell'Ordine dell'Ospedale di San Giovanni di Gerusalemmema senza riuscirvi.\nGi\u00e0 un matrimonio reale con una dama di rango inferiore aveva generato la disapprovazione della nobilt\u00e0 inglese, l'opera della regina di far destinare titoli e terre alla propria famiglia incrementava ulteriormente il malcontento.\nI piani matrimoniali di Elisabetta poi, volti a far accasare i numerosi fratelli con i rampolli delle pi\u00f9 nobili famiglie inglesi, causarono l'azione di Richard Neville, XVI conte di Warwick; questi appoggi\u00f2 una rivolta contro il re e lo costrinse ad allontanare da corte l'odiata famiglia. Successivamente il conte Woodville ed il figlio John vennero catturati e giustiziati da Warwick.\nSebbene la vita di Richard fosse stata in pericolo, nel novembre 1470, durante la breve restaurazione di Enrico VI, egli ricevette il perdono da parte del governo controllato di Warwick.\nRichard possedeva il maniero di Wymington nel Bedfordshire, dove svolse l'incarico di giudice di pace e rimase, forse volontariamente dopo le esecuzioni dei propri familiari, lontano dagli intrighi di corte.\nSotto il regno di Riccardo III.\nDopo la morte di Edoardo IV la posizione dei Woodville si fece ancor pi\u00f9 difficile: il fratello del re Riccardo di Gloucester fece dichiarare nullo il matrimonio di Elisabetta e rivendic\u00f2 la corona. Inoltre fece giustiziare, sequestrandone i beni, Antonio Woodville assieme a Richard Grey, fratello e nipote di Richard. Riccardo sequestr\u00f2 il 19 maggio 1483 anche Wymington sebbene Richard non fosse stato accusato di alcun crimine.\nElisabetta, le figlie e l'altro fratello Lionel Woodville, vescovo di Salisbury, trovarono rifugio a Westminster. Non \u00e8 improbabile che Richard abbia trovato riparo anch'egli nel santuario e che abbia partecipato come Lionel al complotto organizzato da loro cognato Henry Stafford, II duca di Buckingham per rovesciare Riccardo III.\nDopo il fallimento della rivolta e la morte di Buckingham, Lionel scapp\u00f2 con altri rivoltosi in Bretagna dove mor\u00ec in esilio.\nRichard invece rimase in Inghilterra dove perse i suoi titoli nel 1484 ma non la vita, come tocc\u00f2 invece a suo cognato Thomas St. Leger e agli altri ribelli. Nel marzo del 1485 ricevette anche il perdono del re in cambio di una cauzione in denaro e della promessa di fedelt\u00e0.\nSotto il regno di Enrico VII Tudor.\nDopo la disfatta di Riccardo III nella battaglia di Bosworth da parte di Enrico Tudor, Richard Woodville recuper\u00f2 le sue propriet\u00e0, incluse quelle di suo padre, e divenne il terzo conte di Rivers, titolo che avrebbe dovuto ereditare da suo fratello maggiore Antonio.\nPrese parte ad alcune delle cerimonie organizzate per l'ascesa del nuovo re, in particolare fu presente all'incoronazione della nipote Elisabetta di York, figlia di sua sorella Elisabetta e di Edoardo IV e sposa di Enrico VII. Inoltre partecip\u00f2 al battesimo del pronipote Arturo Tudor, principe di Galles.\nDurante il regno di Tudor, Richard ricopr\u00ec l'incarico di commissario di pace nel Bedfordshire e Northamptonshire. In tale veste commission\u00f2 di investigare su tradimenti, assassinii e cospirazioni a Hereford nel 1486 e su petizioni presentate al parlamento nel 1487.\nMorte.\nRichard mor\u00ec il 6 marzo 1491 fu l'ultimo dei fratelli Woodville.\nSebbene a sua sorella fosse stato rimproverato di aver fatto arricchire esageratamente la famiglia, Richard in realt\u00e0 non benefici\u00f2 di alcun titolo o terra che non fosse gi\u00e0 dei Woodville.\nUfficialmente non ebbe prole legittima ma alcuni storici ritengono si sia sposato segretamente e che abbia avuto un figlio, chiamato Richard, cresciuto come un comune cittadino per proteggerlo dai fatti di sangue che avevano colpito i suoi parenti. Il bambino fu fatto passare per il figlio di un altro Richard Rivers, maggiordomo di palazzo dei duchi di Buckingham, e ricopr\u00ec l'incarico di inserviente della duchessa Catherine, sorella di Richard.\nEssendo solo un servitore, questo figlio non ebbe alcun diritto ereditario n\u00e9 lo stesso Enrico VII, desideroso di tenere per la corona le propriet\u00e0 espropriate ai Woodville, ebbe interesse a dichiararlo erede di Richard.\nQuesto Richard Rivers aveva un figlio, chiamato John (Penshurst, 1510-1583). John spos\u00f2 Elizabeth Barne e successe a suo padre come Lord Mayor of London nel 1573/1574. Il suo tentativo di provare di essere nipote del terzo conte Rivers fall\u00ec durante il regno di Elisabetta I."}
{"id": "4500136", "revid": "594360", "url": "https://it.wikipedia.org/wiki?curid=4500136", "title": "The Midsummer Station", "text": "The Midsummer Station \u00e8 il quarto album del progetto musicale statunitense Owl City, pubblicato il 17 agosto 2012.\nAntefatti e pubblicazione.\nAdam Young ha iniziato a realizzare le prime tracce demo di \"The Midsummer Station\" a gennaio 2012, dopo il flop commerciale di \"All Things Bright and Beautiful\", uscito l'estate prima. Contrariamente ai dischi precedenti di Owl City, ha collaborato con diversi autori e produttori, tra cui Stargate e Emily Wright, per la prima volta. A tal proposito ha dichiarato di essersi sentito \"un po' spaventato\" dalla nuova esperienza, essendo un perfezionista abituato a fare tutto, tranne il mastering, da solo. Le demo sono state completate entro marzo tra New York e Los Angeles, e poi registrate nello studio di Young.\nIl 15 maggio 2012, quattro tracce sono state pubblicate come anteprima dell'album nell'EP \"Shooting Star\". Young ha spiegato che \"questo nuovo disco \u00e8 certamente un po' diverso da quello che ho fatto in passato. A volte, le band pubblicano roba e non danno dritte a nessuno. I fan pensano, '\u00c8 un po' uscito dal nulla senza spiegazione dall'artista'. Quindi ho fatto uscire l'EP per quel motivo\".\nLa copertina del disco \u00e8 stata svelata il 29 maggio. L'uscita dell'album era inizialmente prevista per il 14 agosto in tutto il mondo e per il 17 settembre nel Regno Unito, prima di essere spostata, rispettivamente, al 21 e al 20 agosto. In altri mercati \u00e8 uscito il 17 agosto 2012.\nDescrizione.\n\"The Midsummer Station\" si discosta dalle opere precedenti di Owl City, preferendo il dance pop all'elettronica, con influenze dalla trance europea, e non \u00e8 ispirato da scenari di fantasia, ma dalle esperienze personali dell'artista, principalmente i sogni e gli incubi causati dall'insonnia. Young ha dichiarato di volere che gli ascoltatori venissero catturati dalla musica senza dover impiegare molto tempo per capire cosa stesse dicendo nei testi, e l'ha descritto come \"meno soggettivo nel senso che \u00e8 pi\u00f9 difficile non stare al passo. \u00c8 un po' pi\u00f9 radicato nella realt\u00e0. \u00c8 un po' pi\u00f9 accessibile\".\n\"Dreams and Disasters\", un pezzo dance iper-melodico, apre il disco. L'introduzione e parte del bridge di \"Shooting Star\" erano stati scritti nel 2008 per \"Ocean Eyes\", ma scartati in un secondo momento. \"Dementia\" \u00e8 eseguita insieme a Mark Hoppus dei Blink-182, mentre \"Good Time\" \u00e8 un duetto con la cantautrice canadese Carly Rae Jepsen, ed \u00e8 stato scelto come singolo apripista al posto di \"Shooting Star\" visto il successo riscosso nel frattempo da \"Call Me Maybe\" di Jepsen. \"Silhouette\" \u00e8 una ballata introspettiva con una melodia di pianoforte, che parla di struggimento, ansia e rimpianto; Young l'ha riscritta una decina di volte affinch\u00e9 avesse \"la giusta dose di oscurit\u00e0. Oscurit\u00e0 con cui faccio i conti\". L'argomento di \"Metropolis\" \u00e8 Superman, pur non menzionandone esplicitamente il nome.\nAccoglienza.\nL'album ha ricevuto reazioni contrastanti dalla critica specializzata, con un punteggio normalizzato di 52/100 su Metacritic, assegnato in base a 11 recensioni.\nFred Thomas di \"AllMusic\" ha lodato la produzione su larga scala, ritenendo per\u00f2 che la maggior parte dell'album suonasse \"riciclata\", \"anonima\" e priva di personalit\u00e0, con tracce \"generiche, vuote e a malapena piacevoli\", tranne alcune eccezioni rappresentate da \"Good Time\", \"Metropolis\", \"Dementia\" e \"Silhouette\". Jody Rosen di \"Rolling Stone\" l'ha stroncato, scrivendo che \"[Young] offre discorsi d'incoraggiamento synth pop universalmente fastidiosi\" rendendolo \"uno degli stilisti popvocal pi\u00f9 insipidi della sua generazione, se non di una generazione qualsiasi\"; un parere simile \u00e8 stato condiviso da Keith Harris di \"Spin\". Al contrario, Glenn Gamboa di \"Newsday\" ha lodato la \"sensazione semplice e spensierata\" di \"Good Time\", cos\u00ec come \"Embers\" e \"Silhouette\", ritenendo quest'ultima \"senza tempo\". Per Brian Mansfield di \"USA Today\", \"The Midsummer Station\" \"minimizza l'inclinazione di Young per i giochi di parole colorati, ma conserva il suo ottimismo temperato dall'ansia e le melodie da sogno ad occhi aperti.\"\nFormazione.\nCrediti tratti dalle note di copertina dell'album.\nSuccesso commerciale.\nNegli Stati Uniti, \"The Midsummer Station\" ha segnato il primo ingresso in top 10 di Owl City, esordendo settimo sulla Billboard 200 con copie, il 72% delle quali derivanti da download digitali. \"Good Time\" ha raggiunto un picco in ottava posizione sulla Billboard Hot 100.\nNel Regno Unito, l'album si \u00e8 posizionato 34\u00ba con copie vendute nel corso della prima settimana."}
{"id": "4500139", "revid": "124979540", "url": "https://it.wikipedia.org/wiki?curid=4500139", "title": "Roberto Boribello", "text": "Fa parte del duo latino americano Los Locos insieme a Paolo Franchetto.\nBiografia.\nNel 1986 realizza il primo singolo \"Say\" con lo pseudonimo di \"Public Relation\", sempre in coppia con Paolo Franchetto, uscito su etichetta Five Record, col quale partecipa al Festivalbar nella sezione chiamata \"Discoverde\" (le \"nuove proposte\"). La canzone diventa poi sigla del programma televisivo \"Help!\" in onda su Canale 5.\nNel 1990 realizza un album solista come Borillo con la Bellaphon Records.\nNel 1991 nasce ufficialmente il duo Los Locos con il primo singolo \"Porompompero\" a cui segue il primo album \"Mambo Mix\". Da qui una serie di singoli ed album che portano alla consegna di tre dischi di platino e riconoscimenti in tutto il mondo.\nContemporaneamente produce, con altri pseudonimi, altri singoli di successo, quali \"L'ultimo della sera\" in collaborazione col rapper Sir J il quale riscuote un notevole successo in Francia.\nNel 2000 collabora con Kid Creole realizzando un singolo intitolato \"I Love Muchacha\" con lo pseudonimo di \"Cocoloco\".\nDal 2011 incomincia a realizzare videoclip come regista e produttore raggiungendo milioni di visualizzazioni su YouTube."}
{"id": "4500140", "revid": "1573940", "url": "https://it.wikipedia.org/wiki?curid=4500140", "title": "Chiesa di Sant'Ippolito (Nizza Monferrato)", "text": "La \"Chiesa di Sant'Ippolito\" \u00e8 una chiesa in Nizza Monferrato (Asti) che, esistente gi\u00e0 nel 1297, rimase totalmente in abbandono e semidistrutta fino al XVIII secolo.\nStoria e descrizione.\nIncominci\u00f2 ad essere visitata dai vescovi a fine XVI secolo, ma le prime relazioni parrocchiali risalgono a met\u00e0 del XVII. Riedificata tra il 1750 ed il 1760, il suo interno \u00e8 stato in parte modificato dalla meta del '900 da restauri e pitture. Elementi originali sono l'altare e la tela con Sant'Ippolito sulla parete absidale. Presenta due navate, pi\u00f9 un'aggiunta, costituente una porzione di navata destra, mentre il transetto, come per altre Chiese nicesi, \u00e8 ridotto al nulla, a vantaggio della sacrestia.\nIl prospetto esterno della facciata \u00e8 piuttosto spoglio, suddiviso in quattro sezioni dagli elementi di abbellimento.\nIl portale di ingresso in legno \u00e8 circondato da una cornice di marmo bianco. In alto, vi \u00e8 il recente mosaico del martirio di Sant'Ippolito, squarciato da due cavalli tiranti in senso contrario, di un artista locale, sopra il quale troviamo un orologio e una lunetta con croce in pietra.\nTre sono le campate interne, scandite dalla presenza di pilastri dipinti, a base quadrata; l'area del presbiterio \u00e8 separata dal resto per mezzo di una balaustra marmorea policroma. Di un certo rilievo sono una vasca per l'acqua santa, di marmo bianco, e due confessionali in legno, tutti provenienti dall'antica San Giovanni in Lanero, e datati 1476."}
{"id": "4500146", "revid": "1272592", "url": "https://it.wikipedia.org/wiki?curid=4500146", "title": "Drider", "text": ""}
{"id": "4500151", "revid": "253269", "url": "https://it.wikipedia.org/wiki?curid=4500151", "title": "Janet Blair", "text": "Biografia.\nPer il suo cognome d'arte, Martha Jane Lafferty trasse ispirazione dalla Contea di Blair in Pennsylvania, lo stato in cui nacque ad Altoona nel 1921.\nCome Janet Blair fece il suo debutto cinematografico nel 1941 con la commedia \"Three Girls About Town\" e, l'anno successivo, venne messa sotto contratto dalla casa produttrice Columbia Pictures, di cui fu una delle stelle pi\u00f9 promettenti negli anni durante la seconda guerra mondiale.\nGi\u00e0 dopo un anno dall'esordio, la Blair riscosse grande successo in \"Mia sorella Evelina\" (1942), commedia degli equivoci in cui interpret\u00f2 una ballerina al centro di una serie di malintesi originati da un racconto di ispirazione autobiografica pubblicato dalla propria sorella scrittrice (Rosalind Russell). Successivamente sostitu\u00ec Rita Hayworth (che aveva rifiutato la parte) quale protagonista accanto a Cary Grant in \"L'ottava meraviglia\" (1944), una sorta di favola in cui interpret\u00f2 il ruolo di una chorus girl il cui fratellino minore Pinky (Ted Donaldson) possiede un bruco danzante.\nLa Blair fu quindi affiancata a Rita Hayworth nella commedia musicale \"Stanotte e ogni notte\" (1945), storia di una troupe inglese di music hall che si rifiuta di cancellare l'unica esibizione in programma a Londra, malgrado il clima di terrore causato dai bombardamenti. La Blair e la Hayworth interpretano due ballerine, rispettivamente Judy Kane e Rosalind Bruce, colleghe sulla scena e amiche nella vita di tutti i giorni, il cui legame viene tragicamente interrotto dalla morte di Judy sotto un bombardamento. Da ricordare nel film il numero musicale \"The Boy I Left Behind\", in cui le due attrici danzano come pin up di guerra, la Hayworth parodiando se stessa, e la Blair facendo il verso a Betty Grable.\nMalgrado le buone premesse, nella seconda met\u00e0 degli anni quaranta la carriera cinematografica della Blair prosegu\u00ec in maniera discontinua. Tra le migliori interpretazioni di quel periodo sono da ricordare i ruoli di Joanna Sedley nell'avventuroso \"La freccia nera\" (1948), accanto a Louis Hayward, e di Ann Elliott nella commedia \"Lo strano Mr. Jones\" (1948), al fianco di Red Skelton.\nScaduto il contratto con la Columbia, la Blair rimase lontana dal grande schermo per un lungo periodo. All'inizio degli anni cinquanta decise di cimentarsi con il palcoscenico e accett\u00f2 il ruolo di Nellie Forbush nel musical \"South Pacific\". L'opera si rivel\u00f2 un trionfo e venne rappresentata ininterrottamente per tre anni, dal 1951 al 1954, per un totale di circa 1.200 repliche, alle quali la Blair fu sempre presente. Altre interpretazione di rilievo nell'ambito del teatro musicale sono state quella nel ruolo di Mame nell'omonimo musical di Jerry Herman nel tour statunitense del 1969 e quella di Sally in \"Follies\" a Los Angeles nel 1972.\nReduce dal grande successo teatrale, l'attrice inizi\u00f2 a lavorare stabilmente per la televisione e, per il resto del decennio, apparve in serie antologiche quali \"The United States Steel Hour\" (1954) e \"The Ford Television Theatre\" (1956). Continu\u00f2 l'attivit\u00e0 anche negli anni sessanta, alternando partecipazioni a telefilm come \"La legge di Burke\" (1963-1964) ad apparizioni in variet\u00e0 come \"The Dinah Shore Chevy Show\" (1960-1961) e \"The Red Skelton Show\" (1963-1964). Torn\u00f2 in due occasioni sul grande schermo, nella commedia \"Venere in pigiama\" (1962) e in \"La notte delle streghe\" (1962), un horror di produzione britannica in cui interpret\u00f2 uno dei rari ruoli drammatici della sua carriera.\nAll'inizio degli anni settanta, raggiunta la maturit\u00e0 artistica, la Blair interpret\u00f2 uno dei suoi ruoli pi\u00f9 celebri nella serie televisiva \"La famiglia Smith\", impersonando la saggia e paziente Betty, moglie di Chad Smith (Henry Fonda), un sergente della polizia di Los Angeles, alle prese con la routine quotidiana e le vicende familiari che coinvolgono il marito e la sua difficile professione, i problemi adolescenziali dei due figli maggiori Bob e Cindy (interpretati da Ron Howard e Darleen Carr), e la crescita del figlio pi\u00f9 piccolo, Brian. La serie and\u00f2 in onda nella stagione 1971-1979, per un totale di 39 episodi.\nDopo la chiusura de \"La famiglia Smith\", la Blair dirad\u00f2 progressivamente le sue apparizioni televisive. Partecip\u00f2 ancora a singoli episodi di alcune serie come \"Marcus Welby\" (1970-1973), \"Fantasilandia\" (1980) e \"Love Boat\" (1982). Dopo alcuni anni di assenza torn\u00f2 un'ultima volta sul set nell'episodio \"Who Killed J.B. Fletcher?\" della serie \"La signora in giallo\" (1991), in cui interpret\u00f2 Bertie, una delle componenti femminili di un fan club dedicato alla scrittrice e investigatrice Jessica Fletcher (Angela Lansbury), le quali aiutano la loro beniamina a risolvere l'ennesimo caso di omicidio.\nVita privata.\nDopo il primo matrimonio con il musicista Louis Ferdinand Busch (dal 1943 al 1950), la Blair si rispos\u00f2 nel 1952 con il regista e produttore Nick Mayo, da cui ebbe due figli, Amanda e Andrew, e da cui divorzi\u00f2 nel 1971.\nL'attrice mor\u00ec il 1\u00ba febbraio 2007, all'et\u00e0 di 85 anni, per le complicazioni di una polmonite. \u00c8 sepolta al Woodlawn Memorial Cemetery di Santa Monica (California)."}
{"id": "4500155", "revid": "287204", "url": "https://it.wikipedia.org/wiki?curid=4500155", "title": "Parco nazionale marittimo-terrestre dell'arcipelago di Cabrera", "text": "Il Parco nazionale marittimo-terrestre dell'arcipelago di Cabrera \u00e8 una area naturale protetta della Spagna, istituita nel 1991.\nProtegge il territorio dell'isola di Cabrera, nell'arcipelago delle Baleari, e di altri 18 piccoli isolotti che sorgono in sua prossimit\u00e0. La superficie complessiva dell'area protetta \u00e8 di 10.021 ha, 8.703 dei quali marini e 1.318 terrestri.\nIn ragione della biodiversit\u00e0 presente al suo interno, ed in particolare per la ricchezza dell'avifauna, l'area, in base alla Direttiva 79/409/CEE (cosiddetta \"Direttiva Uccelli\"), \u00e8 stata dichiarata Zona di protezione speciale (ZPS) per l'avifauna. \u00c8 anche riconosciuta come Sito di Importanza Comunitaria (SIC), integrato nella Rete Natura 2000. Dal 2003 \u00e8 considerata inoltre Area specialmente protetta di interesse mediterraneo (ASPIM).\nAmministrativamente il territorio dell'arcipelago di Cabrera ricade nella municipalit\u00e0 di Palma di Maiorca.\nStoria.\nFin dall'antichit\u00e0, l'isola di Cabrera e gli isolotti vicini furono visitati dai popoli che navigavano il Mediterraneo: Fenici, Cartaginesi, Romani e Bizantini, vi trovavano riparo e rifornimenti di acqua e cibo.\nTra il XIII e il XIV secolo, l'isola e il suo porto naturale furono utilizzati come base dai pirati berberi per gli attacchi alle coste maiorchine. Per questo motivo alla fine del XIV secolo fu costruita una fortificazione, detta \"el Castillo\", per evitare l'accesso dei pirati al porto e garantire una maggiore sorveglianza delle acque vicine a Maiorca.\nNel 1808, durante la Guerra d'indipendenza spagnola, l'isola divenne luogo di detenzione per i soldati francesi, fatti prigionieri dopo la sconfitta nella battaglia di Bailen, che vi rimasero sino alla firma della pace nel 1814.\nAlla fine del XIX secolo, l'isola di Cabrera diviene propriet\u00e0 privata della familia Feliu, che vi introduce la coltivazione della vite, costruendovi una casa vinicola, attualmente sede di un museo.\nNel 1916 l'intero arcipelago viene espropriato per esigenze di difesa nazionale e Cabrera diventa sede di una piccola guarnigione militare; negli anni successivi l'isola viene utilizzata come poligono di tiro. I vincoli militari posti sull'area la pongono al riparo dalla speculazione edilizia, mantenendola inalterata sino al 1991, anno in cui passa sotto la gestione del Ministero dell'Ambiente spagnolo, che vi istituisce il Parco nazionale marittimo e terrestre.\nDal luglio del 2009, la gestione del parco \u00e8 stata trasferita alla Comunit\u00e0 Autonoma delle Isole Baleari.\nTerritorio.\nL'arcipelago di Cabrera, staccatosi dall'isola di Maiorca circa anni or sono, si trova a 10\u00a0km a sud del Capo Salines di Maiorca.\nComprende 19 isole e isolotti; la pi\u00f9 estesa \u00e8 Cabrera, seguita da Conejera. Gli altri isolotti sono \"S'illa de ses Rates\", \"S'Estell Xapat\", \"S'Estell de s'Esclatasang\", \"S'Estell des Coll\", \"S'Estell de Fora\", \"L'Imperial\", \"S'illa de ses Bledes\", \"Illa des Fonoll\", \"Na Redona\", \"L'Esponja\", \"Na Plana\", \"Na Pobra\", \"S'Illot Pla\", \"S'Illot de Na Foradada\", \"Na Foradada\".\nL'area protetta ha una superficie complessiva di 10.021 ha, dei quali 8.703 sono marittimi e 1.318 terrestri.\nL'unica attivit\u00e0 estrattiva consentita nel suo territorio \u00e8 la pesca artigianale tradizionale professionale, regolamentata dal \"Plan Rector de Uso y Gesti\u00f3n\" (PRUG) del parco.\nFlora.\nNel parco sono state censite 516 specie di piante vascolari, 22 specie di muschi, 21 specie di licheni e 162 specie di alghe.\nL'ambiente terrestre presenta una vegetazione a predominanza di macchia mediterranea xerofila (Oleo-ceratonion), in cui si inseriscono alcuni popolamenti di \"Pinus halepensis\". Tra le specie pi\u00f9 significative vi sono l'olivastro (\"Olea europaea\"), il ramno autoctono \"Rhamnus ludovici-salvatoris\", l'euforbia arborea (\"Euphorbia dendroides\"), il ginepro fenicio (\"Juniperus phoenicea\"), il rosmarino (\"Rosmarinus officinalis\"), il lentisco (\"Pistacia lentiscus\"), l'efedra fragile (\"Ephedra fragilis\"), la timelea tricocca (\"Cneorum tricoccon\"), l'asparago spinoso (\"Asparagus horridus\"). La cintura litorale \u00e8 dominata da \"Limonium\" spp., con lembi di salicornieto in cui predominano specie alofile quali \"Sarcocornia fruticosa\" e \"Suaeda vera\", talora associate a \"Malva arborea\".\nSono presenti diversi endemismi balearici, quali l'astragalo delle Baleari (\"Astragalus balearicus\"), l'iperico balearico (\"Hypericum balearicum\"), il bosso balearico (\"Buxus balearica\"), la peonia balearica (\"Paeonia cambessedessi\"); \u00e8 inoltre presente una sottospecie di robbia (\"Rubia balearica caespitosa\"), il cui areale \u00e8 limitato all'isola di Cabrera.\nNell'ambiente marino, che rappresenta l'85% della superficie del parco, sono presenti ampie praterie di \"Posidonia oceanica\", la comunit\u00e0 climax del mar Mediterraneo, che esercita una notevole azione nella protezione della linea di costa dall'erosione e ospita al suo interno una moltitudine di organismi animali e vegetali, che vi trovano nutrimento e protezione. Lo stato di salute del posidonieto, che costituisce un buon bioindicatore della qualit\u00e0 delle acque marine, \u00e8 monitorato dalle autorit\u00e0 di gestione del parco ed \u00e8 stato oggetto di specifiche, ed efficaci, misure di protezione.\nFauna.\nFauna terrestre.\nMolto ricca l'avifauna, con oltre 130 specie censite, di cui ben 27 specie nidificanti. Formano colonie all'interno del parco: la berta maggiore (\"Calonectris diomedea\"), la berta delle Baleari (\"Puffinus mauretanicus\"), il marangone dal ciuffo (\"Phalacrocorax aristotelis\"), il gabbiano corso (\"Ichthyaetus audouinii\"), il gabbiano reale mediterraneo (\"Larus michahellis\") e l'uccello delle tempeste (\"Hydrobates pelagicus\"). La comunit\u00e0 dei rapaci, che costituisce una delle risorse ornitologiche pi\u00f9 rilevanti dell'arcipelago, comprende il gheppio (\"Falco tinnunculus\"), il falco pellegrino (\"Falco peregrinus\"), il falco pescatore (\"Pandion haliaetus\") e il falco della Regina (\"Falco eleonorae\"), che non vive permanentemente nell'arcipelago, ma che vi torna ogni anno per nidificare nelle falesie dei vari isolotti. Alle specie nidificanti si aggiungono, nell'epoca delle migrazioni, innumerevoli altre specie che utilizzano le isole come area di sosta transitoria. \nNell'interno dell'isola di Cabrera, \u00e8 infine abbondante, anche se poco studiata, la presenza dei Passeriformi; sono presenti in particolare il passero domestico (\"Passer domesticus\"), il cardellino (\"Carduelis carduelis\"), il verdello (\"Carduelis chloris\"), il fanello (\"Carduelis cannabina\"), la magnanina sarda (\"Sylvia sarda\"), l'occhiocotto (\"Sylvia melanocephala\"), il pigliamosche (\"Muscicapa striata\") e il passero solitario (\"Monticola solitarius\").\nTra i rettili, merita una menzione particolare la lucertola balearica (\"Podarcis lilfordi\"), chiamata localmente \"sargantana\": circa l'80% della popolazione esistente della specie ricade infatti nel territorio del parco, e ben 11 delle 24 sottospecie note, sono endemiche dell'arcipelago di Cabreba. Sono presenti inoltre il geco comune (\"Tarentola mauritanica\"), detto localmente \"drag\u00f3\", e il geco verrucoso (\"Hemidactylus turcicus\"), detto \"dragonet\".\nScarsa la presenza di mammiferi, in massima parte introdotti dall'uomo. Tra essi il coniglio selvatico (\"Oryctolagus cuniculus\"), la genetta comune (\"Genetta genetta\"), il ratto nero (\"Rattus rattus\"), il topo domestico (\"Mus musculus\"), il gatto domestico (\"Felis silvestris catus\"), e il riccio algerino (\"Atelerix algirus\"). Gli unici mammiferi autoctoni sono i pipistrelli, di cui sono state censite 6 diverse specie: \"Tadarida teniotis\", \"Hypsugo savii\", \"Miniopterus schreibersii\", \"Plecotus austriacus\", \"Pipistrellus\" sp. (probabilmente \"Pipistrellus pipistrellus\") e \"Myotis\" sp. (probabilmente \"M. capaccinii\").\nFauna marina.\nLa fauna marina comprende 87 specie di spugne, 85 di celenterati, 113 di briozoi, (25) di crostacei, 169 di molluschi, 53 di echinodermi, 41 di ascidie, e 214 specie differenti di pesci, il che fa del parco uno degli ambiti di maggiore biodiversit\u00e0 del Mediterraneo.\nTra gli animali di maggiore taglia presenti vi sono il tursiope (\"Tursiops truncatus\"), la stenella striata (\"Stenella coeruleoalba\"), il delfino comune (\"Delphinus delphis\"), il globicefalo (\"Globicephala melas\"), il capodoglio (\"Physeter macrocephalus\") e la tartaruga comune (\"Caretta caretta\").\nAccessi.\nL'accesso al parco avviene con imbarcazioni turistiche (\"golondrinas\") che partono quotidianamente da Col\u00f2nia de Sant Jordi o da Portopetro (Maiorca), e possono trasportare sino ad un massimo di 200 persone al giorno.\nPer l'accesso con imbarcazioni private \u00e8 necessaria una autorizzazione delle autorit\u00e0 del parco, mentre per attraccare al porto di Cabrera \u00e8 necessario un permesso delle autorit\u00e0 militari, che limita a 50 il numero massimo di barche; l'ancoraggio avviene tramite un sistema di boe che proteggono le praterie di \"Posidonia\" presenti nella baia del porto.\nStrutture ricettive.\nUffici del parco, presso i quali \u00e8 possibile ottenere informazioni ed organizzare visite guidate, sono presenti a Palma di Maiorca e a Col\u00f2nia de Sant Jordi.\nSull'isola di Cabrera esiste un centro visitatori che ospita un museo con esposizioni permanenti, guide, audiovisivi e iniziative di educazione ambientale."}
{"id": "4500156", "revid": "553803", "url": "https://it.wikipedia.org/wiki?curid=4500156", "title": "N\u00fcrnberger Versicherungscup 2013", "text": "La N\u00fcrnberger Versicherungscup 2013 \u00e8 stato un torneo di tennis giocato all'aperto sulla terra rossa. \u00c8 stata la 1\u00aa edizione della N\u00fcrnberger Versicherungscup, che fa parte della categoria International nell'ambito del WTA Tour 2013. Si \u00e8 giocato al Tennis Club 1. FCN Seit 1924 a Norimberga, dall'8 al 15 giugno 2013.\nPartecipanti.\nAltre partecipanti.\nGiocatrici che hanno ricevuto una wildcard per il tabellone principale:\nGiocatrici passate dalle qualificazioni:\nCampionesse.\nSingolare.\n Simona Halep ha sconfitto in finale Andrea Petkovi\u0107 per 6-3, 6-3.\nDoppio.\n Ioana Raluca Olaru / Valerija Solov'\u00ebva hanno sconfitto in finale Anna-Lena Gr\u00f6nefeld / Kv\u011bta Peschke per 2-6, 7-63, [11-9]."}
{"id": "4500167", "revid": "76963", "url": "https://it.wikipedia.org/wiki?curid=4500167", "title": "Bernard Quiriny", "text": "Biografia.\nCritico letterario e musicale, scrive per \"Le Magazine Litt\u00e9raire\" e per la rivista \"Chronic'art\", di cui dirige la sezione libri. La sua attivit\u00e0 letteraria si apre con la raccolta \"L'angoisse de la premi\u00e8re phrase\" (Ph\u00e9bus, 2005), vincitrice del \u00abPrix de la Vocation\u00bb come migliore opera prima. Nel 2008 con \"Contes carnivores\" (2008), pubblicato in Italia con il titolo \"Racconti carnivori\" (Omero Editore, 2009) vince il premio Marcel Thiry e ottiene il Prix Rossel, il pi\u00f9 importante premio per la letteratura belga. \"La biblioteca di Gould\" (L'orma editore, 2013), terzo libro pubblicato in Italia, \u00e8 stato tra i vincitori del Premio Salerno Libro d'Europa 2014.\nLe sue opere sono state spesso paragonate ai racconti fantastici di Jorge Luis Borges e Edgar Allan Poe."}
{"id": "4500172", "revid": "1474249", "url": "https://it.wikipedia.org/wiki?curid=4500172", "title": "N\u00fcrnberger Versicherungscup", "text": "La N\u00fcrnberger Versicherungscup \u00e8 un torneo femminile di tennis che si gioca a Norimberga in Germania. Fa parte della categoria International ed \u00e8 giocato sulla terra rossa. \nLa prima edizione si \u00e8 giocata nel 2013, mentre l'ultima nel 2019. Dal 2021 \u00e8 stato rimpiazzato dal torneo di Colonia."}
{"id": "4500174", "revid": "1714743", "url": "https://it.wikipedia.org/wiki?curid=4500174", "title": "Pietro Augusto di Schleswig-Holstein-Sonderburg-Beck", "text": "Fu un antenato della regina Elisabetta II del Regno Unito.\nBiografia.\nEra il figlio pi\u00f9 giovane di Federico Luigi di Schleswig-Holstein-Sonderburg-Beck (1653-1728), e di sua moglie, Luisa Carlotta di Schleswig-Holstein-Sonderburg-Augustenburg (1658-1740).\nCarriera.\nServ\u00ec nell'esercito del langravio d'Assia-Kassel con il grado di colonnello. Nel 1734, su richiesta della madre all'imperatrice Anna, entr\u00f2 nell'esercito russo, servendo sotto il comando del conte Munnich e nel 1738 \u00e8 stato promosso a maggior generale.\nPartecip\u00f2 alla guerra russo-turca (1735-1739), alla guerra russo-svedese (1741-1743) e nel 1742 divenne luogotenente generale.\nL'imperatrice Elisabetta, nel 1755, gli confer\u00ec il grado di generale in capo e governatore di Riga.\nDurante il regno di Pietro III divenne un membro del Consiglio di Stato, nel 1762 venne nominato feldmaresciallo. Fu governatore di San Pietroburgo (1761-1762).\nMatrimoni.\nPrimo matrimonio.\nSpos\u00f2, il 5 settembre 1723 a Rinteln, la principessa Sofia d'Assia-Philippsthal, figlia di Filippo, langravio d'Assia-Philippsthal, e di sua moglie, la contessa Caterina Amalia di Solms-Laubach. Ebbero tre figli:\nSecondo matrimonio.\nSpos\u00f2, il 15 marzo 1742, Natal'ja Nikolevna Golovina, figlia del conte Nikolaj F\u00ebdorovi\u010d Golovin. Ebbero tre figli:\nMorte.\nNel settembre 1774 , dopo la morte di suo fratello Carlo Luigi, divenne duca di Schleswig-Holstein-Sonderburg-Beck. Mor\u00ec sei mesi dopo."}
{"id": "4500176", "revid": "110157", "url": "https://it.wikipedia.org/wiki?curid=4500176", "title": "Shooting Star (Owl City)", "text": "Shooting Star \u00e8 il secondo EP del progetto musicale statunitense Owl City, pubblicato il 15 maggio 2012.\nI quattro brani che compongono l'EP saranno pubblicati nel successivo album di Owl City \"The Midsummer Station\".\nMark Hoppus, cantante del gruppo Blink-182, canta nel brano \"Dementia\"."}
{"id": "4500179", "revid": "767487", "url": "https://it.wikipedia.org/wiki?curid=4500179", "title": "Soluzione finale (film)", "text": "Soluzione finale (\"Miracle Mile\") \u00e8 un film statunitense del 1988 diretto da Steve De Jarnatt.\nTrama.\nHarry \u00e8 un musicista innamorato di Julie una ragazza che lavora in un locale dove per chiamare le ragazze si usano i telefoni; un giorno intercetta per caso una chiamata che annuncia un imminente attacco nucleare; da questo momento per il protagonista comincia una vera corsa contro il tempo che gli far\u00e0 incontrare sulla sua strada diversi personaggi bizzarri.\nProduzione e distribuzione.\nIl film \u00e8 uscito negli Usa il 19 maggio 1989."}
{"id": "4500181", "revid": "1573940", "url": "https://it.wikipedia.org/wiki?curid=4500181", "title": "Chiesa di San Siro (Nizza Monferrato)", "text": "La chiesa di San Siro \u00e8 una delle chiese di Nizza Monferrato (provincia di Asti). Essa nacque nel 1311, per volere di un presunto nobile locale, un certo Antonio Pelletta, il quale pose come condizione che l'arciprete fosse sempre un sacerdote di Nizza.\nStoria e descrizione.\nNei secoli passati, vide innumerevoli ed aspre traversie circa il diritto di Patronato e controllo, in cui vennero coinvolti molte famiglie nobili della zona, il Municipio e la Curia Vescovile, fino alla convocazione in giudizio davanti alla Sacra Rota ed ai pi\u00f9 alti ranghi ecclesiastici.\nLa Chiesa, in origine di proporzioni estremamente modeste, fu ampliata nel corso dei secoli, soprattutto tra il 1790-1800. Ha un impianto fondamentale di tre navate, delle quali quelle laterali corrispondono a circa un mezzo dello spazio centrale; ampia \u00e8 la sezione presbiteriale, di forma rettangolare, mentre quasi del tutto azzerati, in maniera simile alla chiesa di San Giovanni, si presentano i transetti, a favore di un discreto vano di sacrestia, a destra, e di una stanza di servizio, a sinistra.\nLa porzione absidale \u00e8 semicircolare, sopra la quale si eleva uno spazio munito di generose aperture alla luce.\nOggi la chiesa, in stile barocco, si presenta di ordine composito, si succedono due campate propriamente dette, mentre le tre navate sono separate da curate balaustre in marmo variopinto.\nI soffitti sono stati dipinti ad affresco, da un mediocre pennello locale, e si presentano ricchi di stucchi complessi, incorniciature e fini dorature.\nI muri laterali sono abbelliti da finti marmi, e pitture di decorazioni ideali. L'architetto Canonico Don Alessandro Thea segu\u00ec gli abbellimenti dal 1939 al 1943, tra cui due grandi affreschi alle pareti del presbiterio: il \"Cristo Re\", di Paolo Giovanni Crida e la \"Coena Domini\", di Pietro Dalle Ceste.\nPregevole \u00e8 il coro, oggi in vista grazie allo smantellamento del vecchio e scuro altare marmoreo.La chiesa presenta a lato resti dell'antico Convento delle monache benedettine, attualmente incorporato all'ospedale."}
{"id": "4500182", "revid": "339392", "url": "https://it.wikipedia.org/wiki?curid=4500182", "title": "Thompson M1A1", "text": ""}
{"id": "4500192", "revid": "709406", "url": "https://it.wikipedia.org/wiki?curid=4500192", "title": "Fotochemioterapia", "text": ""}
{"id": "4500201", "revid": "72396", "url": "https://it.wikipedia.org/wiki?curid=4500201", "title": "Nathalia Ramos", "text": "Biografia.\nNasce il 3 luglio 1992 da madre australiana e da padre spagnolo, Juan Carlos Ramos Vaquero, un cantante conosciuto con lo pseudonimo di Iv\u00e1n. Ha un fratello minore, Michael. Si \u00e8 trasferita a Melbourne a due anni e a quattro anni si \u00e8 trasferita a Miami. \u00c8 di religione ebraica, come sua madre.\nIl 2 giugno 2016 ottiene la cittadinanza statunitense. Nel 2018 si laurea alla University of Southern California in scienza politica. \nCarriera.\n\u00c8 apparsa nella serie televisiva Nickelodeon True Jackson, VP. Ha un ruolo nel film 31 North 62 East, un film thriller psicologico diretto dal regista inglese Tristan Loraine.\nNel 2011 ha recitato nella serie televisiva \"Anubis\" come il personaggio principale, Nina Martin. In un'intervista ha dichiarato che non sarebbe tornata nella terza stagione a causa della sua concentrazione sul college.\nDoppiatrici italiane.\nNelle versioni in italiano dei suoi film, Nathalia Ramos \u00e8 stata doppiata da:"}
{"id": "4500207", "revid": "47767", "url": "https://it.wikipedia.org/wiki?curid=4500207", "title": "Orcio", "text": "L'orcio (dal lat. \"\u016drceus\") \u00e8 un termine usato principalmente nell'Italia centrale per designare un vaso panciuto di terracotta completamente lavorato a mano.\nAnticamente era usato soprattutto per conservare liquidi, in particolare l'olio; generalmente era un contenitore molto grande, ma vi erano anche orci di dimensioni minori, perlopi\u00f9 usati come brocche. Con lo stesso termine s'indicava infine anche un vaso di forma allungata dotato di una o due anse, con collo cilindrico e con un buco sul fondo, che serviva per spillare il liquido contenuto, in tal caso solitamente vino. Grazie alle propriet\u00e0 del galestro, un tipo particolare di argilla che lo rende inalterabile al freddo, oggi l'orcio si impiega anche come arredamento da giardino.\nL'orcio faceva parte di una casa etrusca standard\ne pi\u00f9 tardi, durante l'Impero romano, si trovava infossato.\nNel 1612 la prima edizione del vocabolario degli accademici della Crusca definisce l'orcio come un \"vaso di terra cotta, per lo pi\u00f9, da ten\u00e9re olio\". Il termine \"orcio\" viene anche usato come unit\u00e0 di misura per il volume, nel qual caso vale un dodicesimo del cogno, ovverosia 37,98 litri."}
{"id": "4500210", "revid": "767487", "url": "https://it.wikipedia.org/wiki?curid=4500210", "title": "La Dame aux cam\u00e9lias (film 1912)", "text": "La Dame aux cam\u00e9lias \u00e8 un film muto del 1912 ,quarta versione cinematografica del romanzo omonimo di Alexandre Dumas fils in ordine cronologico.\nDistribuzione.\nIl film fu distribuito sul mercato statunitense dalla \"Franco-American Film Company\".\nCuriosit\u00e0.\nIl film ha lo stesso titolo, stessa protagonista, stesso soggetto e medesimo paese di produzione di \"La Dame aux cam\u00e9lias\" del 1911."}
{"id": "4500216", "revid": "46931", "url": "https://it.wikipedia.org/wiki?curid=4500216", "title": "The Naked City", "text": ""}
{"id": "4500218", "revid": "253269", "url": "https://it.wikipedia.org/wiki?curid=4500218", "title": "Terremoto a San Francisco", "text": "Terremoto a San Francisco (\"After the Shock\") \u00e8 un film statunitense del 1990 diretto da Gary Sherman.\nTrama.\nIl 17 ottobre 1989 un terremoto di magnitudo 7,2 della scala Richter scuote San Francisco. Le storie di molte persone si intrecciano in questo drammatico scenario tra persone dei servizi pubblici e di emergenza e persone rimaste intrappolate tra le macerie o in autostrada.\nProduzione e distribuzione.\nIl film \u00e8 uscito in Usa il 12 settembre 1990."}
{"id": "4500221", "revid": "46931", "url": "https://it.wikipedia.org/wiki?curid=4500221", "title": "It Happens Every Spring", "text": ""}
{"id": "4500223", "revid": "989706", "url": "https://it.wikipedia.org/wiki?curid=4500223", "title": "Vetrate del Duomo di Milano", "text": "Il duomo di Milano ospita un ciclo di 55 vetrate monumentali, realizzate tra la fine del Trecento e gli anni ottanta del Novecento.\nStoria.\nLa costruzione di vetrate nel cantiere del duomo milanese cominci\u00f2 a soli vent'anni dalla sua fondazione, all'inizio del Quattrocento, con i grandi finestroni dell'abside, che venivano man mano completati. Di queste prime vetrate non restano che scarsissimi frammenti, in quanto gi\u00e0 nel secolo successivo molte di esse vennero rifatte: tra questi si conservano sei busti di vegliardi contenuti entro antelli trilobati, provenienti dalla distrutta vetrata di santa Giuditta e oggi inclusi nella vetrata di san Martino, attribuiti alla mano del celebre miniatore Michelino da Besozzo.\nNella seconda met\u00e0 del Quattrocento la fabbrica si dot\u00f2 di due forni da vetro appositamente per la realizzazione delle vetrate, particolarmente ampie e numerose nella zona absidale che allora veniva edificata. Alle maestranze italiane, con Stefano da Pandino, Niccol\u00f2 da Varallo, Maffiolo da Cremona, Cristoforo de' Mottis e Franceschino Zavattari, si affiancarono maestri provenienti dai grandi cantieri vetrari delle cattedrali d'Oltralpe, in particolare della zona renana e dalle Fiandre.\nMolte delle prime vetrate furono commissionate dai Visconti, allora duchi di Milano, dei quali riportavano spesso gli stemmi o le imprese. Successivamente le elargizioni per la loro realizzazione arrivarono dalle varie corporazioni delle arti e mestieri presenti in citt\u00e0, quali il collegio dei notai (\"vetrata di San Giovanni Evangelista\"), degli speziali (\"vetrata di Santa Giuditta\"), degli orefici, (\"vetrata di sant'Eligio\"), eccetera.\nLa produzione vetraria continu\u00f2 per tutto il Cinquecento, quando furono realizzate le vetrate per le absidi nord e sud, e per tutti i finestroni della navata principale. Fra i mastri vetrai egemoni in questo periodo vi furono Corrado Mochis, proveniente dal cantiere del duomo di Colonia, e Valerio Perfundavalle, da Lovanio. Mentre in alcuni casi essi curarono la realizzazione delle vetrate a partire dal disegno, in altri casi trasposero su vetro cartoni realizzati da affermati pittori, quali l'Arcimboldo, Pellegrino Tibaldi, Carlo Urbino e altri artisti di scuola manierista.\nLa realizzazione delle vetrate si arrest\u00f2 completamente nel XVII e XVIII secolo, per poi riprendere solo nell'Ottocento. Giovanni Bertini inizi\u00f2, a partire dal 1838, il quasi totale rifacimento dei monumentali finestroni dell'abside principale e delle due absidi dei transetti. Dopo la sua morte (1849) il lavoro fu proseguito dai figli Giuseppe e Pompeo.\nSi era tuttavia persa la tecnica di realizzazione della vetrata tramite assemblaggio di vetri colorati su quali veniva riportato il disegno con la lavorazione a \"grisaille\". Nel XIX secolo i vetri vennero invece realizzati col metodo della pittura a fuoco, con una tecnica molto pi\u00f9 simile alla pittura, con la quale venivano fissati i colori su vetri originariamente neutri, dando luogo a risultati molto pi\u00f9 modesti dal punto di vista luminoso e cromatico. L'originale tecnica di composizione a mosaico di vetri colorati, e non pi\u00f9 dipinti, venne ripresa nel corso del Novecento, da Aldo Carpi e dall'ungherese J\u00e1nos Hajnal.\nDescrizione e stile.\nVetrate di epoca tardogotica e rinascimentale (XV secolo).\nVetrata di San Giovanni Evangelista.\nLa \"vetrata di San Giovanni Evangelista\" (n. 1, prima campata della navata destra) \u00e8 decorata con \"Storie di san Giovanni evangelista\", tratte dalla Legenda Aurea di Jacopo da Varagine, qui ricomposte e restaurate negli anni sessanta. La vetrata fu commissionata dal collegio dei notai a Cristoforo de' Mottis che la realizz\u00f2 nel periodo 1473-1477. Il gusto umanista che pervade gli episodi della vita del santo si manifesta negli eleganti costumi quattrocenteschi e nelle splendide architetture di gusto classico rese con rigorosa prospettiva. L'opera raffigura trenta episodi della vita di san Giovanni evangelista, relativi all'opera di predicazione del santo e ai miracoli da lui compiuti dopo la morte di Ges\u00f9 fino al martirio, rappresentato nel primo antello in basso a sinistra. La maggior parte degli episodi sono rappresentati entro edifici rinascimentali, quali porticati, basiliche, chiese rese con notevole attenzione per i particolari decorativi. Il restauro ha messo bene in luce il fine disegno che descrive minuziosamente le espressioni e i dettagli anatomici dei personaggi e le raffinate ornamentazioni delle architetture.\nVetrata del Nuovo Testamento.\nLa \"vetrata del Nuovo Testamento\" (n. 5, quinta campata della navata destra), detta \"foppesca\", sebbene non sia opera diretta di Vincenzo Foppa, \u00e8 decorata con \"Storie del Nuovo Testamento\" (1470-1475) ed \u00e8 opera di maestri lombardi che si ispirarono alle opere del famoso pittore con influssi della scuola ferrarese. Sviluppa, a partire dall\"'Annunciazione\" in basso fino alla \"Crocifissione\" sulla sommit\u00e0, la \"Storia della vita di Cristo\", ed \u00e8 molto ben conservata. In essa \u00e8 particolarmente evidente la tecnica a \"grisaille\", con la quale gli antichi esecutori trasferivano sul vetro il disegno che i pittori realizzavano sui cartoni che fungevano da modello.\nVetrata di sant'Eligio.\nLa vetrata di Sant'Eligio (n. 6, sesta campata della navata destra), conservatasi integralmente, narra le \"Storie di sant'Eligio\", patrono degli orefici. Fu ordinata dal collegio degli orafi a Niccol\u00f2 da Varallo, che la esegu\u00ec tra il 1480 e il 1489. Ciascun episodio reca in basso il titolo in latino. Le raffigurazioni sono caratterizzate da toni semplici e familiari, molti dei quali mostrano scene di vita quotidiana del XV secolo. La vita del santo \u00e8 narrata cronologicamente dalla nascita, rappresentata in basso, e poi salendo la consacrazione, l'attivit\u00e0 episcopale ed i miracoli. Diversamente dalle vetrate precedenti non tutti gli episodi sono confinati in un unico antello: la nascita, rappresentata nella quinta fila, \u00e8 rappresentata in un dittico, e la fondazione del monastero, sulla decima fila, \u00e8 un trittico.\nVetrata di San Giovanni Damasceno.\nLa \"vetrata di San Giovanni Damasceno\" (n. 25, navata destra del braccio nord del transetto) \u00e8 decorata con le \"Storie di san Giovanni Damasceno\" e fu commissionata dal collegio degli speziali nel 1479 a Nicol\u00f2 da Varallo. Gli antelli con la vita del santo mostrano una galleria di felici ritratti di personaggi, rappresentativi del periodo umanista in cui furono disegnati, ed inseriti in equilibrate architetture classiche rappresentate con rigore prospettico.\nVetrata dell'Apocalisse.\nLa \"vetrata dell'Apocalisse\" (n. 20, vetrata centrale dell'abside principale) era stata originariamente commissionata personalmente da Gian Galeazzo Visconti nel 1416 a Franceschino Zavattari, Maffiolo da Cremona e Stefano da Pandino. Alla fine del Quattrocento vi intervennero anche Cristoforo de' Mottis e Niccol\u00f2 da Varallo. \u00c8 detta anche della \"raza\" o sole visconteo dal gigantesco sole raggiato che vi campeggia nel mezzo, simbolo araldico, insieme al biscione, dei Visconti duchi di Milano. Fu rifatta a met\u00e0 dell'Ottocento da Giovanni Battista Bertini e dai figli Pompeo e Giuseppe (1835-1839). Inizialmente era dedicata alla \"Visione dell'Apocalisse\", di cui si conservano nella parte alta una cinquantina di pezzi del XV e XVI secolo. All'esterno sono le sculture con \"l'Annunciazione\", ai lati del rosone centrale, e l'aquila viscontea sulla sommit\u00e0. Ciascun episodio, sempre narrato in un singolo antello, reca in calce il versetto dell'Apocalisse di San Giovanni a cui si riferisce. Sotto il rosone sono posti dieci scudetti, che riportano gli stemmi viscontei, quello di Milano e di due sestieri, Porta Orientale e Porta Vercellina.\nVetrate di epoca tardorinascimentale e manierista (XVI secolo).\nVetrate del Vecchio Testamento.\nNella seconda campata della navata destra (n. 2) la vetrata \u00e8 decorata con \"Storie del Vecchio Testamento\" di maestri lombardi e fiamminghi databili verso la met\u00e0 del XVI secolo, e vetri raffiguranti la \"passione di Cristo\" ispirati alle incisioni di Albrecht D\u00fcrer. Provengono dai grandi finestroni absidali, rifatti nel corso dell'Ottocento.\nNella terza campata della navata destra (n. 3) si trova una vetrata con altre \"Storie del Vecchio Testamento\", di maestri lombardi (Arcimboldi), renani e fiamminghi (met\u00e0 del XVI secolo).\nLa quarta vetrata della navata destra (n. 4) raccoglie episodi tratti dal \"Vecchio Testamento\", realizzata da maestranze lombarde nel XVI secolo.\nVetrata del Nuovo Testamento.\nLa seconda campata ospita una vetrata ricomposta con frammenti del XVI secolo, provenienti dalla vetrata absidale dedicata al Nuovo Testamento rifatta nell'Ottocento. Illustra \"Avvenimenti del Nuovo Testamento\", facenti parte del ciclo della \"Passione di Cristo\".\nVetrata dei Santi Quattro Coronati.\nNella quarta campata della navata sinistra (n. 36) la vetrata riporta le \"Storie dei Santi Quattro Coronati\", opera manierista eseguita su disegno di Pellegrino Tibaldi nel 1567. Sono tuttora conservati presso la Pinacoteca ambrosiana i cartoni di mano del Pellegrini, che Corrado Mochis traspose su vetro. Nella posa teatrale delle vigorose figure che animano gli episodi della vita dei santi, si manifesta chiaramente la derivazione romana dello stile del Tibaldi, e in particolare l'ascendenza michelangiolesca delle possenti rappresentazioni. Sono riportati, dal basso, il \"Miracolo degli scalpelli\", il \"Battesimo in carcere dei quattro scultori convertiti\", \"I quattro santi al lavoro\", il \"Giudizio dei quattro santi\", il \"Martirio davanti all'imperatore Diocleziano\".\nVetrata delle Glorie della Vergine.\nLa quinta campata della navata sinistra (n. 35) conserva la vetrata cinquecentesca dedicata alle \"Glorie della Vergine\". Fu realizzata da Pietro Angelo Sesini e Corrado Mochis su cartoni di Giovanni da Monte, allievo di Tiziano. Uno degli episodi reca ancora la firma dell'artista (G.M.F., ovvero \"Giovanni da Monte fecit\"). Come altre vetrate manieriste eseguite durante l'episcopato di san Carlo Borromeo, dilata gli episodi rappresentati su pi\u00f9 antelli, accrescendone la monumentalit\u00e0. Chiara \u00e8 la derivazione da Tiziano in molte scene, quali celebre \"Assunta dei Frari\". Sono raffigurati, dal basso, la \"Pentecoste\", il \"Transito\" e l'\"Assunzione\" (1565-1566).\nVetrata di Sant'Elena.\nNella sesta campata della navata sinistra (n. 34) la vetrata \u00e8 decorata con le \"Storie di sant'Elena\", di Rainoldo da Umbria e di Valerio Perfundavalle (1574), narranti il ritrovamento della Croce. La vetrata \u00e8 divisa in soli tre grandi episodi, che narrano la storia della madre di Costantino, la quale secondo la tradizione avrebbe rinvenuto la Croce di Cristo durante un pellegrinaggio a Gerusalemme. Il primo episodio in basso mostra \"Sant'Elena libera i prigionieri\"; segue pi\u00f9 in alto la scena del \"Ritrovamento della Croce\", e in cima il \"Miracolo compiuto dalla santa Croce\".\nVetrata di San Giuseppe.\nNella settima campata della navata sinistra (n. 33) la vetrata con le \"Storie di San Giuseppe\" di Valerio Perfundavalle da Lovanio, autore sia dei cartoni che della trasposizione su vetro. Voluta da san Carlo Borromeo, \u00e8 suddivisa in quattro scene: raffigura dal basso l\"'Annunciazione\", visibile fra le statue, la \"Visitazione\", la \"Nativit\u00e0\" e la \"Fuga in Egitto\". Si tratta dell'ultima delle vetrate di epoca manierista conservate in Duomo, realizzata nel 1576.\nVetrata di San Giacomo Maggiore.\nLa vetrata con le \"Storie di san Giacomo Maggiore\" (n. 10) \u00e8 opera di Corrado Mochis del 1554-1564. Fu commissionata da papa Pio IV dei Medici di Marignano, il cui nome con il tradizionale stemma mediceo \u00e8 inserito al centro della vetrata. Fu voluta per commemorare il fratello Giacomo, detto il Medeghino, condottiero sepolto nel monumento sottostante, e per questo dedicata all'apostolo Giacomo. I cinque episodi rappresentati sono espansi in otto antelli ciascuno, assumendo cos\u00ec scala monumentale. Sia la committenza papale che la rappresentazione delle figure, fanno ipotizzare l'ideazione da parte di un maestro della scuola romana. Mostra particolari innovazioni tecniche rispetto alle vetrate coeve, fra cui l'uso di tessere vitree pi\u00f9 grandi, una gamma cromatica particolarmente accesa dominata dal contrasto fra i blu ed i rossi, e particolari bistrature che tendono a mettere in rilievo i volti e le fattezze delle figure.\nSono rappresentati, dal basso verso l'alto:\nVetrata di Santa Caterina d'Alessandria.\nLa vetrata, con \"Storie di santa Caterina d'Alessandria\" (n. 14) venne disegnata da Biagio Arcimboldi e dal figlio Giuseppe, meglio noto come l'Arcimboldo e realizzata da Corrado Mochis (1556). La vetrata costituisce una delle opere giovanili della formazione dell'artista, che divenne celebre alla corte dell'imperatore Rodolfo II per i bizzarri ritratti realizzati componendo fiori, frutta o animali in modo da far assumere alla composizione le sembianze di un volto umano. Gli episodi a lui ascrivibili della vetrata mostrano composizioni inconsuete e figure avvitate di tipico gusto manierista.\nVetrata di San Martino.\nLa vetrata (n. 15) con \"Storie di san Martino\" e la \"Presentazione della Vergine\" \u00e8 del tardo Cinquecento ed \u00e8 di vari artisti. A met\u00e0 della vetrata spiccano i \"Profeti\" attribuiti a Michelino da Besozzo, che sono fra gli antelli pi\u00f9 antichi conservati in Duomo.\nVetrata di Santa Caterina da Siena.\nLa vetrata, sulla sinistra dell'abside nord (n. 30), si presenta suddivisa in due parti orizzontalmente: la parte superiore racconta \"Storie di santa Caterina da Siena\", ideate e condotte da Corrado Mochis. Bench\u00e9 datata al 1562, mostra affinit\u00e0 con le vetrate quattrocentesche narranti la vita dei santi. Tutti gli episodi sono infatti racchiusi in un unico antello ciascuno, per lo pi\u00f9 in scene di interno caratterizzate da una prospettiva rigida. Mostra invece uno stile pi\u00f9 libero e aggiornato la parte inferiore, con episodi della \"Vita della Madonna\", disegnati da Giovanni da Monte nello stesso periodo (1562-1567). Di gusto tipicamente manierista appaiono il rosone sommitale e i trilobi che concludono la vetrata, decorati con fantasie di putti, grottesche e ghirlande di frutta intrecciate.\nVetrata degli Apostoli.\nA sinistra (n. 31) si trova la vetrata dedicata agli \"Apostoli\" fu realizzata su cartoni del pittore cremasco Carlo Urbino del periodo manierista (1567). A differenza delle altre vetrate, i suoi antelli non sono decorati con narrazioni di episodi evangelici o agiografici, bens\u00ec mostrano a figura intera i \"dodici apostoli\", oltre a raffigurazioni di altri santi in basso. Al culmine, \u00e8 l\"'Incoronazione della Vergine\". Le monumentali figure, rappresentate per lo pi\u00f9 entro nicchie, rappresentano un capolavoro della maturit\u00e0 dell'artista, attivo in numerose chiese milanesi. Spiccano in particolare per la ricchezza cromatica e la definizione plastica, merito anche della sapiente trasposizione su vetro del Mochis.\nVetrate in stile romantico ed eclettico (XIX secolo).\nVetrata di Sant'Agnese e Santa Tecla.\nL'ottava campata della navata sinistra (n. 40) presenta una vetrata con \"Storie di sant'Agnese e santa Tecla\", opera di Pompeo e Guido Bertini del 1897-1905.\nVetrata di Sant'Ambrogio.\nSulla vetrata (n. 41) rifatta nell'Ottocento si trovano le \"Storie di sant'Ambrogio\" di Pompeo Bertini. La vetrata \u00e8 caratterizzata, rispetto alle precedenti di epoca rinascimentale, dall'uso di colori pi\u00f9 spenti e da tonalit\u00e0 pi\u00f9 chiare, fra le quali spicca in ogno episodio il rosso della tonaca di Ambrogio. Tutte le scene mostrano, sia nei costumi che nelle architetture sullo sfondo, una particolare attenzione nella ricostruzione storica degli eventi ambientati nella Milano tardoimperiale e una rigorosa costruzione prospettica.\nVetrata dei Santi Gervasio e Protasio.\nLa vetrata (n. 9) \u00e8 opera di Giovanni Battista Bertini (1849) e presenta \"Storie dei santi Gervasio e Protasio\".\nVetrate di San Giovanni Bono.\nLe tre vetrate dell'abside sud (nn. 11, 12, 13) dipinte, con \"Storie di san Giovanni Bono\" furono realizzate dal Bertini a met\u00e0 dell'Ottocento (1839-1842).\nVetrata di San Carlo.\nNella navata destra del braccio nord del transetto la vetrata (n. 42) con \"Storie di san Carlo\" \u00e8 del 1910.\nVetrate della Vergine.\nIl transetto nord \u00e8 chiuso da un'absidiola che contiene la cappella della Madonna dell'Albero, cui fanno da sfondo tre vetrate (nn. 27, 28, 29) con \"Storie della Vergine\" interamente rifatte nell'Ottocento ad opera di Giovanni Battista Bertini (1842-1847).\nVetrate absidali del Nuovo Testamento e del Vecchio Testamento.\nI tre finestroni absidali sono i pi\u00f9 antichi ed i pi\u00f9 ampi della cattedrale. Le due vetrate laterali (nn. 19, 21), di 130 pannelli ciascuna, contengono \"Storie del Nuovo Testamento\" e \"Storie del Vecchio Testamento\". Furono integralmente rifatte in un arco di tempo che va dal 1833 al 1865 da Giovanni Battista Bertini e dai figli Pompeo e Giuseppe, allora direttore dell'Accademia di Brera. La vetrata centrale, dedicata alla \"Visione dell'Apocalisse\" mantiene invece nella parte alta una cinquantina di pezzi del XV e XVI secolo.\nVetrate della controfacciata.\nIn controfacciata, le vetrate dei finestroni classicheggianti del primo livello sono del XIX secolo e furono realizzate dai fratelli Bertini, con \"san Carlo\", \"sant'Ambrogio\" e \"san Michele\", mentre \u00e8 di Mauro Conconi \"santa Tecla\". L\"'Assunta\" nella vetrata centrale fu realizzata su cartoni di Luigi Sabatelli.\nVetrate di epoca contemporanea (XX secolo).\nVetrata dei Beati cardinali Schuster e Ferrari.\nNella settima campata della navata destra (n. 7) la vetrata, disegnata nel 1988 da J\u00e1nos Hajnal, ricorda i beati cardinali \"Schuster e Ferrari\", entrambi arcivescovi di Milano.\nVetrata di David.\nNella prima campata della navata sinistra (n. 39) si trova la vetrata con le \"Storie di David\" di Aldo Carpi (1939).\nVetrata di San Michele Arcangelo.\nNella terza campata della navata sinistra (n. 37) la vetrata ritrae la \"Battaglia tra san Michele Arcangelo e il diavolo\" ed \u00e8 di Giovanni Domenico Buffa (1939). Unica fra tutte le grandi vetrate, ritrae un unico episodio lungo i suoi 17 metri d'altezza. \u00c8 caratterizzata da toni di acceso espressionismo, con i quali \u00e8 descritta con grande veemenza e audacia l'assalto con cui gli Arcangeli, rappresentati in alto sotto la guida di Michele, precipitano i demoni tra le fiamme dell'inferno.\nVetrate del tiburio.\nAl centro della chiesa si apre il tiburio. Le vetrate sono del 1968 e raffigurano gli eventi del Concilio Vaticano II.\nVetrate della controfacciata.\nIn controfacciata, le vetrate dei finestrini neogotici sono degli anni cinquanta del XX secolo, realizzate dall'ungherese Hajnal, recuperando i vivi colori della tradizione medioevale. Rappresentano, ai lati, la \"Chiesa\" e la \"Sinagoga\", mentre al centro la \"Trinit\u00e0\" con un'insolita iconografia."}
{"id": "4500231", "revid": "2130303", "url": "https://it.wikipedia.org/wiki?curid=4500231", "title": "Chiesa della Madonna della Neve (Nizza Monferrato)", "text": "La chiesa della Madonna della Neve (o delle Grazie): \u00e8 nota anche come chiesa della Madonna del Bricco, dalla posizione sulla sommit\u00e0 di una collina, a ponente della citt\u00e0.\nStoria e descrizione.\nLa chiesa si trova dove un tempo sorgevano il castello ed il villaggio di Lanero ed era allora chiesa e parrocchia di questo castello. Ci\u00f2 risulta dagli atti delle visite apostoliche e pastorali. Da un opuscolo anonimo del Priorato di San Giovanni Battista si apprende che, secondo un documento conservato nella curia di Acqui, Giovanni Visconti, arcivescovo di Milano, confer\u00ec questa parrocchia ad un certo Fulchino Oddolano nel 1350. Con l'andar del tempo essa fu aggregata, col relativo beneficio, al Priorato di San Giovanni con l'obbligo, da parte di questo, di mantenerla in efficienza per comodo degli abitanti delle circostanti colline. Anticamente era chiamata \"Sancta Maria de Lanerio\" o \"Sancta Maria ad Nives\".Nel 1739 dell'antica chiesa non restavano pi\u00f9 che quattro pilastri della navata di mezzo, chiusi tra muri posticci; sicch\u00e9 ne appariva una cappella di meschinissima forma ed assai stretta. La chiesa attuale fu edificata nel 1757/58 dall'abate commendatario di San Giovanni, Carlo Amedeo Pistone di Montalto, nello stesso luogo dell'antica."}
{"id": "4500232", "revid": "767487", "url": "https://it.wikipedia.org/wiki?curid=4500232", "title": "La carovana maledetta", "text": "La carovana maledetta (\"The Outriders\") \u00e8 un film del 1950 diretto da Roy Rowland.\n\u00c8 un film western statunitense con Joel McCrea, Arlene Dahl, Barry Sullivan e Ted de Corsia.\nProduzione.\nIl film, diretto da Roy Rowland su una sceneggiatura di Irving Ravetch, fu prodotto da Richard Goldstone per la Metro-Goldwyn-Mayer e girato a Kanab, Utah, dal 15 agosto a met\u00e0 ottobre 1949. Il film doveva originariamente essere interpretato da Van Heflin, John Hodiak e Van Johnson.\nDistribuzione.\nIl film fu distribuito negli Stati Uniti il 1\u00ba marzo 1950 dalla Metro-Goldwyn-Mayer.\nAltre distribuzioni:\nPromozione.\nLa tagline del film era: \"M-G-M's NEW TECHNICOLOR ADVENTURE ROMANCE!\"."}
{"id": "4500234", "revid": "767487", "url": "https://it.wikipedia.org/wiki?curid=4500234", "title": "Rabbits' Hill pt. 1", "text": "Rabbits' Hill Pt.1 \u00e8 il terzo album in studio del gruppo musicale power metal italiano Trick or Treat, pubblicato nel 2012.\nIl disco \u00e8 un \"concept album\", basato sul libro \"Watership Down\" di Richard Adams. La seconda parte dal concept, \"Rabbits' Hill pt. 2\", \u00e8 stata pubblicata nel luglio 2016. Il lavoro nel suo complesso fu considerato da Metal Hammer come uno dei migliori 10 dischi di heavy metal italiano del decennio"}
{"id": "4500235", "revid": "46931", "url": "https://it.wikipedia.org/wiki?curid=4500235", "title": "The Outriders", "text": ""}
{"id": "4500238", "revid": "28592", "url": "https://it.wikipedia.org/wiki?curid=4500238", "title": "Vescovo di Livonia", "text": ""}
{"id": "4500240", "revid": "224230", "url": "https://it.wikipedia.org/wiki?curid=4500240", "title": "Pulcheria (disambigua)", "text": ""}
{"id": "4500241", "revid": "380453", "url": "https://it.wikipedia.org/wiki?curid=4500241", "title": "\u00c7i\u011fdem Rasna", "text": ""}
{"id": "4500251", "revid": "869733", "url": "https://it.wikipedia.org/wiki?curid=4500251", "title": "Concentrazione (tecnica conserviera)", "text": "La concentrazione \u00e8 una tecnica di conservazione alimentare.\nCaratteristiche.\nLa concentrazione consistente nella riduzione della percentuale d'acqua presente negli alimenti liquidi o comunque particolarmente ricchi di acqua, come ad esempio la salsa di pomodoro.\nIl processo di concentrazione pu\u00f2 avvenire con diverse metodologie: creazione del vuoto, evaporazione, filtrazione.\nLa concentrazione non raggiunge per\u00f2 mai la completa disidratazione o essiccazione ed \u00e8 questo che la differenzia da questi ultimi processi.\nLa concentrazione \u00e8 impiegata per contenere gli oneri di trasporto degli alimenti, riducendone volume e peso.\n. Essa \u00e8 usata anche per le conservazioni a lunga scadenza, ma, in questo caso, \u00e8 necessariamente associata ad altre tecniche, come la sterilizzazione o la pastorizzazione. Un esempio di questi casi \u00e8 il concentrato di pomodoro"}
{"id": "4500252", "revid": "339392", "url": "https://it.wikipedia.org/wiki?curid=4500252", "title": "Accademia Lunigianese di Scienze", "text": ""}
{"id": "4500253", "revid": "830939", "url": "https://it.wikipedia.org/wiki?curid=4500253", "title": "Jeremy Taylor", "text": "Fellow del \"Cains College\" dal 1631 e successivamente dell\"'All Souls College\" su proposta di William Laud, divenne presto cappellano di Carlo I d'Inghilterra e lo sostenne nella guerra contro Oliver Cromwell.\nFu autore di opere come \"Sermoni\" (1653), \"Il Santo Vivere\" (1650), \"Il Santo Morire\" (1651) e \"Il grande esempio\" (1649), libri di preghiere quotidiane che culminarono con \"The Golden Grove\" (1655).\nDopo la morte di Carlo gli fu assegnata (1657) una cattedra a Lismore, la diocesi di Down e Connor e la supervisione della diocesi di Dromore."}
{"id": "4500254", "revid": "486946", "url": "https://it.wikipedia.org/wiki?curid=4500254", "title": "Cassa giornalisti", "text": ""}
{"id": "4500255", "revid": "767487", "url": "https://it.wikipedia.org/wiki?curid=4500255", "title": "Voodoo Academy", "text": "Voodoo Academy \u00e8 un film horror del 2000, realizzato da David DeCoteau.\nTrama.\nIl giovane Christopher si \u00e8 appena iscritto al prestigioso Carmichael Bible College, gestito dalla signora Bouvier. Dopo alcune sparizioni inspiegabili, Christopher scopre che la signora Bouvier e il reverendo Carmichael hanno alcune intenzioni malvagie per i giovani della loro scuola. Si capisce subito che viene utilizzata la magia vud\u00f9 ed i ragazzi sono gli strumenti con cui il collegio docenti cercher\u00e0 di resuscitare Satana."}
{"id": "4500256", "revid": "339392", "url": "https://it.wikipedia.org/wiki?curid=4500256", "title": "Calvin Smith Jr.", "text": ""}
{"id": "4500268", "revid": "125779739", "url": "https://it.wikipedia.org/wiki?curid=4500268", "title": "Federico Luigi di Schleswig-Holstein-Sonderburg-Beck", "text": "Biografia.\nVita.\nFederico Luigi nacque vicino a Beck (ora parte di L\u00f6hne) nell'allora principato di Minden nel Brandeburgo-Prussia. Fu soltanto duca \"titolare\", poich\u00e9 non eredit\u00f2 i domini di Beck, ereditati invece dal duca Federico Guglielmo I, figlio di duo fratello maggiore, il duca Augusto, nel 1689. Il duca Federico Guglielmo I rimase ucciso nella battaglia di Francavilla in Sicilia nel 1719, lasciando una vedova, Maria Antonia Isnardi di castello, contessa di Sanfr\u00e9 (1692\u20131762), e due figlie femmine ancora minori. Maria Antonia condivideva l'amministrazione di Beck con sua suocera, la duchessa Edvige Luisa di Schleswig-Holstein-Sonderburg-Beck (per nascita contessa di Lippe-Alverdissen).\nNel 1671 divenne una cornetta nel reggimento di cavalleria von Eller dell'esercito del Brandeburgo-Prussia. Nel 1675 partecip\u00f2 alla battaglia di Fehrbellin come Rittmeister. L'anno successivo fu nominato colonnello dei dragoni. Federico Luigi fu nominato luogotenente generale e governatore di Wesel nel 1690. Tre anni pi\u00f9 tardi \u00e8 stato nominato comandante generale del ducato di Prussia.\nIl 17 gennaio 1701 Federico Luigi ricevette l'ordine dell'Aquila nera dal nuovo re Federico I di Prussia e poco dopo fu nominato statolder della Prussia orientale e governatore di K\u00f6nigsberg. Durante la guerra di successione spagnola, partecip\u00f2 alla battaglia di Oudenaarde nel 1708, alla battaglia di Malplaquet nel 1709, e gli assedi di Lilla, Mons e Tournai. Nel 1713 fu promosso a feldmaresciallo. Il duca inoltre assicur\u00f2 la neutralit\u00e0 della Prussia orientale durante la grande guerra del Nord. Mor\u00ec a K\u00f6nigsberg e fu sepolto accanto a sua moglie nella Cattedrale di K\u00f6nigsberg.\nMatrimonio.\nIl 1 gennaio 1685 ad Augustenburg, Federico Luigi spos\u00f2 Luisa Carlotta, figlia di Ernest G\u00fcnther, duca di Augustenburg e Augusta of Gl\u00fccksburg. Ebbero diversi figli:\nFederico Luigi fu succeduto come duca da suo figlio maggiore, Federico Guglielmo II (1687\u20131749) (il cui unico figlio maschio, il duca Federico Guglielmo III, mor\u00ec nella battaglia di Praga nel 1757), ed infine, dai suoi figli pi\u00f9 giovani, Carlo Luigi (1690\u20131774), e Pietro Augusto (1697\u20131775).\nNel 1732, Federico Guglielmo II avrebbe acquistato Beck da Maria Antonia, riunendo il titolo e le terre ducali. Ma quest'ultimo rimase solo nella famiglia fino a che non fu di nuovo venduto nel 1745."}
{"id": "4500269", "revid": "599013", "url": "https://it.wikipedia.org/wiki?curid=4500269", "title": "Guglielminetti (calciatore)", "text": "Carriera.\nCon il Novara disputa 8 gare nei campionati di Prima Divisione 1922-1923 e Prima Divisione 1923-1924."}
{"id": "4500271", "revid": "135491", "url": "https://it.wikipedia.org/wiki?curid=4500271", "title": "La guerre est d\u00e9clar\u00e9e", "text": ""}
{"id": "4500273", "revid": "767487", "url": "https://it.wikipedia.org/wiki?curid=4500273", "title": "Santagostino (calciatore)", "text": "Carriera.\nCon il Novara disputa 8 gare nei campionati di Prima Divisione 1922-1923 e Prima Divisione 1924-1925."}
{"id": "4500275", "revid": "28592", "url": "https://it.wikipedia.org/wiki?curid=4500275", "title": "Imperatrice romana", "text": ""}
{"id": "4500276", "revid": "599013", "url": "https://it.wikipedia.org/wiki?curid=4500276", "title": "Prenez garde \u00e0 la peinture", "text": ""}
{"id": "4500280", "revid": "22356", "url": "https://it.wikipedia.org/wiki?curid=4500280", "title": "Hauffiosaurus zanoni", "text": ""}
{"id": "4500281", "revid": "178779", "url": "https://it.wikipedia.org/wiki?curid=4500281", "title": "Federazione Svizzera di Rink-Hockey", "text": ""}
{"id": "4500282", "revid": "196390", "url": "https://it.wikipedia.org/wiki?curid=4500282", "title": "Chiesa copta etiope", "text": ""}
{"id": "4500283", "revid": "178779", "url": "https://it.wikipedia.org/wiki?curid=4500283", "title": "Swiss Hockey", "text": ""}
{"id": "4500285", "revid": "339392", "url": "https://it.wikipedia.org/wiki?curid=4500285", "title": "Aelia Pulcheria", "text": ""}
{"id": "4500286", "revid": "161374", "url": "https://it.wikipedia.org/wiki?curid=4500286", "title": "Swiss Basketball", "text": ""}
{"id": "4500290", "revid": "729019", "url": "https://it.wikipedia.org/wiki?curid=4500290", "title": "Battaglia di Mortara", "text": "La battaglia di Mortara (21-22 marzo 1849) fu uno dei principali scontri della prima guerra di indipendenza italiana durante il Risorgimento e si concluse con la sconfitta dell'esercito sabaudo guidato dal re Carlo Alberto di Savoia e dal generale polacco Wojciech Chrzanowski contro le forze austriache comandate dai generali Josef Radetzky e Konstantin d'Aspre e dall'arciduca Alberto d'Asburgo-Teschen.\nNonostante la vittoria di Mortara, il feldmaresciallo Radetzky non seppe approfittare della situazione favorevole che si era creata: anzich\u00e9 dirigersi su Novara, ove si concentravano le forze piemontesi, decise di attaccare inutilmente la citt\u00e0 di Vercelli, considerata da lui il \"quartier generale\" dell'armata piemontese.\nNonostante quest'errore, Radetzky seppe riorganizzare le sue forze e sconfiggere definitivamente le forze piemontesi il 23 marzo, in occasione della battaglia di Novara.\nPreliminari ed inizio dello scontro.\nAlle ore 12 del 20 marzo 1849, la 4\u00aa Divisione del duca di Genova stava attraversando il Ticino, fra Trecate e Boffalora, con in testa alla colonna dei bersaglieri piemontesi il re Carlo Alberto. Le truppe giunsero fino a Magenta senza incontrare militari rivali. Venne ipotizzato che essi avessero indietreggiato fin oltre l'Adda, oppure che avrebbero attraversato il Ticino nei pressi di Pavia (ove comandava il generale Ramorino con la sua 5\u00aa Divisione di volontari). In questo modo avrebbero invaso il Piemonte arrivando rapidamente a Torino.\nQuindi, per l'esercito piemontese non vi furono effettivamente problemi per entrare eventualmente a Milano, se non addirittura andare oltre e mettere in difficolt\u00e0 le forze nemiche.\nIl piano degli austriaci avvenne in maniera fulminea, andando a sorprendere i piemontesi attraversando il Ticino proprio da Pavia.\nTale manovra fu prevista da Chrzanowski, il quale provvide al contrasto; nonostante tutto, non si verific\u00f2 alcun contrasto, in quanto il generale Ramorino venne incaricato di sorvegliare a guadi lungo il Ticino, tra Vigevano e Pavia, spostando i suoi uomini al di l\u00e0 del Po, verso sud, in direzione Piacenza e rimanendo cos\u00ec fuori zona.\nRadetzky ordin\u00f2 il passaggio nei pressi del Gravellone, con tre colonne comandate dal generale Konstantin d'Aspre. Gli austriaci non riscontrarono una forte resistenza, dato che Ramorino capitanava duecento uomini alla Cava ed il Battaglione Bersaglieri di Manara sul Gravellone (gli unici che si opposero al nemico) erano in numero insufficiente e per questo furono costretti al ripiegamento.\nGiunto il messaggio al quartier generale, Ramorino torn\u00f2 a Novara per comunicare il resoconto del suo operato ed il comando della 5\u00aa Divisione pass\u00f2 al generale Manfredo Fanti; Ramorino si scus\u00f2 per aver disobbedito, credendo che la sua manovra avrebbe contrastato il nemico con una tattica di accerchiamento, che fin\u00ec col fallire. Ramorino venne arrestato ed imprigionato a Torino, dove poi venne condannato a morte due mesi dopo.\nLa sera stessa del 20 marzo, dando per scontato che il nemico da Pavia era ormai entrato in territorio piemontese, Chrzanowski ordin\u00f2 alla divisione Durando di spostarsi da Vespolate a Mortara, alla divisione Bes di spostarsi da Cerano e Cassolnuovo fino alla Sforzesca, posizionando un posto direttamente a San Siro.\nLa mattina del 21 marzo, il generale polacco ordin\u00f2 alla riserva del duca di Savoia di raggiungere il generale Giovanni Durando; subito dopo, insieme alle Divisioni di Ettore Perrone e del duca di Genova, part\u00ec per Vigevano.\nRadetzky, intanto, punt\u00f2 su Mortara con il 2\u00ba ed il 3\u00ba corpo (quest'ultimo protetto dal 1\u00b0 che si spost\u00f2 da Zerbol\u00f2 a Gambol\u00f2) e dal 4\u00b0 che dalla Cava marci\u00f2 su San Giorgio di Lomellina. L'avanguardia del 1\u00ba Corpo del generale Eugen Wratislaw von Mitrowitz, comandata dal colonnello Schanz, giunta a San Siro incontr\u00f2 gli avamposti della Divisione del generale Michele Bes, che vennero assaliti. Anche se di basso numero, i piemontesi si difendessero bene, per\u00f2 dovettero subito ripiegare sulla Sforzesca.\nAnche questa localit\u00e0 venne attaccata dagli austriaci, i quali vennero nonostante tutto pi\u00f9 volte respinti alla baionetta dal 17\u00ba Reggimento di fanteria, comandato dal colonnello Filiberto Mollard e dal 23\u00b0 del colonnello Enrico Cialdini, comandato in sua assenza dal maggiore Fontana, che nell'azione perse il cavallo ucciso mentre lo montava. \nDue squadroni del Piemonte Reale, nonostante le asperit\u00e0 del terreno ricoperto di vigneti ed attraversato da tanti fossi, eseguirono due cariche molto irruente, che respinsero il nemico, il quale lasciava nelle loro mani numerosi prigionieri, guadagnando allo Stendardo del Reggimento la sua prima Medaglia d'Argento al Valor Militare. Da allora il 21 marzo venne celebrato quale Festa di Corpo di \"Piemonte Cavalleria\".\nVerso le ore 16:00 del 21 marzo, gli austriaci attaccarono nuovamente Gambol\u00f2, con le Brigate Strassoldo e Wohlgemath; ma l'assalto fu meno fortunato del precedente. Si distinse nella difesa il 1\u00ba Reggimento Savoia, comandato dal colonnello Saillet di Saint. Cergues, che cagion\u00f2 al nemico numerose perdite.\nQueste furono, per\u00f2, delle mosse dimostrative degli austriaci, al fine di distrarre l'attenzione dei piemontesi dal loro principale obiettivo, che era e rimaneva Mortara.\nLo scontro a Mortara.\nChrzanowski aveva mandato a Mortara il generale Alessandro La Marmora, al fine di rispettare gli ordini emanati per lo schieramento; malgrado ci\u00f2, l'esecuzione della manovra non risulto conforme alla consegna. Il generale Durando, infatti, recatosi tra Garlasco e San Giorgio di Lomellina, spieg\u00f2 la sua Divisione dal convento di Sant'Albino al cimitero, mettendo a sinistra la Brigata Aosta, la cavalleria ed alcune riserve e a destra la Brigata Regina, comandata dal generale Tratti, capo di un battaglione nel convento. Il Duca Vittorio Emanuele di Savoia invece, arrivato a Castel d'Agogna, spieg\u00f2 la sua Divisione a sinistra fin quasi dietro la destra di Durando; ma tra le due divisioni, a causa del terreno difficile e poco conosciuto, manc\u00f2 il collegamento e tutto il peso della battaglia grav\u00f2 sulla sola Brigata Regina della Divisione di Durando, che non fu sostenuta da nessun altro.\nIl generale D'Aspre avvi\u00f2 l'attacco alle ore 17:00, con l'appoggio di ventiquattro cannoni, al quale segu\u00ec l'azione delle fanterie che si gettarono sulla destra della divisione sarda, l'appunto Brigata Regina. Le truppe sabaude, composte in gran parte di reclute di volontari, che a stento si erano mantenute ferme sotto il bombardamento, non riuscirono a sostenere l'urto e ripiegarono in disordine verso Mortara, inseguite dagli austriaci, tre battaglioni dei quali riuscirono ad occupare l'entrata di Garlasco.\nVittorio Emanuele di Savoia tent\u00f2 di rimediare, ordinando a due battaglioni della Brigata Cuneo di accorrere a San Giorgio, ma quando giunse la notte, i militari andarono in totale confusione che rese impossibile riprendere il controllo della situazione, anche se vi fossero state forze maggiori a disposizione.\nFu altrettanto inutile il tentativo di La Marmora, che, riordinato un Battaglione della Regina in ritirata, lo aveva ricondotto ordinatamente al fuoco. Questi, a causa della scarsit\u00e0 di luce rimasta, scambiarono un reparto nemico che fu preso alle spalle sotto il fuoco dai reparti della Brigata Cuneo. Le truppe di Sant'Albino, anche dopo la disfatte della Regina, continuarono a sostenere il combattimento, ma sopraffatti dai soldati del generale Kolovrat, lasciarono il convento e con i due Battaglioni della Cuneo si ritirarono verso Mortara. Qui, per\u00f2, era gi\u00e0 entrato il colonnello Benedeck con il Battaglione Gyulai, che combatteva gi\u00e0 per le vie cittadine contro i piemontesi. Tuttavia all'arrivo dei Battaglioni della Cuneo e del Battaglione della Regina, comandato dal La Marmora, Benedeck si trov\u00f2 in gravissima inferiorit\u00e0 numerica, per\u00f2 intim\u00f2 la resa ai piemontesi, dei quali in parte cascarono nel tranello e furono arrestati i colonnelli Delfino ed Abrate.\nDurante tutta la giornata, oltre alle importanti posizioni, i piemontesi persero cinquecento uomini in combattimento ed altri duemila erano stati fatti prigionieri. Gli austriaci in totale, tra morti e feriti avevano perso circa cinquecento uomini.\nL'accanimento messo dai piemontesi nella difesa, fu comunque provato dai feriti, durante lo scontro. Il comandante del 17\u00ba Reggimento di fanteria, infatti, ricevette un colpo di baionetta, mentre il vecchio generale Bussetti comandante della Brigata Cuneo fu ferito da un colpo di sciabola ed un colpo di lancia.\nDurante la notte, il resto della Brigata Regina, l'artiglieria, i Granatieri della Guardia, con i Cacciatori ed i Reggimenti Savoia e Nizza Cavalleria, completarono il ripiegamento a Novara, dove la mattina del 22 giunsero anche la Brigata Aosta, il resto della Cuneo, i quattro squadroni del Novara Cavalleria e l'artiglieria di riserva.\nRe Carlo Alberto ricevette la comunicazione della rotta di Mortara alle 02:00 del 22 marzo. Il messo incaricato lo trov\u00f2 disteso in un fosso, avvolto nel suo mantello, con il capo appoggiato sullo zaino di un granatiere. Alla notizia non parve turbato e non si scoraggi\u00f2; si lev\u00f2 addirittura in piedi ed espresse il desiderio di ritentare la sorte delle armi con una battaglia decisiva.\nVi erano due possibilit\u00e0, marciare su Mortara e riprenderla al nemico con l'audacia, o concentrare le forze intorno a Novara aspettando lo scontro con Radetzky.\nChrzanowski scelse la seconda opzione, impartendo alle truppe l'ordine di spostarsi su Novara.\nDi fatto, la ritirata verso Novara di Chrzanowski, provoc\u00f2 la separazione dell'Armata sarda da Alessandria, uno dei principali siti militari piemontesi, che del resto, per\u00f2, venne gi\u00e0 praticamente separata dalla manovra di sfilamento su Mortara operato dagli stessi austriaci.\nRadetzky, per\u00f2, in attesa tra Novara e la sua colonna avanzante oltre Mortara, ritenendo in un primo momento insensata la ritirata dei Sardi su Novara, attacc\u00f2 in massa con le sue stesse forze la citt\u00e0 di Vercelli, credendo di trovare l'Armata piemontese e delegando al secondo Corpo d'Armata di D\u2019Aspre ed al Corpo d'Armata del giovane arciduca Alberto d'Asburgo-Teschen, l'occupazione \"secondaria\" di Novara.\nCi\u00f2 diede a Chrzanowski la straordinaria opportunit\u00e0, il 22 marzo, di contrattaccare una frazione delle forze Austriache con il vantaggio del numero. D\u2019Aspre e l'arciduca Alberto furono, di fatto, respinti e l'attacco austriaco venne sventato.\nVisto quanto successo, Radetzky, comprese l'errore tattico e riconsider\u00f2 la presenza dell'esercito piemontese a Novara, prevedendo di attaccare con la totalit\u00e0 delle forze a disposizione quella localit\u00e0 il giorno successivo."}
{"id": "4500303", "revid": "709406", "url": "https://it.wikipedia.org/wiki?curid=4500303", "title": "GSH", "text": ""}
{"id": "4500307", "revid": "144796", "url": "https://it.wikipedia.org/wiki?curid=4500307", "title": "Carlo Ludovico di Schleswig-Holstein-Sonderburg-Beck", "text": "Biografia.\nEra il figlio di Federico Luigi di Schleswig-Holstein-Sonderburg-Beck (1653-1728), e di sua moglie, Luisa Carlotta di Schleswig-Holstein-Sonderburg-Augustenburg (1658-1740).\nNel 1723 si convert\u00ec al cattolicesimo.\nNel 1757 divenne duca di Schleswig-Holstein-Sonderburg-Beck, dopo la morte del nipote, che mor\u00ec nella battaglia di Praga, senza lasciare un erede maschio.\nNel 1762 fu nominato maresciallo di campo dallo zar Pietro III di Russia. Mor\u00ec il 22 settembre 1774 a K\u00f6nigsberg, Prussia orientale. Non avendo avuto figli sopravvissutigli, alla sua morte gli succedette ai titoli di famiglia il fratello minore Pietro Augusto di Schleswig-Holstein-Sonderburg-Beck.\nMatrimonio.\nSpos\u00f2 a Dresda, il 10 agosto 1730, Anna Orzelska (1707-1769), figlia illegittima di Augusto II di Polonia e della sua amante francese, Henriette R\u00e9nard-Duval. Divorziarono tre anni dopo. Ebbero un figlio:"}
{"id": "4500309", "revid": "1573940", "url": "https://it.wikipedia.org/wiki?curid=4500309", "title": "Troglohyphantes", "text": "Troglohyphantes \u00e8 un genere di ragni appartenente alla famiglia Linyphiidae.\nDistribuzione.\nLe 128 specie oggi note di questo genere sono state rinvenute nella regione paleartica.\nTassonomia.\nConsiderata un sinonimo anteriore di \"Stygohyphantes\" , secondo le analisi effettuate sugli esemplari tipo di \"T. giromettai\" () dall'aracnologa Deeleman-Reinhold in un suo lavoro, (1978b), in cui ha designato questa denominazione come sottogenere.\nSuccessivamente l'elevazione al rango di genere di \"Stygohyphantes\" e di \"Troglodytia\" sono state suggerite in uno studio di Saaristo e Tanasevitch (1996b), senza accompagnare tale diagnosi con adeguate giustificazioni, per cui in questa sede non se ne tiene conto.\nDal 2011 non sono stati esaminati esemplari di questo genere.\nA dicembre 2012, si compone di 128 specie e cinque sottospecie secondo l'aracnologo Platnick e di 120 specie e tre sottospecie secondo l'aracnologo Tanasevitch:"}
{"id": "4500310", "revid": "110157", "url": "https://it.wikipedia.org/wiki?curid=4500310", "title": "Cupa Rom\u00e2niei 1970-1971", "text": "La Cupa Rom\u00e2niei 1970-1971 \u00e8 stata la 33\u00aa edizione della coppa nazionale disputata tra il 7 marzo e il 4 luglio 1971 e conclusa con la vittoria della Steaua Bucarest, al suo undicesimo titolo.\nPer il terzo anno consecutivo la finale fu Steaua-Dinamo.\nIn caso di parit\u00e0 dopo i tempi supplementari si qualific\u00f2 la squadra appartenente alla serie inferiore e, in seconda battuta, la squadra con l'et\u00e0 media pi\u00f9 bassa.\nSedicesimi di finale.\nGli incontri si sono disputati tra il 7 e il 10 marzo 1971.\n \nOttavi di finale.\nGli incontri si sono disputati il 24 marzo 1971.\n \nQuarti di finale.\nGli incontri di andata si disputarono il 28 aprile quelli di ritorno il 2 giugno 1971.\nSemifinali.\nGli incontri di andata si disputarono il 16 quelli di ritorno il 23 giugno 1971.\nFinale.\nLa finale venne disputata il 4 luglio 1971 a Bucarest."}
{"id": "4500311", "revid": "205197", "url": "https://it.wikipedia.org/wiki?curid=4500311", "title": "Coppa di Romania 1970-1971", "text": ""}
{"id": "4500317", "revid": "72396", "url": "https://it.wikipedia.org/wiki?curid=4500317", "title": "Nuoto ai Giochi della V Olimpiade - 100 metri dorso maschili", "text": "La gara dei 100 metri dorso maschili dei Giochi di Stoccolma 1912 si svolse in tre turni dal 9 al 13 luglio e vide la partecipazione di 18 atleti di 9 diverse nazionalit\u00e0.\nLo statunitense Harry Hebner vinse la medaglia d'oro superando in finale i tedeschi Otto Fahr, allora detentore del record mondiale, e Paul Keller."}
{"id": "4500319", "revid": "287204", "url": "https://it.wikipedia.org/wiki?curid=4500319", "title": "Joe Bousquet", "text": ""}
{"id": "4500323", "revid": "71433", "url": "https://it.wikipedia.org/wiki?curid=4500323", "title": "The Reluctant Fundamentalist", "text": ""}
{"id": "4500329", "revid": "767487", "url": "https://it.wikipedia.org/wiki?curid=4500329", "title": "Stratesaurus taylori", "text": "Lo stratesauro (Stratesaurus taylori) \u00e8 un rettile marino estinto, appartenente ai plesiosauri. Visse all'inizio del Giurassico inferiore (Hettangiano, circa 199 milioni di anni fa) e i suoi resti fossili sono stati ritrovati in Inghilterra. \u00c8 considerato uno dei plesiosauri pi\u00f9 antichi.\nDescrizione.\nQuesto animale \u00e8 noto grazie ai fossili di uno scheletro incompleto, noto come OUMNH J.10337, comprendente un cranio quasi completo ma schiacciato, alcune vertebre cervicali e pettorali, un ilio e una zampa posteriore parziale. L'aspetto di questo animale doveva essere simile a quello di altri plesiosauri primitivi, e le dimensioni erano decisamente inferiori a quelle dei plesiosauri successivi: si suppone che \"Stratesaurus\" dovesse superare di poco i 2 metri di lunghezza. Il cranio, lungo 18 centimetri, era insolitamente corto rispetto a quello di altre forme simili (come Macroplata) e il muso era piuttosto sottile, mentre la zona delle orbite era molto allargata. Il collo era piuttosto corto e, come tutti i plesiosauri, si suppone che \"Stratesaurus\" possedesse un corpo piatto e zampe simili a pagaie.\nClassificazione.\nDescritto per la prima volta nel 2012, \"Stratesaurus\" \u00e8 noto oltre che per l'olotipo anche per un resto parziale comprendente un cranio e alcune vertebre cervicali anteriori, cos\u00ec come un altro resto incompleto. Questi fossili sono stati ritrovati nella formazione Blue Lias nella zona di Street, nel Somerset, in depositi immediatamente successivi al limite Triassico/Giurassico. In questa zona sono stati ritrovati alcuni tra i pi\u00f9 antichi plesiosauri, tra i quali anche \"Eoplesiosaurus\" e \"Avalonnectes\". \nSecondo lo studio della prima descrizione di \"Stratesaurus\", questo animale rappresenterebbe il pi\u00f9 primitivo tra i romaleosauridi, un gruppo di plesiosauri arcaici dalla testa solitamente allungata e dal collo piuttosto corto, tipici del Giurassico inferiore e medio. Secondo uno studio successivo (Benson e Druckenmiller, 2013) \"Stratesaurus\" sarebbe invece un plesiosauro basale, dalla posizione sistematica incerta.\nSignificato del nome.\nIl nome generico \"Stratesaurus\" (da non confondere con \"Stretosaurus\", un altro genere di plesiosauro) deriva da Strate, il nome della citt\u00e0 di Street secondo la grafia riportata nel Domesday Book; l'epiteto specifico, \"taylori\", \u00e8 in onore del paleontologo Michael A. Taylor, che effettu\u00f2 una preparazione con l'acido sull'olotipo."}
{"id": "4500335", "revid": "22356", "url": "https://it.wikipedia.org/wiki?curid=4500335", "title": "Stratesaurus", "text": ""}
{"id": "4500338", "revid": "124875674", "url": "https://it.wikipedia.org/wiki?curid=4500338", "title": "Radioregistratore", "text": "Il radioregistratore \u00e8 un apparecchio elettronico che riunisce un sintonizzatore radio, un registratore a cassette (singola o doppia piastra) e un amplificatore (monofonico o, pi\u00f9 frequentemente, stereofonico) con altoparlanti integrati (e talvolta staccabili); permette di ascoltare la radio, riprodurre audiocassette e registrare su audiocassetta la propria voce o i programmi radiofonici. I modelli di fascia pi\u00f9 elevata comprendono anche un lettore CD, un equalizzatore o altre funzioni.\nI modelli pi\u00f9 costosi spesso ricevevano nomi su misura come per esempio \"Sound Machine\" per i modelli alto di gamma Philips. Negli anni '90 i modelli con CD erano chiamati anche \"portatiloni\".\nIl ruolo nell'hip hop.\nAll'interno della cultura hip hop, il radioregistratore a cassette viene spesso chiamato ghetto blaster oppure boombox.\n\u00c8 uno dei principali strumenti che hanno permesso la crescita dell'hip hop sia dal punto di vista musicale che della moda. Assieme ai ghetto blaster vengono ricordati i tipici cappellini New Era, i pantaloni baggy, le t-shirt oversize e le scarpe da basket per quanto riguarda la moda, e nel contesto sociale i graffiti, il fenomeno delle gang e tutti gli usi che fanno parte del movimento hip-hop degli anni settanta-ottanta.\nAlcuni modelli come il JVC RC-M90, lo Sharp GF-777 e la Lasonic TRC 931 sono conosciuti come i migliori ghetto blasters.\nGli anni ottanta furono un punto di svolta per lo stereo nella cultura popolare. L'ascesa del Walkman e altri dispositivi elettronici avanzati portarono velocemente in disuso il ghetto blaster. La Consumer Electronics Association rifer\u00ec che solo unit\u00e0 boombox senza lettori CD furono vendute negli Stati Uniti nel 2003, rispetto ai 20,4 milioni del 1986."}
{"id": "4500353", "revid": "767487", "url": "https://it.wikipedia.org/wiki?curid=4500353", "title": "Tempesta sull'oceano Indiano", "text": "Tempesta sull'oceano Indiano (\"Cargo to Capetown\") \u00e8 un film del 1950 diretto da Earl McEvoy.\n\u00c8 un film drammatico a sfondo romantico statunitense con Broderick Crawford, John Ireland e Ellen Drew.\nProduzione.\nIl film, diretto da Earl McEvoy su una sceneggiatura di Lionel Houser, fu prodotto dallo stesso Houser per la Columbia Pictures Corporation e girato dal 27 giugno al 9 agosto 1949.\nDistribuzione.\nIl film fu distribuito con il titolo \"Cargo to Capetown\" negli Stati Uniti nel 1950 dalla Columbia Pictures.\nAltre distribuzioni:\nPromozione.\nLa tagline \u00e8: \"The lusty stars of ALL THE KING'S MEN!\"."}
{"id": "4500354", "revid": "46931", "url": "https://it.wikipedia.org/wiki?curid=4500354", "title": "Cargo to Capetown", "text": ""}
{"id": "4500356", "revid": "46931", "url": "https://it.wikipedia.org/wiki?curid=4500356", "title": "Tempeste sull'Oceano Indiano", "text": ""}
{"id": "4500360", "revid": "21880", "url": "https://it.wikipedia.org/wiki?curid=4500360", "title": "Arcipelago di Cabrera", "text": ""}
{"id": "4500362", "revid": "115249753", "url": "https://it.wikipedia.org/wiki?curid=4500362", "title": "Gramscianesimo", "text": "Il gramscianesimo \u00e8 un'ideologia politica basata sul pensiero del politico italiano Antonio Gramsci, guida nonch\u00e9 cofondatore del Partito Comunista d'Italia.\nL'ideologia politica gramsciana non \u00e8 diffusa solo in Italia; infatti con il tempo \u00e8 andata a diffondersi nel resto dell'Europa cos\u00ec come nell'America Latina, nei paesi di lingua anglosassone e nei paesi dell'Estremo Oriente tramite la traduzione delle sue opere.\nFilosofia politica.\nLa dottrina politica di Antonio Gramsci era volta alla comprensione della vera situazione italiana dell'epoca e nella certezza di poterla trasformare in una societ\u00e0 socialista. Antonio Gramsci riteneva che il fascismo, visto come dittatura del capitale, fosse il punto massimo della crisi della societ\u00e0 borghese, poich\u00e9 al ceto sociale dominante, a cui era sfuggita l'egemonia culturale, rimaneva solo la possibilit\u00e0 di un regime repressivo. Infatti secondo il gramscianesimo conquistare la maggioranza politica di un paese vuol dire che le forze sociali, che di tale maggioranza sono espressione, dirigono la politica di quel determinato paese e dominano le forze sociali che a tale politica si oppongono: significa ottenere l'egemonia.\nDiffusione.\nAl gramscianesimo si rifacevano principalmente il Partito Comunista d'Italia e il Partito Comunista Italiano, mentre tra gli attuali partiti politici italiani si ispirano ad esso il Partito della Rifondazione Comunista - Sinistra Europea, il Partito Comunista Italiano, il Partito Comunista, il Movimento RadicalSocialista. Le politiche del Partito Socialista Unito del Venezuela di Hugo Ch\u00e1vez sono ispirate in parte al pensiero di Gramsci, per stessa ammissione del leader socialista venezuelano."}
{"id": "4500373", "revid": "599013", "url": "https://it.wikipedia.org/wiki?curid=4500373", "title": "Dante Lavelli", "text": "Carriera professionistica.\nCleveland Browns.\nLavelli inizi\u00f2 la propria carriera professionistica nel 1946 nella appena formata AAFC. A fianco del quarterback Otto Graham, al fullback Marion Motley, al placekicker Lou Groza e al compagno ricevitore Mac Speedie, Lavelli fu una delle stelle della squadra che vinse sette campionati nello spazio di undici anni, i primi 4 nella AAFC e altri 3 quando i Browns confluirono nella pi\u00f9 stabile NFL. Lavelli era noto per le sue mani affidabili e per le sue improvvisazioni sul campo di gioco. Inoltre era famoso per la sua abilit\u00e0 di compiere le giocate decisive nei momenti critici, guadagnandosi il soprannome di \"Mr. Clutch\". \"Lavelli aveva una delle paia di mani pi\u00f9 forti che abbia mai visto\" disse il leggendario allenatore dei Browns Paul Brown una volta di lui. Lavelli, che contribu\u00ec alla formazione della Associazione dei Giocatori della NFL, si ritir\u00f2 dopo la stagione 1956."}
{"id": "4500379", "revid": "729019", "url": "https://it.wikipedia.org/wiki?curid=4500379", "title": "Assedio di Melilla", "text": "L'assedio di Melilla del 1774 \u00e8 stato un tentativo fallito di conquista dell'enclave spagnola di Melilla da parte del sultano alawide del Marocco Muhammad III e i suoi alleati inglesi. La citt\u00e0 venne circondata e assediata nel 1774 da un grande esercito del sultano e molti mercenari algerini. La citt\u00e0 era difesa da una guarnigione comandata dall'irlandese Juan Sherlocke. L'assedio venne rotto da una flotta di soccorso spagnola.\nBattaglia.\nCon la promessa di un aiuto militare e finanziario inglese per una guerra contro la Spagna, il sultano Muhammad ibn Abd Allah form\u00f2 un esercito di 40.000 uomini dotato di una potente artiglieria e nel 1774 inizi\u00f2 a bombardare la citt\u00e0. Le truppe spagnole resistettero all'assedio per oltre 100 giorni, periodo nel cui oltre 12.000 cannonate vennero lanciate contro la citt\u00e0. Nello stesso periodo un piccolo presidio guidato da Florencio Moreno resistette ad un altro esercito mandato dal sultano a Pe\u00f1\u00f3n de V\u00e9lez de la Gomera.\nNel 1775 una nave inglese con materiale bellico diretta a Melilla venne intercettata dalla marina spagnola, marina spagnola che raggiunse poi la citt\u00e0; allo stesso tempo gli ottomani della Reggenza di Algeri iniziano ad invadere i confini orientali del Marocco e i mercenari algerini disertarono, cos\u00ec che Sherlocke inizi\u00f2 a rompere l'assedio, che cess\u00f2 definitivamente nel marzo 1775.\nLa fine dell'assedio \u00e8 ricordato dagli spagnoli come \"Nuestra Se\u00f1ora de la Victoria\".\nCon la pace di Aranjuez nel 1780, il Marocco riconobbe la sovranit\u00e0 spagnola su Melilla in cambio di alcune concessioni territoriali.\nBibliografia.\nRezette, Robert (1976). The Spanish Enclaves in Morocco. Nouvelles Editions Latines Publishing."}
{"id": "4500387", "revid": "1543377", "url": "https://it.wikipedia.org/wiki?curid=4500387", "title": "Iowa Wild", "text": "Gli Iowa Wild sono una squadra di hockey su ghiaccio dell'American Hockey League con sede nella citt\u00e0 di Des Moines, nello stato dell'Iowa. Sono affiliati ai Minnesota Wild, squadra della National Hockey League. Nati nel 2013, disputano i loro incontri casalinghi presso la Wells Fargo Arena.\nStoria.\nGli Houston Aeros nacquero come expansion team della International Hockey League nel 1994. Il nome riprendeva quello della formazione omonima che milit\u00f2 nella World Hockey Association negli anni '70. Nel 2001, dopo lo scioglimento della IHL, gli Aeros furono una delle sei squadre ad unirsi alla American Hockey League. Dopo sole due stagioni nel 2003 riuscirono a vincere la Calder Cup. Dal 2001 sono stati affiliati alla franchigia dei Minnesota Wild.\nIl 18 aprile 2013 i Minnesota Wild annunciarono che la Minnesota Sports and Entertainment non riusc\u00ec a trovare un accordo per la concessione del Toyota Center, e che Aeros si sarebbero trasferiti a Des Moines, nell'Iowa, a partire dalla stagione 2013-14. Dal 2005 al 2009 la citt\u00e0 aveva gi\u00e0 ospitato la franchigia di AHL degli Iowa Chops. Il 22 aprile fu invece presentato al pubblico il nuovo logo della squadra, ispirato al logo secondario dei Minnesota Wild.\nAffiliazioni.\nNel corso della loro storia gli Iowa Wild sono stati affiliati alle seguenti franchigie della National Hockey League:"}
{"id": "4500391", "revid": "767487", "url": "https://it.wikipedia.org/wiki?curid=4500391", "title": "Tre segreti", "text": "Tre segreti (\"Three Secrets\") \u00e8 un film del 1950 diretto da Robert Wise. Il film \u00e8 conosciuto in Italia anche con il titolo I tre segreti.\n\u00c8 un film drammatico statunitense con Eleanor Parker, Patricia Neal e Ruth Roman. Nel 1999 ne \u00e8 stato prodotto un remake televisivo, \"Three Secrets\".\nTrama.\nUn aereo precipita sul costone di una montagna. Tutti i passeggeri muoiono nell'incidente, tranne un bambino, Johnny, bloccato tra i rottami dell'aereo e in attesa dei soccorsi. La notizia fa il giro del paese e si scopre che il bimbo non era figlio legittimo, ma era stato adottato dalla famiglia perita nell'incidente. L'et\u00e0 e il nome del bambino, inducono tre donne a precipitarsi sul luogo della tragedia. Esse avevano dato anni prima in adozione il loro bambino e sanno che una di loro \u00e8 la madre naturale di Johnny. Riviviamo, quindi, tramite flashback, le storie infelici delle tre donne: Susanna, oggi felicemente sposata, che fu, anni addietro, lasciata dal militare che credeva di amare e al quale non aveva nemmeno avuto il tempo di comunicare di essere incinta. Phillys, giornalista che aveva distrutto il suo matrimonio a causa delle sue ambizioni, prima di accorgersi di aspettare un bambino. Anna, abbandonata dal suo amante senza spiegazioni e finita in prigione per alcuni anni per averlo ucciso in preda alla disperazione.\nPhillys scopre che Anna \u00e8 la madre di Johnny e glielo rivela. Ma la donna, d'accordo con Phillys, affida il bambino a Susanna, perch\u00e9 possa avere genitori amorevoli che gli assicurino una vita serena.\nProduzione.\nIl film, diretto da Robert Wise su una sceneggiatura e sul soggetto di Martin Rackin e Gina Kaus, fu prodotto da Milton Sperling per la United States Pictures e la Warner Bros. e girato sul monte Waterman nella Angeles National Forest e nei Warner Brothers Burbank Studios a Burbank, in California, dall'ottobre 1949 al novembre 1949. Il titolo di lavorazione fu \"The Rock Bottom\". \u00c8 ispirato ad un caso vero, quello di una bambina di tre anni di Los Angeles che nel 1949 cadde in un pozzo. Dopo diversi giorni, i tentativi per salvarla risultarono vani.\nDistribuzione.\nIl film fu distribuito con il titolo \"Three Secrets\" negli Stati Uniti dal 20 ottobre 1950 dalla Warner Bros.\nAltre distribuzioni:\nCritica.\nSecondo il Morandini \u00e8 un \"classico film di donne\" che pu\u00f2 vantare un ottimo montaggio (Morandini segnala a tal proposito i flashback) e ottime interpretazioni delle attrici del cast. Secondo Leonard Maltin il film \u00e8 il \"solito melodramma\"."}
{"id": "4500393", "revid": "46931", "url": "https://it.wikipedia.org/wiki?curid=4500393", "title": "I tre segreti", "text": ""}
{"id": "4500398", "revid": "287204", "url": "https://it.wikipedia.org/wiki?curid=4500398", "title": "Barletta Calcio Sport 1994-1995", "text": "Questa voce raccoglie le informazioni riguardanti il Barletta Calcio Sport nelle competizioni ufficiali della stagione 1994-1995.\nStagione.\nIl Barletta Calcio Sport affronta la Serie C1 e riesce a ottenere la salvezza a fine stagione. Non si iscrive alla Serie C1 1995-1996 per problemi finanziari e la societ\u00e0 \u00e8 dichiarata fallita.\nMaglie e sponsor.\nLa maglia \u00e8 bianca o rossa, i calzoncini sono bianchi o rossi e i calzettoni bianchi o rossi.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "4500409", "revid": "275226", "url": "https://it.wikipedia.org/wiki?curid=4500409", "title": "Guenther Netzer", "text": ""}
{"id": "4500412", "revid": "305330", "url": "https://it.wikipedia.org/wiki?curid=4500412", "title": "Strongylokrotaphus irgisensis", "text": "Lo strongilocrotafo (Strongylokrotaphus irgisensis) \u00e8 un rettile estinto appartenente ai plesiosauri. Visse nel Giurassico superiore (Titoniano, circa 150 milioni di anni fa) e i suoi resti fossili sono stati ritrovati in Russia.\nDescrizione.\nQuesto animale \u00e8 noto per resti incompleti, comprendenti principalmente un cranio frammentario e alcune ossa degli arti. Il cranio era lungo quasi un metro e, al contrario di quello di gran parte dei suoi stretti parenti come \"Liopleurodon\" e \"Pliosaurus\", era molto largo: circa la met\u00e0 della lunghezza. Attribuito a \"Strongylokrotaphus\" \u00e8 anche un fossile di una pagaia insolitamente allungata.\nLa lunghezza dell'intero animale doveva essere di circa 5 - 6 metri. Come tutti i plesiosauri, \"Strongylokrotaphus\" doveva possedere un corpo piatto e corto e quattro arti simili a pagaie.\nClassificazione.\nI fossili di questo animale furono ritrovati nei pressi della citt\u00e0 di Puga\u010d\u00ebv, nell'Oblast' di Saratov in Russia. Il cranio incompleto fu la base per uno studio (Novozhilov, 1948) in cui veniva descritta la nuova specie \"Peloneustes irgisensis\", insieme a un altro pliosauro noto per frammenti noto come \"Pliosaurus rossicus\". Successivamente (Tarlo, 1960) attribu\u00ec anche \"P. irgisensis\" al genere \"Pliosaurus\", mentre lo stesso Novozhilov (1964) istitu\u00ec il genere \"Strongylokrotaphus\" attribuendolo alla famiglia dei \"Trinacromeridae\". Studi successivi non aiutarono a chiarire la complicata tassonomia: Halstead nel 1971 consider\u00f2 \"Strongylokrotaphus irgisensis\" e \"Pliosaurus rossicus\" sinonimi, ma li attribu\u00ec al genere \"Liopleurodon\" (con la specie \"L. rossicus\"); uno studio di Knutsen del 2012, invece, ristabil\u00ec la specie \"Pliosaurus rossicus\". In ogni caso, la tassonomia di questa forma \u00e8 ancora incerta.\n\"Strongylokrotaphus\" \u00e8 comunque un rappresentante dei pliosauridi, un gruppo di plesiosauri dalle grandi teste e dal collo eccezionalmente corto.\nSignificato del nome.\nIl nome generico \"Strongylokrotaphus\" deriva dalle parole greche \"stroggylos\" (\"rotondo\") e \"krotaphos\" (\"tempia\"), con riferimento alle aperture temporali semicircolari presenti nel cranio. L'epiteto specifico, \"irgisensis\", si riferisce alla regione del fiume Irgiz, nei pressi del quale sono stati ritrovati i fossili."}
{"id": "4500413", "revid": "22356", "url": "https://it.wikipedia.org/wiki?curid=4500413", "title": "Strongylokrotaphus", "text": ""}
{"id": "4500420", "revid": "110157", "url": "https://it.wikipedia.org/wiki?curid=4500420", "title": "Duomo di Giulianova", "text": "Il duomo di San Flaviano \u00e8 la principale chiesa di Giulianova (TE). Esempio di architettura rinascimentale, \u00e8 consacrato a San Flaviano, le cui spoglie raggiunsero fortunosamente le coste giuliesi poco prima del 450. \u00c8 monumento nazionale dal 1902.\nStoria e descrizione.\nEdificato negli anni settanta del XV secolo il duomo \u00e8 stilisticamente influenzato dall'architettura toscana e umbra del tempo. La tipologia militaresca ravvisabile nella straordinaria ampiezza delle mura (2 metri circa), nelle lesene di rinforzo agli angoli, nei beccatelli e nelle caditoie che ornano i lati, pone l'edificio per imponenza come il primo esempio nell'Abruzzo adriatico, dunque vero e proprio esperimento progettuale. Ha forma ottagonale, come solito nella simbologia di riferimento ai santuari mariani, ed era in principio isolato dal resto delle abitazioni (che dal XVI/XVII secolo vi si collegano nel lato meridionale), ancora a conferma del tentativo di rispettare i canoni di una costruzione ideale. A sormontarla una cupola, poggiante su un tamburo, dall'intradosso emisferico ed estradosso slanciato a congiungersi alla lanterna ottagonale. La calotta \u00e8 rivestita di embrici semicircolari in cotto (un tempo in Maiolica azzurra con effetto rifrangente, che la rendeva un voluto punto di riferimento visibile dal mare a notevole distanza). L'interno, praticamente spoglio dopo i restauri del 1926 e del 1948 (questi ultimi ad opera di Arnaldo Foschini) volti al ripristino della spazialit\u00e0 quattrocentesca, erano stati decorati, in et\u00e0 tardorinascimentale e barocca con affreschi e ornamenti (come paraste e decorazioni a conchiglia). Altre opere ora non pi\u00f9 presenti sono una croce processionale di Nicola da Guardiagrele e il reliquario in argento con i resti del santo, rimpiazzate nella seconda met\u00e0 del Novecento da pregevoli dipinti e sculture di artisti contemporanei (fra cui spiccano i nomi del giuliese Venanzo Crocetti, di Renato Coccia e di Aligi Sassu). Posta al di sotto della collegiata, una cripta, dalla impegnativa copertura voltata ad ombrello e con volta anulare impostata su piloni albertiani. Sorta per contenere i resti del patrono e di alcune personalit\u00e0 giuliesi. Il campanile a vela ospita un concerto di 4 campane, fuse dalla Pontificia Fonderia Marinelli di Agnone nel 1961..\nIl duomo \u00e8 sede della parrocchia arcipretale di San Flaviano."}
{"id": "4500423", "revid": "1442080", "url": "https://it.wikipedia.org/wiki?curid=4500423", "title": "Porsche Tennis Grand Prix 2013 - Singolare", "text": "Il singolare del Porsche Tennis Grand Prix 2013 \u00e8 stato un torneo di tennis facente parte del WTA Tour 2013.\nLa detentrice del titolo era Marija \u0160arapova, che si \u00e8 riconfermata battendo in finale Na Li per 6-4, 6-3.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "4500428", "revid": "76963", "url": "https://it.wikipedia.org/wiki?curid=4500428", "title": "Diana Chesney", "text": "Ha iniziato a lavorare come attore nel 1948 ed ha partecipato tra gli altri, in un doppiaggio, nel film \"Basil l'investigatopo\" del 1986 in cui d\u00e0 la voce alla signora Placidia.\n\u00c8 morta di cancro nel 2004, a 87 anni."}
{"id": "4500432", "revid": "693190", "url": "https://it.wikipedia.org/wiki?curid=4500432", "title": "Looting", "text": ""}
{"id": "4500439", "revid": "830939", "url": "https://it.wikipedia.org/wiki?curid=4500439", "title": "Kendi Oiwa", "text": ""}
{"id": "4500440", "revid": "123868487", "url": "https://it.wikipedia.org/wiki?curid=4500440", "title": "Catherine Woodville", "text": "Biografia.\nEra figlia di Richard Woodville, primo conte Rivers, e Giacometta di Lussemburgo.\nSua sorella maggiore Elisabetta divenne regina consorte dopo aver sposato Edoardo IV d'Inghilterra.\nPrima dell'incoronazione di Elisabetta nel maggio del 1465, Catherine and\u00f2 sposa a Henry Stafford; entrambi gli sposi erano ancora bambini.\nLa coppia ebbe quattro figli:\nQuello di Catherine fu uno dei tanti vantaggiosi matrimoni che la regina riusc\u00ec ad organizzare per i suoi numerosi fratelli con i rampolli delle pi\u00f9 nobili famiglie inglesi. L'intento di far aumentare prestigio e benessere alla famiglia caus\u00f2, tuttavia, il malcontento della nobilt\u00e0 e della Camera dei comuni.\nUno dei nemici pi\u00f9 acerrimi dei Woodville si rivel\u00f2 essere Richard Neville, XVI conte di Warwick; questi, dapprima sostenitore Yorkista, ruppe la sua alleanza con Edoardo IV in seguito al matrimonio tra il re ed Elisabetta. Nel 1469 Warwick ordin\u00f2 l'esecuzione del padre di Catherine e di suo fratello John Woodville, fatti prigionieri quando l'esercito del re fu sconfitto dai ribelli nella battaglia di Edgecote Moor.\nNel 1483 le fortune della famiglia Woodville finirono con la morte di Edoardo IV in aprile. Elisabetta, come madre del giovane Edoardo V d'Inghilterra, divenne regina madre, tuttavia nel giugno del 1483 il suo matrimonio venne giudicato invalido avendo Edoardo IV stipulato un pre-contratto di nozze con Lady Eleanor Talbot. Il fratello del re Riccardo duca di Gloucester e Lord Protector reclam\u00f2 la corona il 22 giugno attraverso un Act of Parliament, conosciuto come Titulus Regius, che dichiarava inoltre Edoardo V e i fratelli figli illegittimi.\nElisabetta fu costretta a trovar rifugio in un santuario con le figlie mentre i due figli Edoardo e Riccardo, i principi nella Torre, furono rinchiusi nella Torre. Il 25 giugno 1483 Riccardo III ordin\u00f2 l'esecuzione del fratello di Anne Antonio Woodville, conte Rivers, e di Richard Grey, figlio di Elisabetta e del primo marito Sir John Grey di Groby.\nNel 1483 Buckingham dapprima si alle\u00f2 e aiut\u00f2 il fratello del defunto Edoardo IV Richard, duca di Gloucester a succedere al trono al posto del piccolo Edoardo V. Successivamente per\u00f2 si mise a capo di una rivolta per spodestarlo e mettere al suo posto Enrico Tudor in esilio in Bretagna. Il complotto fall\u00ec e Buckingham venne giustiziato per tradimento il 2 novembre 1483.\nDopo che Riccardo III fu sconfitto e ucciso nella battaglia di Bosworth da Enrico Tudor nel 1485, Catherine spos\u00f2 lo zio del nuovo re Gaspare Tudor il 7 novembre 1485.\nDopo la morte del secondo marito nel 1495 Catherine si spos\u00f2 con Richard Wingfield."}
{"id": "4500444", "revid": "436907", "url": "https://it.wikipedia.org/wiki?curid=4500444", "title": "Bad Blood (album Bastille)", "text": "Bad Blood \u00e8 il primo album in studio del gruppo musicale britannico Bastille, pubblicato il 4 marzo 2013 dalla Virgin Records.\nL'album \u00e8 stato registrato a Londra ed \u00e8 stato prodotto dal frontman Dan Smith insieme a Mark Crew. Il disco ha debuttato inoltre alla prima posizione della classifica britannica degli album.\n\"All This Bad Blood\".\nIl 22 novembre 2013 i Bastille hanno ripubblicato \"Bad Blood\" sotto forma di doppio album e reintitolato \"All This Bad Blood\". Il primo disco contiene gli stessi brani presenti nell'edizione originaria, mentre il secondo \u00e8 diviso in due parti, \"All This Bad Blood\" e \"Other People's Heartache\": la prima parte contiene quattro brani originariamente pubblicati come b-side dei vari singoli del gruppo e nell'edizione \"Extended Cut\" di \"Bad Blood\"; la seconda parte \u00e8 invece una selezione di alcuni brani tratti dai mixtape \"Other People's Heartache\" e \"Other People's Heartache Pt. 2\", con l'aggiunta degli inediti \"The Draw\" e \"Skulls\"."}
{"id": "4500446", "revid": "22356", "url": "https://it.wikipedia.org/wiki?curid=4500446", "title": "Stretosaurus", "text": ""}
{"id": "4500447", "revid": "22356", "url": "https://it.wikipedia.org/wiki?curid=4500447", "title": "Thalassonomosaurus", "text": ""}
{"id": "4500449", "revid": "22356", "url": "https://it.wikipedia.org/wiki?curid=4500449", "title": "Thalassiosaurus", "text": ""}
{"id": "4500451", "revid": "554814", "url": "https://it.wikipedia.org/wiki?curid=4500451", "title": "Kenji Oiwa", "text": ""}
{"id": "4500452", "revid": "22356", "url": "https://it.wikipedia.org/wiki?curid=4500452", "title": "Branacasaurus", "text": ""}
{"id": "4500454", "revid": "22356", "url": "https://it.wikipedia.org/wiki?curid=4500454", "title": "Ischyrodon", "text": ""}
{"id": "4500456", "revid": "22356", "url": "https://it.wikipedia.org/wiki?curid=4500456", "title": "Peyerus", "text": ""}
{"id": "4500457", "revid": "1442080", "url": "https://it.wikipedia.org/wiki?curid=4500457", "title": "Porsche Tennis Grand Prix 2013 - Doppio", "text": "Il doppio del Porsche Tennis Grand Prix 2013 \u00e8 stato un torneo di tennis facente parte del WTA Tour 2013.\nIveta Bene\u0161ov\u00e1 e Barbora Z\u00e1hlavov\u00e1-Str\u00fdcov\u00e1 erano le detentrici del titolo, ma la Bene\u0161ov\u00e1 ha deciso di non partecipare al torneo. La Z\u00e1hlavov\u00e1-Str\u00fdcov\u00e1 ha partecipato con Julia G\u00f6rges; le due hanno perso al primo turno contro Liezel Huber e Janette Hus\u00e1rov\u00e1.\nIn finale Mona Barthel e Sabine Lisicki hanno sconfitto Bethanie Mattek-Sands e Sania Mirza per 6-4, 7-5."}
{"id": "4500458", "revid": "22356", "url": "https://it.wikipedia.org/wiki?curid=4500458", "title": "Spondylosaurus", "text": ""}
{"id": "4500460", "revid": "585241", "url": "https://it.wikipedia.org/wiki?curid=4500460", "title": "Pierfrancesco Emilio Romano Gamba", "text": ""}
{"id": "4500461", "revid": "22356", "url": "https://it.wikipedia.org/wiki?curid=4500461", "title": "Tremamesacleis", "text": ""}
{"id": "4500467", "revid": "22356", "url": "https://it.wikipedia.org/wiki?curid=4500467", "title": "Apractocleidus", "text": ""}
{"id": "4500469", "revid": "547034", "url": "https://it.wikipedia.org/wiki?curid=4500469", "title": "Francesco Ram\u00edrez", "text": "Biografia.\nFrancesco Ram\u00edrez nacque il 14 febbraio 1648 ad Estremera, provincia di Madrid ed arcidiocesi di Toledo (oggi nell'arcidiocesi di Madrid), all'epoca della Spagna degli Asburgo (oggi nella parte centrale del Regno di Spagna).\nEntrato nell'Ordine dei frati predicatori, ricevette in seguito l'ordinazione sacerdotale.\nIl 28 febbraio 1689 papa Innocenzo XI lo nomin\u00f2, quarantunenne, arcivescovo metropolita di Brindisi; succedette a Juan Torrecillas y Ruiz de C\u00e1rdenas, deceduto sessantacinquenne il 24 giugno 1688. Ricevette la consacrazione episcopale il 6 marzo seguente, presso la chiesa di Santa Maria in Transpontina a Roma, per imposizione delle mani del cardinale Galeazzo Marescotti, arcivescovo-vescovo emerito di Tivoli, assistito dai co-consacranti monsignori Alberto Mugiasca, O.P., vescovo di Alessandria, ed Alberto Sebastiano Blotto, O.Carm., vescovo di Albenga. Prese possesso dell'arcidiocesi durante una cerimonia successiva che si svolse presso la basilica della Visitazione e San Giovanni Battista a Brindisi ed in seguito ricevette il pallio, simbolo di comunione tra la Santa Sede ed il metropolita.\nIl 26 agosto 1697 papa Innocenzo XII lo trasfer\u00ec, quarantanovenne, alla sede diocesana di Agrigento con dignit\u00e0 di arcivescovo, a titolo personale; succedette a Francesco Maria Rini, O.F.M., deceduto il 4 agosto 1696 all'et\u00e0 di settantadue anni. Prese possesso dell'arcidiocesi durante una cerimonia successiva che si svolse presso la cattedrale di San Gerlando ad Agrigento.\nMor\u00ec il 27 agosto 1715 ad Agrigento, all'et\u00e0 di sessantasette anni. Al termine dei solenni funerali, la salma venne tumulata nella cattedrale di Agrigento.\nGenealogia episcopale.\nLa genealogia episcopale \u00e8:"}
{"id": "4500477", "revid": "729019", "url": "https://it.wikipedia.org/wiki?curid=4500477", "title": "Anna Orzelska", "text": "Biografia.\nEra la figlia illegittima di Augusto II di Polonia e di Henriette R\u00e9nard. Augusto incontr\u00f2 Henriette a Varsavia nel 1706, dove suo padre, un commerciante di vini di Lione, aveva un saloon.\nLa maggior parte degli storici concordano sul fatto che in un primo momento, Henriette non conosceva la vera identit\u00e0 del suo amante. Come risultato della loro relazione, nel novembre 1707 nacque una figlia, Anna Carolina. Augusto venne a sapere della sua esistenza un anno e mezzo dopo. Henriette spos\u00f2 un uomo d'affari parigino, Fran\u00e7ois Drian, poco dopo la nascita di Anna Carolina, e si trasfer\u00ec in Francia, dove \u00e8 cresciuta.\nPer lungo tempo, la ragazza visse a Parigi con la madre, senza il supporto di suo padre. Tuttavia, nel 1723, il suo fratellastro, il conte Federico Augusto Rutowsky, la trov\u00f2 e la port\u00f2 alla corte di Dresda, dove venne presentata al re.\nIl 19 settembre 1724, Augusto la riconobbe ufficialmente e le diede il titolo di contessa Orzelsk.\nLa corte di Augusto aveva la reputazione di essere la pi\u00f9 scandalosa d'Europa e incoraggi\u00f2 il comportamento della contessa, che \u00e8 stato considerato scandaloso. I contemporanei hanno notato la sua tendenza a bere, fumare tabacco e alle numerose relazioni. Anna eccelleva nell'equitazione, nella caccia e nella danza. Spesso \u00e8 apparsa in abiti maschili e perfino in uniforme militare.\nNel 1728, mentre il re Federico Guglielmo I di Prussia, era in visita a Dresda, Anna Carolina incontr\u00f2 suo figlio, il principe ereditario Carlo Federico (il futuro Federico II di Prussia). Divenne la prima (e, probabilmente, l'unica) amante di Federico.\nMatrimonio.\nSpos\u00f2, il 10 agosto 1730, il principe Carlo Ludovico di Schleswig-Holstein-Sonderburg-Beck. Ricevette da suo padre 300.000 talleri come dote. Ebbero un figlio:\nLa coppia divorzi\u00f2 nel 1733 e vissero separatamente: Carlo Ludovico a K\u00f6nigsberg e Anna Carolina a Venezia.\nVerosimilmente visit\u00f2 Torino nel 1758, poich\u00e9 al 22 settembre di quell'anno \u00e8 datata la lettera patente di naturalizzazione a cittadina sabauda (AST Archivio di Stato di Torino, \"Patenti del Controllo generale delle Finanze\", Registro 31, Carta 52, Volume 19).\nMorte.\nMor\u00ec il 27 settembre 1769, a Avignone, all'et\u00e0 di 62 anni."}
{"id": "4500481", "revid": "1186766", "url": "https://it.wikipedia.org/wiki?curid=4500481", "title": "Benedetto (disambigua)", "text": ""}
{"id": "4500482", "revid": "287204", "url": "https://it.wikipedia.org/wiki?curid=4500482", "title": "Grand Prix SAR La Princesse Lalla Meryem 2013 - Singolare", "text": "Il singolare del Grand Prix SAR La Princesse Lalla Meryem 2013 \u00e8 stato un torneo di tennis facente parte del WTA Tour 2013.\nKiki Bertens era la detentrice del titolo, ma \u00e8 stata sconfitta ai quarti di finale da Lourdes Dom\u00ednguez Lino che \u00e8 stata poi sconfitta in finale da Francesca Schiavone per 6-1, 6-3."}
{"id": "4500484", "revid": "287204", "url": "https://it.wikipedia.org/wiki?curid=4500484", "title": "Gran Premio motociclistico di Svezia 1979", "text": "Il Gran Premio motociclistico di Svezia fu il nono appuntamento del motomondiale 1979.\nSi svolse il 21 e 22 luglio 1978 sul Circuito di Karlskoga (sabato 21 la 250, domenica 22 le altre classi). Corsero le classi 125, 250, 500 e sidecar B2A.\nIn 500 Barry Sheene approfitt\u00f2 dei problemi di Virginio Ferrari (ritirato con il motore bloccato) e di Kenny Roberts (penalizzato da problemi alla sospensione posteriore) per vincere la seconda gara stagionale. Con il quarto posto Roberts scavalc\u00f2 Ferrari nella classifica iridata.\nNella 250 Graziano Rossi vinse autorevolmente nonostante un \"dritto\" a inizio gara.\nRitorno alla vittoria in 125 per Pier Paolo Bianchi: il riminese non vinceva un GP da esattamente un anno. Assente \u00c1ngel Nieto, infortunatosi in una gara non iridata (la sua moto fu affidata allo svizzero Bruno Kneub\u00fchler).\nNei sidecar \"tradizionali\" prima vittoria iridata per Jock Taylor.\nClasse 500.\n30 piloti alla partenza, 13 al traguardo.\nClasse 250.\n30 piloti alla partenza, 18 al traguardo.\nClasse 125.\n30 piloti alla partenza, 11 al traguardo.\nClasse sidecar B2A.\nLa prima vittoria nel motomondiale di Jock Taylor arriva proprio nel GP in cui esordisce come suo passeggero lo svedese Benga Johansson, ex pilota della classe 125. Taylor si era visto costretto a scegliere un nuovo passeggero dopo che James Neil, preoccupato per i rischi che si corrono in pista, aveva deciso di abbandonare i Gran Premi.\nLa gara vede anche il ritiro del leader provvisorio della classifica Rolf Steinhausen."}
{"id": "4500491", "revid": "135224", "url": "https://it.wikipedia.org/wiki?curid=4500491", "title": "Jokin Aperribay", "text": ""}
{"id": "4500495", "revid": "1272592", "url": "https://it.wikipedia.org/wiki?curid=4500495", "title": "Grand Prix SAR La Princesse Lalla Meryem 2013 - Doppio", "text": "Il doppio del Grand Prix SAR La Princesse Lalla Meryem 2013 \u00e8 stato un torneo di tennis facente parte del WTA Tour 2013.\nLe detentrici del titolo erano Petra Cetkovsk\u00e1 e Aleksandra Panova, ma hanno deciso di non partecipare.\nT\u00edmea Babos e Mandy Minella hanno sconfitto in finale Petra Marti\u0107 e Kristina Mladenovic per 6\u20133, 6\u20131."}
{"id": "4500498", "revid": "1714743", "url": "https://it.wikipedia.org/wiki?curid=4500498", "title": "Carlo Antonio di Schleswig-Holstein-Sonderburg-Beck", "text": "Fu un antenato della regina Elisabetta II del Regno Unito.\nBiografia.\nEra il figlio di Pietro Augusto di Schleswig-Holstein-Sonderburg-Beck, e della sua prima moglie, la principessa Sofia d'Assia-Philippsthal.\nMatrimonio.\nSpos\u00f2, il 30 maggio 1754, la contessa Federica Carlotta di Dohna-Schlodien in Leistenau (3 luglio 1738-21 aprile 1785). La coppia ebbe un figlio:\nMorte.\nMor\u00ec il 12 settembre 1759. Suo figlio succedette a suo nonno."}
{"id": "4500502", "revid": "149485", "url": "https://it.wikipedia.org/wiki?curid=4500502", "title": "XXVIII Campionati europei di ginnastica artistica femminile", "text": "I XXVIII Campionati europei femminili di ginnastica artistica sono stati la 28\u00aa edizione dei campionati europei di ginnastica artistica femminili, validi per la qualificazione di una atleta juniores dell'anno 1995 per nazione alla I edizione dei Giochi olimpici giovanili di Singapore."}
{"id": "4500510", "revid": "300067", "url": "https://it.wikipedia.org/wiki?curid=4500510", "title": "Artem Vihrov", "text": ""}
{"id": "4500511", "revid": "287204", "url": "https://it.wikipedia.org/wiki?curid=4500511", "title": "Barbora Bobulova", "text": ""}
{"id": "4500513", "revid": "1782831", "url": "https://it.wikipedia.org/wiki?curid=4500513", "title": "Kallen Kozuki", "text": ", conosciuta anche come , \u00e8 uno dei personaggi principali della serie anime/manga \". \u00c8 presente in quasi tutte le opere derivate. \u00c8 stata ideata dallo sceneggiatore televisivo Ichir\u014d \u014ckouchi, mentre il suo character design originale \u00e8 delle CLAMP.\nIl personaggio.\nKallen \u00e8 una ragazza di diciassette, diciotto (seconda stagione) anni, grintosa, tosta, ma anche piuttosto riservata. Britanna da parte di padre, giapponese da parte di madre, \u00e8 l'erede del casato degli Stadtfeld, ma preferisce farsi chiamare con il cognome materno, Kozuki, ritenendosi esclusivamente giapponese; in pubblico, \u00e8 conosciuta con il cognome paterno. Mentre l'importante pap\u00e0 \u00e8 fuori, ella vive nella villa con la moglie dell'uomo e la mamma naturale, in un difficile contesto familiare. Al riguardo, Jun Fukuyama, il doppiatore originale di Lelouch, commenta che quella di Kallen pare la dimora di un demone; il pensiero del signor Stadtfeld, che ha fatto una brava ragazza come la Kozuki, mette un po' di agitazione a Fukuyama, il quale afferma che comunque l'amore della madre di Kallen per quest'ultima \u00e8 reale. Quella donna, aggiunge Jun, desiderava soltanto stare, di nascosto, accanto alla figlia, nonch\u00e9 la felicit\u00e0 della medesima, e questa era l'unica consolazione per il suo cuore devastato. Kallen era molto legata al fratello maggiore, Naoto, leader della resistenza giapponese contro l'Impero di Britannia, ruolo che gli cost\u00f2 la vita. Ella \u00e8 tra i migliori studenti dell'Istituto Ashford, fa parte del Consiglio Studentesco, e vanta degli ammiratori tra gli allievi di sesso maschile (nello stage 6, una schiera di ragazzi compete per ottenere un suo bacio). Da un lato, lodevole studentessa, tranquilla, riservata, delicata, di salute cagionevole (giustifica le assenze a scuola con delle precarie condizioni di salute), del prestigioso istituto degli Ashford, dall'altro, temibile terrorista della resistenza dei Giapponesi nell'Area 11 ed asso dei Cavalieri Neri, con nome in codice Q-1 ed il potente dal colore rosso, il Guren: una doppia vita ricalcata da Lelouch quando, a scuola, insinua che lei indossa una maschera gi\u00e0 da tempo. All'interno dell'Ordine, Kallen \u00e8 anche il capo delle guardie del corpo di Zero, leader e fondatore dei Cavalieri Neri. Egli ha ridato alla cellula terroristica la speranza di poter sconfiggere l'Impero invasore, e la Kozuki se ne innamora, ignorando, fino all'epilogo della prima stagione, che quello non \u00e8 altri che il compagno di classe Lelouch. Nella poesia \"Yuukyou Seishunka\", a lui dedicata, Kallen esprime che, prima di incontrarlo, voleva cambiare la pesante realt\u00e0, recitava in modo ribelle e sconsiderato, ma non credeva che ne sarebbe venuto fuori qualcosa. Dopo la morte del fratello, sent\u00ec il mondo crollarle addosso, che avrebbe combattuto fino alla fine senza tornare indietro, e, un giorno, sarebbe perita come Naoto. Quel poco di forza di volont\u00e0 che le era rimasta le scivol\u00f2 via, e, in quel momento, ella immaginava Lelouch come \u00abla stella allo spuntare dell'alba\u00bb. Anche se avrebbe dovuto ribellarsi alla tirannia di Britannia, prosegue, senza saperlo Kallen ha ottenuto una devozione personale solo per lui.\nCreazione e sviluppo.\nMokona delle CLAMP ha riferito che, dalla bozza iniziale, Kallen non \u00e8 praticamente cambiata.\nHiroyuki Yoshino ha asserito che quello di cui pu\u00f2 vantarsi di essere stato utile \u00e8 ci\u00f2 che concerne Kallen nella prima met\u00e0 della serie. Secondo le impostazioni iniziali, ella doveva essere una ragazza giapponese appartenente alla resistenza. Ma, vedendo il suo aspetto grazioso, Yoshino ha suggerito ad Ichir\u014d \u014ckouchi di renderla una mezzosangue, e poi, perch\u00e9 no, di iscriverla a scuola. Kozuki \u00e8 forte di carattere, ma, in alcune situazioni, come quando viene scoperta, diventa maldestra. Maldestra e \"pucci-pucci\". Quindi \u00e8 entrata senza problemi all'Istituto Ashford, ma per la scena della doccia nel terzo episodio (voluta da Ohkouchi fin dall'inizio) Hiroyuki ha chiesto di accontentarlo ancora in una cosa. Voleva che scostando la tendina della doccia Kallen vedesse Lelouch. Ed alla domanda \"Ma perch\u00e9 fargliela spostare?\" ha risposto \"Per via del telefono!\". E cos\u00ec via, insomma. Yoshino \u00e8 dell'idea che vedere una persona nuda o in mutande non sia eccitante. Quello che lo rende eccitante, invece, \u00e8 notare il suo imbarazzo mentre viene vista da un altro. \u00c8 questo il motivo per cui gli premeva vedere la reazione della giovane per met\u00e0 britanna e per met\u00e0 giapponese. Del resto, quando gli venne presentato \"Code Geass\", il regista Taniguchi gli chiese chiaramente di inserire all'interno qualche \"situazione da otaku\". Ecco perch\u00e9, ha concluso il co-sceneggiatore, si vanta del fatto che il suo apporto pi\u00f9 importante nella prima met\u00e0 della serie sia stata la scena del telefono nel terzo episodio.\nDoppiaggio.\nAmi Koshimizu ha definito \"Code Geass\" una battaglia, in quanto la serie rappresenta il campo su cui una doppiatrice inesperta come lei ha fatto la gavetta. Durante le registrazioni, ha riferito la Koshimizu, mentre recitava ella sapeva di non poter essere pi\u00f9 brava dei suoi senpai, ma di certo non voleva essere da meno. Una delle sue sfide \u00e8 stata rendere al meglio le battute di Kallen nelle battaglie. La doppiatrice si \u00e8 detta orgogliosissima del fatto che il Guren sia \"la quintessenza del lusso\", ed asseriva di divertirsi a recitare durante le scene di combattimento.&lt;br&gt;In un'intervista riportata dalla rivista anime \"Newtype USA\", Ami ha parlato delle difficolt\u00e0 avute nel prestare la voce alla Kozuki a causa della doppia vita della stessa. Tuttavia, alcuni aspetti del personaggio, quali l'ingenuit\u00e0 fanciullesca e la competitivit\u00e0, hanno permesso alla doppiatrice di relazionarsi con la ragazza della serie; la Koshimizu ammetteva una certa somiglianza con Kallen.\nStoria.\n\"Code Geass: Lelouch of the Rebellion\".\nKallen \u00e8 tra i terroristi alla guida del camion che trasporta il gas tossico rubato a Britannia. Durante la fuga, il mezzo, trovandosi davanti la moto di Rivalz, fa un incidente. Lelouch scende dalla moto guidata dal compagno di classe per prestare soccorso, ma il camion riparte improvvisamente, ed il giovane vi rimane dentro. Nascosto, vede Kallen, la quale ha lasciato il posto alla sinistra del volante per uscire con il Glasgow e combattere i soldati britanni, che inseguono i fuggitivi. Per stanare i terroristi, il Principe Clovis, Governatore dell'Area 11, ordina lo sterminio dell'intero ghetto di Shinjuku. La giovane Kozuki viene contattata da una voce maschile, quella di Lelouch, che fa vincere lei ed i suoi compagni, grazie al misterioso individuo venuti in possesso di un carico di KnightMares britanni, contro le forze nemiche, fino a quando, per l'Impero, scende in campo Suzaku con il potentissimo Lancelot, che sbaraglia gli avversari. Dopo che Suzaku attacca lo Southerland guidato da Lelouch, Kallen giunge in aiuto di quest'ultimo per ricambiare il favore; tuttavia, la potenza del frame bianco di Suzaku la costringe immediatamente ad abbandonare il Glasgow. L'esercito britanno trova il nascondiglio dove si sono rifugiati la giovane Kozuki, gli altri terroristi ed i Giapponesi superstiti; sta per aprire il fuoco, ma riceve improvvisamente dal Principe Clovis l'ordine di interrompere i combattimenti ed il massacro degli abitanti del ghetto, nonch\u00e9 di soccorrere ciscun ferito.\nDopo un lungo periodo di assenza, giustificato con una falsa salute cagionevole, la giovane Kallen torna all'Ashford; quello della studentessa \u00e8, per lei, un ruolo di copertura. Lelouch, suo compagno di classe, riconosce in lei la ragazza di Shinjuku. Le si avvicina per averne la conferma; usa il Geass per chiederle se fosse lei, ieri, a guidare il Glasgow a Shinjuku, e perch\u00e9 stia con i terroristi. All'ultima domanda, Kallen risponde che si sente giapponese, nonostante il suo sangue sia per met\u00e0 britanno. Terminato l'effetto del potere che piega all'obbedienza, Kozuki non ricorda gli interrogativi del compagno. Questo, prima di allontanarsi, ordina, per sicurezza, alla ragazza di non parlare con nessuno degli eventi di Shinjuku, ma non sa ancora che il Geass non funziona due volte sulla stessa persona. L'inspiegabile richiesta fa nascere dei sospetti in Kallen, secondo cui il giovanotto potrebbe essere lo stesso che la contatt\u00f2 nel ghetto; ella non pu\u00f2 permettere che lui scopra la sua identit\u00e0. Su richiesta del direttore, nonno della Presidente Milly Ashford, il quale sostiene che la Stadtfeld non possa, a causa dei suoi problemi di salute, prendere parte ad altre attivit\u00e0 - e per regola ogni studente dell'istituto deve appartenere almeno ad un club - la mezzosangue entra a far parte del Consiglio degli Studenti. In un momento di solitudine con Lelouch, Kallen gli domanda aggressivamente se fosse a Shinjuku, ma riceve una telefonata da parte del tizio misterioso che la guid\u00f2 nel ghetto, il quale le d\u00e0 appuntamento per l'indomani alla Tokyo Tower. La giovane Kozuki, abbandonati i suoi dubbi, torna a recitare la parte della delicata allieva di salute cagionevole. La voce che ha appena sentito \u00e8 in realt\u00e0 una registrazione effettuata da Lelouch per deviare i sospetti della terrorista.\nSeguita da Kaname Ohgi (leader della resistenza giapponese, nonch\u00e9 migliore amico di Naoto, il defunto fratello maggiore della giovane Kozuki) e Shinichiro Tamaki, Kallen si presenta all'appuntamento datole dal misterioso individuo alla Tokyo Tower, il quale la ricontatta dicendole di prendere la metropolitana. Entrati in un vagone vuoto, i tre terroristi trovano un uomo con una maschera sul volto, che si presenta con il nome di Zero. Questi dice a Kallen e compagni che il terrorismo \u00e8 inutile, definendolo solo un dispetto infantile; il nemico, aggiunge, non \u00e8 Britannia, ma l'Impero di Britannia. Zero conquista la fiducia della giovane Kozuki e gli altri salvando, con solo due uomini, Kallen ed Ohgi, a disposizione, Suzaku Kururugi, condannato ingiustamente per l'assassinio del Principe Clovis, avvenuto per mano di Lelouch; quest'impresa \u00e8 possibile soprattutto grazie al potere del Geass, che impone al Margravio Jeremiah Gottwald di lasciarli andare.\nAl Convention Center Hotel, sul Lago Kawaguchi, alcuni terroristi appartenenti al Fronte di Liberazione del Giappone tengono in ostaggio dei cittadini britanni. Prima che l'esercito dell'Impero possa portare al sicuro i prigionieri, Zero fa esplodere le bombe fatte piazzare nell'edificio, per poi comunicare di aver tratto in salvo gli ostaggi ed annunciare la nascita dell'Ordine dei Cavalieri Neri, che egli definisce paladini della giustizia, dalla parte dei deboli.\nKallen riceve la visita di Milly, che le ha portato le pagelle scorse; avendo dato un'occhiata ai voti, la Presidente ha scoperto che la compagna di scuola ha il sangue misto. L'erede del casato degli Stadtfeld le spiega che la donna che ha visto prima \u00e8 la moglie del padre, mentre la domestica \u00e8 la madre naturale, verso cui la giovane non ha alcuna stima: per Kallen la mamma \u00e8 una stupida, potrebbe andarsene, ed invece si ostina a restare nonostante le umiliazioni perch\u00e9 si aggrappa al suo ex amante. Venuta a conoscenza della complicata vita familiare della ragazza, Milly rassicura la compagna che manterr\u00e0 il segreto circa le origini di questa. Intanto, i Cavalieri Neri stanno conquistando la fiducia degli Eleven. Kallen \u00e8 consapevole che molti membri dell'Ordine vorrebbero vedere il vero volto di Zero, e lei \u00e8 una di quelli; tuttavia, \u00e8 convinta che, se insistessero su questo punto, il loro leader sparirebbe. I Cavalieri Neri irrompono nel magazzino dove si produce il Refrain, una droga che si sta diffondendo tra i Giapponesi in quanto d\u00e0 allucinazioni a chi ne fa uso, riportandolo nel passato. Tra le persone assuefatte dallo stupefacente, la giovane Kozuki trova sua madre; la genitrice, sotto l'effetto della droga, ha allucinazioni in cui Kallen \u00e8 bambina e Naoto, il defunto primogenito, \u00e8 ancora in vita. La mezzosangue \u00e8 amareggiata per la mamma, che ella vede aggrapparsi a Britannia, agli uomini, e perfino alla droga. Quando Kallen, all'interno del Glasgow, subisce l'attacco di un KnightPolice, sua madre la rassicura che non l'abbandoner\u00e0 mai, che rester\u00e0 sempre al suo fianco; la ragazza capisce, cos\u00ec, il vero motivo per cui la genitrice non se n'\u00e8 andata. Kallen si rende conto di essere stata stupida, ed alla madre, assente su un letto d'ospedale, promette che, quando la donna uscir\u00e0 dal carcere, a cui \u00e8 stata condannata per vent'anni, il mondo sar\u00e0 migliore.\nKyoto fornisce i Cavalieri Neri di Glasgows modificati dai Giapponesi, i Burai. Zero consegna a Kallen le chiavi del potente Guren Nishiki; ella, indica l'uomo mascherato, sar\u00e0 il pilota di punta dell'Ordine. I Cavalieri Neri si recano a Narita per sconfiggere il Governatore Cornelia ed il suo esercito, intenti a sgominare il Fronte di Liberazione del Giappone. Con le sue onde radianti, il Guren provoca una frana, che spiazza le truppe britanne ed il Fronte di Liberazione del Giappone. Kallen mette in difficolt\u00e0 la Principessa britanna, ma Suzaku giunge in soccorso della nobile; con sorpresa del giovane Kururugi, il Guren sembra riuscire a tenere testa al suo potentissimo Lancelot, ma quest'ultimo ferma l'arto destro del frame avversario, nonch\u00e9 l'arma pi\u00f9 potente di quello, e batte l'opponente. I Cavalieri Neri si ritirano, facendosi scudo, detesta ammettere Kallen, con il Fronte di Liberazione del Giappone. La ragazza va a cercare Zero, sparito, e lo trova in compagnia di C.C., che il leader presenta come sua alleata. Alla base, parlando con Lelouch attraverso la porta chiusa della stanza del giovane, gli chiede se quella donna, invece, conosca la sua identit\u00e0, ma poi ritira la domanda.\nI Cavalieri Neri vengono convocati a Kyoto. Dinnanzi a Kirihara, Zero rivela di non essere giapponese; Kallen e gli altri capiscono perci\u00f2 la ragione per cui il loro leader non possa mostrare il suo volto, e Kirihara, che riconosce in Lelouch, smascheratosi di spalle al suo Ordine, il Principe britanno giunto anni fa in Giappone in qualit\u00e0 di ostaggio, garantisce ai Cavalieri Neri, tra cui qualche diffidente, che Zero \u00e8 nemico dell'Impero.\nAl funerale del padre di Shirley, travolto dalla frana provocata dai Cavalieri Neri a Narita, Kallen, sentendosi in colpa, chiede scusa alla compagna di classe. Suzaku, adirato, disprezza i Cavalieri Neri: essi, asserisce il giovane, sono dei vigliacchi, mescolano le carte per poi prendersi i meriti; i risultati ottenuti con mezzi sbagliati non hanno alcun valore. Kallen confessa a Zero che, fino ad ora, ha creduto di essere indiscutibilmente dalla parte della giustizia, ma ora si chiede se sia giusto continuare a combattere in questo modo. Il leader risponde che, proprio perch\u00e9 i sacrifici commessi non risultino vani, \u00e8 necessario compierne degli altri; per vincere, i Cavalieri Neri spargeranno tutto il sangue utile. Tuttavia, non pu\u00f2, aggiunge il ragazzo, costringere il pilota del Guren a restare al suo fianco; Kozuki replica che lo seguir\u00e0.\nI Cavalieri Neri si muovono per liberare Kyoshiro Tohdoh, del Fronte di Liberazione del Giappone, arrestato e condannato a morte. Durante la battaglia, la cabina del pilota del Lancelot, messo in difficolt\u00e0 dalla strategia di Zero, che aveva studiato per individuare il punto debole del frame bianco, si spezza; Kallen scopre, cos\u00ec, che a guidare il Lancelot \u00e8 Suzaku, ed incita gli altri ad attendere gli ordini di Zero, che, turbato dalla rivelazione, comanda la fine degli attacchi. Ormai Tohdoh \u00e8 libero, i Cavalieri Neri possono ritirarsi.\nIl leader dei Cavalieri Neri nomina Kallen capo della squadra Zero, con orgoglio della ragazza. A scuola, durante una festa in onore di Suzaku, scelto per proteggere la Principessa Euphemia, Kallen, facendosi forza pensando di doverlo fare per Zero, vuole assassinare il pilota del Lancelot, ma Lelouch, avendolo intuito, glielo impedisce; Zero rimprovera poi Diethard, che ha spinto la Kozuki all'omicidio del compagno di classe. Il leader indica ai Cavalieri Neri la cattura di Suzaku Kururugi, diretto sull'isola di Shikine; il soldato britanno sar\u00e0 trattato come un prigioniero di guerra, con sollievo di Kallen. L'Ordine attacca il quartier generale, e riesce a condurre il pilota del Lancelot in un campo che disattiva il frame, eccetto le sue funzioni principali. Suzaku riceve l'ordine di trattenere Zero fino all'arrivo dei missili e di morire con lui; Kallen scende dal Guren, cerca di rivelare al giovane Kururugi la sua vera identit\u00e0 e gli chiede di lasciare Zero. Quando arriva l'Avalon, Lelouch emana il Geass su Suzaku. Quest'ultimo, risvegliatosi sull'isola di Kamine, incontra Kallen e scopre che lei fa parte dei Cavalieri Neri. Il ragazzo intuisce che la giovane non conosce la vera identit\u00e0 di Zero. Vuole convincerla a lasciare i terroristi, a cui fanno fare una fine terribile, ma Kallen, da parte sua, non approva il servizio che Suzaku d\u00e0 a Britannia. Il giovane Kururugi le confida che \u00e8 stato lui ad uccidere suo padre, l'ultimo Primo Ministro del Giappone; le dice che, se per raggiungere un obiettivo, si usano metodi sbagliati, rimangono solo il vuoto ed il rimorso. Tuttavia, Kallen sostiene che nessuno ha il diritto di dire ci\u00f2 che \u00e8 giusto o sbagliato, oppure la vita di suo fratello non avrebbe avuto senso. La ragazza scappa poi insieme a Zero sul Gawain, preso in antiche rovine misteriose.\nDopo il massacro dei Giapponesi comandato dalla Principessa Euphemia durante l'inaugurazione della Regione ad Amministrazione Speciale Giappone, scoppia una guerra tra i Cavalieri Neri e l'esercito britanno, denominata Black Rebellion. I Cavalieri Neri occupano l'Istituto Ashford, che diventa la loro base. Kallen si rivela un membro dell'Ordine ai compagni di scuola.\nZero abbandona inspiegabilmente la guerra. Kallen segue il Lancelot con il Guren, certa che Suzaku stesse andando da Zero. Sull'isola di Kamine, il giovane Kururugi rompe con un colpo di pistola la maschera del leader dei Cavalieri Neri, detentore, ha dichiarato l'altro, del Geass, un potere che costringe all'obbedienza: il vero volto di Zero \u00e8 Lelouch. Kallen \u00e8 sconvolta, si sente sfruttata e presa in giro da lui.\n\"Code Geass: Lelouch of the Rebellion R2\".\nQuasi un anno dopo la Black Rebellion, Kallen, vestita da coniglietta alla Babel Tower, rovescia un vassoio con due bicchieri sulla maglia di Lelouch, il quale ha perduto la memoria su Zero e l'Impero di Britannia. Ella, finta Eleven indifesa, viene presa da un uomo appartenente alla mafia, che dava la caccia alla coniglietta, trattandola come merce in vendita. Lelouch sfida il delinquente ad una partita di scacchi. Dopo la vittoria del giovane, che l'avversario vuole far passare per una vincita ottenuta barando, gli altri reduci dei Cavalieri Neri irrompono nel locale. Kallen fa saltare la sua copertura, e, nella confusione, recupera Lelouch, ma lo perde. Lelouch riacquista la memoria grazie a C.C.; mentre d\u00e0 ai Cavalieri Neri le direttive per vincere contro i soldati di Britannia, penetrati all'interno della Babel Tower per sgominare i terroristi, Kallen punta la pistola contro di lui, che le ha mentito per tanto tempo. Gli chiede se abbia usato il Geass anche su di lei, ma Lelouch le risponde che la mente della Kozuki appartiene soltanto a lei; avvicinandosi a Kallen, asserisce che \u00e8 stata lei a sceglierlo. La giovane decide di provare a fidarsi ancora di lui.\nKallen \u00e8, insieme a C.C., l'unico membro dei Cavalieri Neri a conoscere l'identit\u00e0 di Zero. Tornato, il leader, da un discorso pubblico dalla sede della Federazione Cinese nell'Area 11, in cui ha annunciato ancora una volta la nascita degli Stati Uniti del Giappone, Kallen scopre che, sotto la maschera, si celava C.C., sostituitasi, come stabilito dai due, a Lelouch. La Kozuki chiede alla ragazza perch\u00e9 lei e gli altri non ne sapessero nulla, ma quella corregge la domanda, consapevole che Kallen sia gelosa, in realt\u00e0, del fatto che lei in particolare non fosse al corrente del piano che Lelouch avesse organizzato esclusivamente con la complice.\nPer timore che sua sorella Nunnally, nuovo Governatore dell'Area 11, sia ostaggio di loro padre, l'Imperatore Charles Zi Britannia, Lelouch ordina ai Cavalieri Neri di rapire la ragazzina, in volo verso la Terra giapponese. Il Guren ha la peggio in uno scontro con il Lancelot Conquista di Suzaku; sta precipitando nell'oceano, e la leva di espulsione non funziona, per cui Kallen sembra spacciata, fino a quando riceve una comunicazione da Rakshata, la quale l'avverte che ha dotato il Guren di ali. Il frame rosso torna perci\u00f2 ad opporsi al Lancelot, ma Suzaku non ha tempo per combattere, la sua priorit\u00e0 \u00e8 salvare Nunnally; il giovane porta via l'amica d'infanzia prima che il mezzo su cui il Governatore viaggiava salti in aria, e Kallen recupera Zero.\nKallen cerca Lelouch al cellulare, ma invano: non potendo combattere contro sua sorella, il giovane pensa di mollare tutto, Zero ed i Cavalieri Neri. Kallen lo raggiunge a Shinjuku, in ricostruzione, consapevole che lo avrebbe trovato l\u00ec, dove Lelouch ha dato inizio a tutto quanto. Il ragazzo tiene puntato sul proprio braccio il Refrain, la droga che Kallen conosce bene e che fa tornare ai giorni felici, ma la giovane Kozuki gli strappa lo stupefacente dalla mano; Lelouch allora cerca consolazione nelle labbra di Kallen, la quale per\u00f2 gli d\u00e0 uno schiaffo prima che il ragazzo la baci. La giovane incita Lelouch a tornare in s\u00e9, a continuare ad ingannare i ribelli giapponesi fino alla fine, poi, amareggiata, fugge via. Successivamente, alcune navi militari britanne attaccano, sotto le direttive di Suzaku, il sottomarino in cui si nascondono Kallen ed i Cavalieri Neri, che rischiano di perdere, fino a quando Lelouch si mette in contatto con loro e li guida. Zero riferisce a Suzaku che accetta di collaborare al progetto del Governatore Nunnally, la Regione ad Amministrazione Speciale Giappone, ma, in cambio, chiede l'esilio nella Federazione Cinese; durante l'inaugurazione della Regione Speciale, i Cavalieri Neri si travestono da Zero, come pianificato dal loro leader, che cos\u00ec ottiene l'esilio anche per loro, sfruttando la sua conoscenza di Suzaku, che il terrorista sapeva non avrebbe mai aperto il fuoco sulla folla.\nLelouch chiede a Kallen se, quando tutto sar\u00e0 finito, voglia tornare all'Ashford con lui; la ragazza non fa in tempo a rispondere alla sua proposta, che i due si accorgono della presenza di C.C. Al matrimonio della Tianzi con il Primo Principe di Britannia, Odysseus, Li Xinge irrompe per salvare la sua Imperatrice, costretta all'unione per motivi politici, ma Zero rapisce la fanciulla. Il Guren di Kallen ha uno scontro con lo Shenhu di Xinge, ma esaurisce l'energia, perci\u00f2 viene sopraffatto dall'avversario, che cattura la giovane Kozuki. Lelouch, costretto a rinunciare a salvare la ragazza, le promette che la salver\u00e0. Kallen viene affidata al Knight of Seven, Suzaku. Il Governatore Nunnally le fa visita in cella, e, grazie a lei, la terrorista viene trasferita all'interno di pareti vitree vestita da un abito elegante e non pi\u00f9 con la divisa da prigioniera. Nunnally intrattiene una conversazione amichevole con Kallen, che non immaginava lei fosse una Principessa. Le ragazze vengono interrotte da Suzaku, che chiede al Governatore di prendere in custodia la prigioniera. Il giovane informa Kallen della morte di Shirley, che si dice si sia suicidata; convinto che, in realt\u00e0, il responsabile della fine di Shirley sia Lelouch, cerca da Kallen la conferma che quello sia la vera identit\u00e0 di Zero, ma la ragazza non tradisce il segreto del leader dei Cavalieri Neri. Successivamente, si reca dalla Kozuki il Knight of Ten, Luciano Bradley, conosciuto come il Vampiro di Britannia, che si diverte a strappare la vita altrui; il giovane si dimostra subito squallido ed indecente, ma Gino Weinberg interviene in difesa di Kallen. In seguito, il ragazzo mostra al pilota del Guren un album trovato all'Ashford in fondo all'armadio di Suzaku: esso contiene le fotografie dell'anno passato trascorso a scuola; in quelle foto, constata Gino, Suzaku sembrava felice. Weinberg propone poi a Kallen, per met\u00e0 britanna, di passare dalla loro parte.\nI Cavalieri Neri attaccano il Palazzo del Governo. Liberata, Kallen si riprende il Guren Seiten Eight Elements, il frame rosso potenziato, durante la prigionia della ragazza, dallo scienziato britanno Lloyd Asplund e la sua assistente Cecile Croomy per essere pilotato da Suzaku, e torna a combattere al fianco di Zero. La Kozuki ha un confronto con il Vampiro di Britannia, e lo uccide. Si batte poi con Suzaku; il nuovo Guren sopraffae il Lancelot, e Kallen sta per uccidere il giovane Kururugi, ma il Geass imposto al ragazzo da Lelouch sull'isola di Shikine gli ordina di vivere, per cui Suzaku attiva la F.L.E.I.J.A., un'arma potentissima caricata nel suo frame che spazza via il Palazzo del Governo e tutto ci\u00f2 che si trova nelle vicinanze.\nSchneizel informa Ohgi e gli altri che Zero \u00e8 in realt\u00e0 il Principe britanno Lelouch, il quale odia l'Impero e detiene il potere del Geass; convinti, perci\u00f2, di essere stati sfruttati dal loro leader, accettano di consegnarlo a Britannia, in cambio della libert\u00e0 del Giappone. Zero viene convocato dal suo Ordine, per una ragione che anche Kallen disconosce: gli altri Cavalieri Neri puntano le armi contro Lelouch, ma la Kozuki si mette davanti a lui per proteggerlo, disposta a morire anch'ella; chiede al ragazzo cosa lei significhi per lui, ma Lelouch rivela il suo volto all'Ordine, e risponde che Kallen in particolare \u00e8 stata una pedina perfetta. Sconvolta, la giovane si allontana dal ragazzo, il quale, tuttavia, afferma che lei deve sopravvivere; a questo punto, Kallen grida invano ai suoi alleati di fermare l'attacco, da cui Lelouch esce incolume grazie all'intervento di Rolo, che lo porta via a bordo del Vincent. Ricordando che i Cavalieri Neri sono arrivati fin qui per merito di Zero, Kallen si pronuncia in sua difesa con Ohgi e gli altri, che vogliono scaricare il loro ex leader. L'ordine d\u00e0 la notizia che Zero \u00e8 rimasto ferito ed \u00e8 deceduto, nascondendo la verit\u00e0 anche a Jeremiah, Kaguya Sumeragi e la Federazione Cinese, suoi alleati. Tuttavia, quando vengono a sapere che \u00e8 scoppiata una rivolta contro l'Imperatore sull'isola di Kamine, Kaguya e gli altri iniziano ad intuire l'inganno; ai Cavalieri Neri non rimane che uccidere Zero, ma Kallen desidera prima sapere il significato della parole di Lelouch. Un mese dopo la scomparsa dell'Imperatore, la ragazza assiste incredula alla diretta mondiale in cui Lelouch si autoproclama Novantanovesimo Imperatore di Britannia, si dichiara responsabile della morte del proprio padre e nomina Suzaku come suo Cavaliere personale e Knight of Zero.\nLelouch chiede di discutere con l'Alleanza degli Stati Uniti sull'ammissione di Britannia, e sceglie l'Istituto Ashford come luogo dell'incontro. Kallen, comandante dei Cavalieri Neri, ha il compito di scortare l'Imperatore fino alla sala della riunione, ma Lelouch, che in pubblico finge di non avere rapporti con lei, le chiede di fare una deviazione per scaricare la tensione, con il reale scopo di parlare con la ragazza, la quale aveva indicato ai suoi alleati di ucciderla nel caso sembrasse sotto l'influenza del Geass. Kallen esprime al giovane la sua gratitudine, senza di lui sarebbe morta insieme ai suoi compagni nel ghetto di Shinjuku, e ricorda quanto fosse orgogliosa che Zero avesse bisogno di lei. La Kozuki chiede poi a Lelouch cosa significassero le sue parole, secondo cui lei avrebbe dovuto continuare a vivere, e lo bacia, prima di congedarsi per sempre da lui indicandogli la stanza in cui l'Imperatore \u00e8 atteso per l'assemblea. Lelouch minaccia l'Alleanza con la forza: Suzaku irrompe nella sala con il Lancelot Albion; Kallen non fa in tempo ad intervenire con il Guren che giunge la notizia che Schneizel ha distrutto la capitale britanna Pendragon con la F.L.E.I.J.A. I Cavalieri Neri militano tra le forze dirette da Schneizel contro quelle del nuovo regime. In sella al Guren, Kallen, con le lacrime agli occhi, si accinge ad eliminare Lelouch, ma C.C. interviene per permettere al ragazzo di andare via, ingaggiando con la Kozuki una battaglia tra KnightMares. Kallen domanda all'avversaria se sia innamorata di Lelouch, ma quella sembra non conoscere la risposta. Lo scontro si chiude con la vittoria del pilota del Guren, che sconfigge C.C. senza farsi scrupoli. In seguito, Kallen, determinata a regolare i conti con lui una volta per tutte, combatte contro Suzaku. La ragazza afferma che credeva il giovane fosse diverso e volesse comunque il bene dei Giapponesi; Kururugi le dice che lui e Lelouch hanno un progetto da realizzare, ma Kallen \u00e8 convinta che Suzaku ambisca al potere. Il Knight of Zero sostiene che bisogna entrare nel sistema per cambiarlo dall'interno, e mentre Kallen pensa a chi non ha la possibilit\u00e0 di farlo, egli si domanda se per coloro che sono costretti a stare in quel sistema ci sar\u00e0 giustizia. Nessuno dei due avversari riesce ad avere la meglio, ma alla fine il Guren, ormai quasi completamente disintegrato, colpisce il Lancelot Albion in un punto critico; il frame di Suzaku esplode, e Kallen viene recuperata da Gino, schierato dalla sua parte. Due mesi dopo, la giovane Kozuki \u00e8 tra i prigionieri di cui \u00e8 prevista l'esecuzione durante la sfilata dell'Imperatore Lelouch, che ha assunto il controllo del mondo intero. All'improvviso, sulla strada del dittatore appare Zero; Kallen intuisce i veri piani di Lelouch e Suzaku, che, ufficialmente morto in guerra, ha ricevuto da Lelouch la maschera di Zero per uccidere il tiranno e liberare il mondo dall'odio, accumulato sull'Imperatore. Un po' di tempo dopo la morte di Lelouch, Kallen \u00e8 vista salutare la madre ed uscire di casa con la divisa da studentessa dell'Istituto Ashford, mentre racconta a Lelouch, ormai scomparso, la vita tranquilla nata dopo il decesso di lui.\nAbilit\u00e0.\nAbilit\u00e0 fisiche.\nKallen \u00e8 dotata di forza, agilit\u00e0, precisione. Eclatante \u00e8 l'esempio riportato dallo stage 3, in cui la ragazza, con un colpo rapido e sicuro, uccide un'ape in volo, dividendola a met\u00e0. Ben visibile \u00e8 la sua agilit\u00e0 nel turn 1, quando, penetrati i Cavalieri Neri alla Babel Tower, ella fa saltare la copertura dell'indifesa coniglietta Eleven, neutralizzando l'uomo appartenente alla mafia che, poco prima, l'aveva trattata come merce da vincere. La terrorista \u00e8 abile nel combattimento fisico e nell'uso di armi da fuoco.\nIl Guren.\nAll'agilit\u00e0 del Guren, si aggiunge soprattutto la forza delle onde radianti, scatenate dall'arto destro. Essa \u00e8 spaventosa, in grado di distruggere senza piet\u00e0 e possibilit\u00e0 di scampo la preda con cui il KnightMare rosso viene a contatto. Rakshata, madre del devastante frame, fornisce Kallen di una divisa compatibile con il Guren, la quale, secondo le sue parole, aumenta le possibilit\u00e0 di sopravvivenza.\nAccoglienza.\nKallen \u00e8 uno dei personaggi anime pi\u00f9 amati. Appare in diversi sondaggi di popolarit\u00e0: per esempio, nei periodi in cui \u00e8 stato trasmesso \"Code Geass\", la Kozuki si \u00e8 piazzata al quarto posto nella classifica dei personaggi femminili preferiti riportata da \"Newtype\" nell'agosto del 2007, oppure \u00e8 risultata tra le prime secondo i lettori di \"Animage\" arrivando ottava al ventinovesimo Anime Grand Prix, diciassettesima e sedicesima ai due seguenti; \"Newtype\" di febbraio 2017, l'anno dell'inizio della versione cinematografica, l'ha classificata sesta nella medesima categoria, posto confermato ad ottobre dello stesso anno, mentre, a maggio del 2019, la rivista le ha assegnato, tra i migliori personaggi femminili, il secondo posto. Per l'interpretazione di Kallen, Ami Koshimizu ha vinto come migliore attrice non protagonista al primo Seiyuu Awards, nel 2007."}
{"id": "4500515", "revid": "287204", "url": "https://it.wikipedia.org/wiki?curid=4500515", "title": "Artem Gorlanov", "text": ""}
{"id": "4500518", "revid": "481666", "url": "https://it.wikipedia.org/wiki?curid=4500518", "title": "Filmografia di L\u00e9once Perret", "text": "Di seguito sono elencati i film diretti, sceneggiati e prodotti da L\u00e9once Perret. Secondo l'Internet Movie Database, Perret diresse 274 film tra il 1909 e il 1935, ne interpret\u00f2 110, scrisse 34 tra soggetti e sceneggiature e ne produsse 7.\n1909 - 1910 - 1911 - 1912 - 1913 - 1914 - 1915 - 1916 - 1917 - 1918 - 1919 - 1920 - \n1921/1927 - 1928 - 1929/1935\n "}
{"id": "4500527", "revid": "300067", "url": "https://it.wikipedia.org/wiki?curid=4500527", "title": "Dmitrij Korshakov", "text": ""}
{"id": "4500528", "revid": "287204", "url": "https://it.wikipedia.org/wiki?curid=4500528", "title": "Dmitrij Korsakov", "text": ""}
{"id": "4500530", "revid": "300067", "url": "https://it.wikipedia.org/wiki?curid=4500530", "title": "Dmitry Korshakov", "text": ""}
{"id": "4500539", "revid": "124542962", "url": "https://it.wikipedia.org/wiki?curid=4500539", "title": "Nunnally Vi Britannia", "text": ", conosciuta anche come , \u00e8 un personaggio della serie anime/manga \"\" e di opere derivate.\nIl personaggio.\nNunnally \u00e8 la Quarta Principessa del Sacro Impero di Britannia, figlia dell'Imperatore Charles Zi Britannia e della defunta Imperatrice Marianne Vi Britannia. \u00c8 la sorella minore di Lelouch, nonch\u00e9 la sua ragione di vita. Dopo il fratello, la persona pi\u00f9 importante per lei \u00e8 l'amico d'infanzia Suzaku, verso il quale ella prova qualcosa che va oltre l'amicizia. Fake Okouchi, nickname dello sceneggiatore dell'anime, sul sito 2chan afferma che Suzaku \u00e8 il primo amore di Nunnally. Anche Suzaku tiene molto all'amica d'infanzia, una delle persone a lui pi\u00f9 care, ed \u00e8 protettivo nei suoi confronti. Nunnally \u00e8 una ragazza di 14 (prima stagione) - 15 (seconda) anni che, in seguito all'assassinio della madre, avvenuto quando lei era piccola, ha perso l'uso della vista e delle gambe. La cecit\u00e0 l'ha resa empatica: la giovane ha imparato a scrutare l'animo delle persone che le stanno vicino toccando le loro mani; questa capacit\u00e0 si nota soprattutto nella seconda met\u00e0 della serie, quando, per esempio, tramite il contatto fisico con Suzaku, ella percepisce cosa lui pensi. Nunnally ha un cuore buono, \u00e8 onesta, paziente, comprensiva, gentile; in \"Code Geass: Nightmare of Nunnally\", Suzaku le dice: \u00abDiversamente da tuo fratello, tu, Nunnally, sei gentile e premurosa. I britanni non mi piacciono, ma tu s\u00ec\u00bb. Il desiderio di Nunnally concerne un mondo pacifico. \u00c8 dunque per la sorella che Lelouch vuole cambiare il mondo e d\u00e0 inizio alla battaglia di Zero, del quale Nunnally ignora l'identit\u00e0 per gran parte della storia. Tuttavia, la ragazzina \u00e8 pi\u00f9 vicina all'ideale di Suzaku, ed \u00e8 convinta che il mondo possa essere cambiato con metodi gentili. Alla fine, Suzaku esaudir\u00e0 il desiderio di Lelouch prendendosi cura di Nunnally, che non avr\u00e0 pi\u00f9 bisogno della protezione del fratello.\nSviluppo.\nMokona delle CLAMP, characters concept designers della serie, ha dichiarato di essersi divertita a disegnare Nunnally. Soprattutto all'inizio, visto che continuavano le richieste in merito a personaggi maschili, in pratica bei ragazzi di bello stile, ella chiese se non ci fossero donne giovani o ragazzine carine. Takahiro Kimura, characters designer, ha detto che voler disegnare ragazze, nel suo caso, \u00e8 un assunto di base. Ma alla fine grazie all'opera in questione gli \u00e8 stata data la possibilit\u00e0 di disegnare donne di qualsiasi et\u00e0, adulte e bambine.\nIl nome di Nunnally \u00e8 stato scelto per il triangolo che il personaggio forma con Lelouch (Rurushu in lingua originale) e Suzaku Kururugi, i cui nomi contengono comunemente il suono \"lulu\" (scritto \"ruru\" in giapponese).\nStoria.\nCode Geass: Lelouch of the Rebellion.\nQuando era piccola, Nunnally rimase coinvolta nell'assassinio della madre; lo shock la rese cieca, e le ferite le fecero perdere l'uso delle gambe. Ella ed il fratello Lelouch vennero esiliati in Giappone, allora in guerra diplomatica contro Britannia, e usati come merce di scambio. Furono ospitati presso il Tempio Kururugi, dove incontrarono Suzaku, figlio del Primo Ministro giapponese. Suzaku, ostile ai Britanni, diede del bugiardo a Lelouch, dato che la descrizione del possedimento della sua famiglia, dove i due Principi britanni avrebbero alloggiato, fatta da quello alla sorellina non corrispondeva alla realt\u00e0; Lelouch si lanci\u00f2 contro Suzaku per farlo tacere, ma l'altro lo malmen\u00f2. Nunnally preg\u00f2 il Giapponese di fare a lei ci\u00f2 che avrebbe voluto, ma di risparmiare il fratello. Suzaku si rese conto dell'invalidit\u00e0 della bambina, si disse dispiaciuto e fugg\u00ec. Quindici giorni dopo, si ritrov\u00f2, senza accorgersene, alla rimessa, in un angolo del Tempio, dove rivide Nunnally. Accenn\u00f2 all'altra volta, e la Principessa britanna gli domand\u00f2 se volesse picchiare anche lei; ella non avrebbe fatto resistenza, ma chiese al ragazzino di ricordare che i colpi che le avrebbe inferto non avrebbero mai raggiunto il suo cuore. Lelouch torn\u00f2 alla residenza Kururugi, e, trovando la sorellina insieme al figlio del Primo Ministro giapponese, la interrog\u00f2 se quello le avesse fatto qualcosa, approfittandosi della sua assenza. Durante una cena con Kirihara, Genbu Kururugi, padre di Suzaku, annunci\u00f2 al figlio che si sarebbe unito a Nunnally in un matrimonio politico (in \"Code Geass: Nightmare of Nunnally\", invece, l'uomo decide di far sposare Suzaku con la piccola); a detta di Kirihara, un Giapponese doveva impegnarsi con una Principessa britanna, per dare esempio. Suzaku si offr\u00ec di prendere in moglie la bambina paraplegica, ma il genitore gli ricord\u00f2 che era l\u00ec per ascoltare i discorsi degli adulti per potersi preparare per il futuro, e che quello non era n\u00e9 il momento n\u00e9 il luogo per esprimere le sue opinioni. Il ragazzino fu costretto ad obbedire al padre. And\u00f2 al Tempio per avvertire Lelouch e Nunnally della decisione paterna, ma scopr\u00ec che la seconda era scomparsa. Ergo, aiut\u00f2 il Principe britanno a cercare la sorellina, e la trov\u00f2 in una buca da lui stesso realizzata per farne una base segreta. Grazie a Suzaku, Nunnally, dopo tanto tempo, sorrise per la prima volta. Il Giapponese si scus\u00f2 con Lelouch per averlo picchiato la prima volta, esprimendogli la sua ammirazione per il fatto che, a quanto riferitogli da Nunnally, aveva protetto la sorellina tutto da solo, nonostante gli spiacevoli eventi che lo avevano travolto di recente in patria. Poi, Suzaku invit\u00f2 il ragazzino britanno ad entrare nella sua base segreta; da allora, fra i due Principi britanni ed il figlio del Primo Ministro giapponese nacque una grande amicizia. Scoppi\u00f2 la guerra tra il Giappone ed il Sacro Impero di Britannia; con la sconfitta, il primo perse ogni diritto, fu rinominato \"Area 11\" ed i suoi abitanti \"Eleven\". Lelouch e Nunnally furono costretti a separarsi da Suzaku, per andare a vivere in un appartamento dell'Istituto Ashford, sotto la protezione dell'omonima famiglia britanna. Per nascondere le proprie identit\u00e0, i due fratelli, ufficialmente morti, assunsero il cognome \"Lamperouge\".\nSono passati sette anni, e Nunnally frequenta ormai le medie all'Istituto Ashford. Una volta, parlando con la sorellina, Lelouch le chiede se abbia un desiderio. La ragazzina risponde che vorrebbe il mondo fosse un posto tranquillo; il fratello le promette che, quando Nunnally riaprir\u00e0 gli occhi, il mondo sar\u00e0 in pace. Tramite i media, Nunnally scopre che Suzaku, divenuto Britanno onorario arruolato nell'esercito, \u00e8 stato arrestato per l'omicidio del Principe Clovis. In pena, ella, come il fratello, \u00e8 certa dell'innocenza dell'amico, con il quale, con suo grande dispiacere, ha perso i rapporti. Per salvare Suzaku, che sicuramente verrebbe condannato a morte, Lelouch anticipa i suoi piani, volti a distruggere Britannia e realizzare, cos\u00ec, il sogno della sorella: egli indossa una maschera assumendo il nome \"Zero\", e si mette a capo dei terroristi giapponesi; dichiarando di essere l'assassino di Clovis, libera e porta in salvo Suzaku, il quale, si dice, probabilmente verr\u00e0 scagionato, con sollievo di Nunnally, che ascolta la vicenda alla radio. Una sera, Lelouch fa una sorpresa alla sorellina, invitando Suzaku a cena. Cos\u00ec, dopo sette anni, Nunnally, in lacrime per la gioia, ritrova il giovane Kururugi, che riconosce dopo avergli toccato le mani. Egli \u00e8 passato alla Sezione Speciale, quindi rassicura Nunnally che non lavora pi\u00f9 per le stesse persone. Nunnally teme che, essendo un Giapponese, Suzaku non venga ben accettato a scuola, ma quando il ragazzo salva la vita a Lelouch sotto gli occhi di alcuni studenti, gli si comincia a rivolgere la parola.\nNunnally viene rapita da Mao, intenzionato a vendicarsi di Lelouch, che lo aveva quasi fatto uccidere. Per fortuna, il fratello e Suzaku, insieme, riescono a salvarla: Lelouch individua il cavo che, tagliato, disinnescherebbe la bomba che pende sul capo della sorella, e, mentre s'intrattiene in una chiesa con Mao, l'amico Suzaku taglia il filo. Lelouch sa che dovr\u00e0 rinunciare a stare vicino a Nunnally, ma vorrebbe che qualcuno si prendesse cura di lei, qualcuno, pensa guardando Suzaku e Nunnally insieme, per cui la fanciulla divenisse una ragione di vita. Il giovane Kururugi, chiamato dalla signorina Cecile, deve andare via, ma l'amico accenna di volergli parlare. Appena il Britanno onorario si allontana, Lelouch chiede a Nunnally cosa Suzaku significhi per lei; la ragazzina gli confida che vuole bene al giovane. Tuttavia, Lelouch deve rinunciare alla sua idea, in quanto l'amico d'infanzia viene scelto come Cavaliere personale dalla Principessa Euphemia, con la quale, scopre la stessa Nunnally, Suzaku ha una relazione; Nunnally rimane male per il fatto che Suzaku si sia impegnato con un'altra, ma nasconde il suo dispiacere.\nQuando Zero d\u00e0 inizio alla Black Rebellion, sceglie l'Istituto Ashford come base del suo Ordine, l'Ordine dei Cavalieri Neri, per garantire la sicurezza della sorellina. Il Lancelot di Suzaku ha uno scontro con il Gawain di Zero, ma finisce nella trappola nemica, che disattiva il propulsore principale del knightmare frame. Nunnally chiede agli altri di uscire per aiutare Suzaku, l'unico che possa difenderli; rimasta sola, viene rapita da V.V., lo zio paterno. Informatone, Lelouch abbandona i Cavalieri Neri nel bel mezzo della battaglia, e si reca sull'isola di Kamine, dove C.C. gli dice di avvertire la presenza della ragazzina. Cos\u00ec, la mente geniale dei ribelli, Zero, lascia i suoi uomini, che senza il leader perdono contro le forze britanne. Sull'isola, Lelouch ha un confronto con Suzaku, che scoprendo l'identit\u00e0 di Zero \u00e8 intento ad arrestare l'amico d'infanzia, divenuto suo nemico. Lelouch informa il giovane Kururugi che Nunnally \u00e8 stata rapita, e gli propone una tregua per salvare la sorella. Suzaku, tenendo la pistola puntata contro l'amico d'infanzia, dichiara che sar\u00e0 lui ad occuparsi della ragazzina.\n\"Code Geass: Lelouch of the Rebellion R2\".\nAll'Istituto Ashford, il ricordo di Nunnally \u00e8 stato cancellato e sostituito da quello di Rolo tramite il Geass di Charles Zi Britannia. Lelouch riacquista la memoria grazie a C.C., ma finge di non rammentare davanti alle spie britanne. Durante la festa organizzata per il ritorno all'Ashford di Suzaku, quest'ultimo, divenuto uno dei Knight of Rounds, vicini all'Imperatore, mette alla prova l'amico d'infanzia e lo fa parlare telefonicamente con Nunnally, dicendogli che si tratta del nuovo Governatore dell'Area 11: egli sa che, se Lelouch ha recuperato la memoria, non pu\u00f2 rifiutarsi di parlare con sua sorella. Nunnally capisce che il fratello le nasconde qualcosa: il giovane le dice chiaramente che per una motivazione deve fingere di non conoscerla, in un momento in cui Rolo, passato dalla parte di Lelouch, modifica con il suo Geass la percezione temporale di Suzaku, che perci\u00f2 non ode quelle importanti parole dell'amico d'infanzia. Nunnally inizia a domandarsi se Suzaku la stia ingannando, e cosa sia successo tra lui e Lelouch.\nTimoroso che la sorella sia ostaggio dell'Imperatore, Zero guida i Cavalieri Neri in un'operazione volta a rapire il Governatore, che sta raggiungendo, in volo, l'Area 11. Si ritrova dinnanzi alla Principessa, che gli chiede di collaborare. Il mezzo che trasporta la ragazzina sta per saltare in aria; Nunnally invoca l'aiuto di Suzaku, che, in seguito all'attacco dei Cavalieri Neri, \u00e8 giunto per salvare la fanciulla. Nunnally fugge con il giovane Kururugi, con il quale suo fratello non vorrebbe vederla: Suzaku lo ha venduto all'Imperatore, ed ha usato Nunnally contro di lui. Tuttavia, Lelouch prevedeva per la sorellina un futuro imminente con Suzaku.\nNunnally si insedia nell'Area 11, scortata da Suzaku, che \u00e8 anche il suo Consigliere. Con sorpresa del ragazzo, il nuovo Governatore ripropone pubblicamente la Regione ad Amministrazione Speciale Giappone, ideata dalla deceduta Euphemia. Suzaku confida alla fanciulla che non si aspettava ella sostenesse il progetto della defunta Principessa; posando la sua mano su quella del giovane, Nunnally gli chiede se pensi che il sogno di Euphemia fosse sbagliato, e lui risponde che la nobile non era in errore.\nSuzaku si rende conto che Nunnally inizia a sospettare lui la stia ingannando, ma desidera realizzare il sogno dell'amata Euphemia a qualsiasi costo. Non potendo combattere contro la sorella, Lelouch comunica a Suzaku che accetta di collaborare al progetto del Governatore, e, in cambio, ottiene dal giovane Kururugi l'esilio per s\u00e9 e, il giorno dell'inaugurazione della Regione ad Amministrazione Speciale Giappone, per gli altri Cavalieri Neri.\nSuzaku sta in pensiero per Nunnally, l'Imperatore ha preannunciato che si servirebbe di lei, nel caso Lelouch recuperasse la memoria. In un momento di solitudine con Nunnally, Suzaku dice alla ragazzina che non mentirebbe mai a lei; la Principessa, chiedendogli se le nasconda qualcosa e se l'altra volta fosse suo fratello al telefono, si accinge a prendere la mano di Suzaku, ma il ragazzo la respinge. Alla reazione del giovane, Nunnally asserisce con dispiacere che allora anche lui \u00e8 come suo fratello, cio\u00e8 che pure Suzaku le sta mentendo. In seguito, la fanciulla informa una stretta cerchia di persone, tra cui, naturalmente, Suzaku, che suo padre \u00e8 scomparso. Il giovane Kururugi crede che, senza l'Imperatore, il Governatore sia al sicuro. Charles Zi Britannia appare nuovamente, e Lelouch supplica Suzaku di salvare la sorella. Nel confronto con l'amico d'infanzia, Suzaku parla aspramente di se stesso, disprezzandosi per essere stato costretto a mentire a Nunnally. Dice che lo aiuter\u00e0 ancora una volta, solo per il bene della ragazzina. Convintosi, per un malinteso, di non potersi fidare di lui, Lelouch attacca il Palazzo del Governo per prendere la sorellina: ha inizio la Seconda battaglia di Tokyo, tra i ribelli giapponesi e l'esercito di Britannia. Rolo, sotto le direttive di Lelouch, si reca al Palazzo per recuperare Nunnally, ma in realt\u00e0 vuole uccidere la ragazzina, volendo restare l'unico fratello di Lelouch. Tutto \u00e8 pronto perch\u00e9 il Governatore evacui dal Palazzo, ma Suzaku, sotto l'effetto del Geass impartitogli da Lelouch sull'isola di Shikine, che gli impone di vivere, attiva la testata F.L.E.I.J.A., di cui \u00e8 equipaggiato il Lancelot, e Nunnally rimane apparentemente coinvolta nell'esplosione.\nNella Spada di Akasha, Lelouch scopre che la cecit\u00e0 di Nunnally, pensata perch\u00e9 la piccola, rimasta coinvolta nel drammatico episodio, risultasse una fonte d'informazione inattendibile sull'assassinio della madre, venne imposta a Nunnally dal Geass dell'Imperatore, il quale cos\u00ec poteva proteggere la ragazzina da possibili rappresaglie da parte di V.V., prima di esiliare sia lei che Lelouch in Giappone; anche Suzaku raggiunge l'amico d'infanzia. Poich\u00e9 Charles e Marianne hanno continuato la loro guerra senza preoccuparsi del successivo destino dei figli, Lelouch conclude che lui e la sorellina fossero meno importanti, per i genitori, rispetto al loro grande piano: la connessione Ragnar\u00f6k.\nLelouch e Suzaku scoprono che Nunnally \u00e8 ancora viva. Ella \u00e8 stata salvata dal fratellastro, Schneizel, e ora si trova a bordo della fortezza volante del Principe, la Damocles. Parlando con i due tramite una video chiamata, Nunnally si dichiara loro nemica: Lelouch \u00e8 ora l'Imperatore di Britannia e governa come un despota, mentre Suzaku \u00e8 il suo Cavaliere e gode del titolo di Knight of Zero, creato appositamente per lui che \u00e8 al di sopra degli altri Rounds. Suzaku chiede all'amica come la stessa possa stare dalla parte di Schneizel, che ha fatto sparire la popolazione di Pendragon. Nunnally \u00e8 convinta che, in realt\u00e0, gli abitanti della capitale siano stati portati in salvo; tuttavia, Schneizel sta manipolando la Principessa, e vuole impadronirsi del trono. Nella battaglia tra le forze armate dell'Impero e quelle dei ribelli, guidate da Schneizel, Nunnally insiste perch\u00e9 le venga affidato il telecomando con cui azionare la F.L.E.I.J.A., volendo addossarsi tutte le colpe. Lelouch e Suzaku riescono a raggiungere la Damocles; Suzaku si impegna in un combattimento contro Gino Weinberg, ma incita l'amico d'infanzia a proseguire per salvare Nunnally. Lelouch scopre da Schneizel che la sorella detiene il telecomando che fa esplodere le testate F.L.E.I.J.A. Di fronte a lui, la Principessa decide di non poter continuare a non vedere quanto capita nel mondo, cos\u00ec contrasta il Geass e riapre gli occhi. Il fratello capisce i piani, simili ai propri, della ragazzina, che vuole far diventare la Damocles il simbolo dell'odio, in modo che tutto il rancore si riversi su di essa cos\u00ec che, dopo la distruzione della fortezza, la gente possa avanzare verso il futuro; perci\u00f2 si decide ad usare il Geass su di lei, cosa che non avrebbe mai voluto fare. Nunnally inizialmente tenta di ribellarsi, ma presto cede al volere di Lelouch e gli affida quel telecomando. Dopo essersi risvegliata, accusa il fratello, mentre impotente lo vede allontanarsi.\nDue mesi dopo, Nunnally \u00e8 stata arrestata, e deve assistere all'imminente esecuzione di coloro che hanno combattuto contro l'Imperatore; ma, col volto coperto dalla maschera di Zero, Suzaku, ufficialmente morto, appare sulla strada di Lelouch. Supera le guardie, passa da Nunnally, e trafigge mortalmente il tiranno. Lelouch, inerme, cade vicino a Nunnally; la ragazzina posa la mano su quella del fratello, e subito scopre il piano attuato da lui e Suzaku: il primo ha volutamente accumulato l'odio del mondo sulla propria persona, per poi farsi uccidere da Suzaku, a cui ha ceduto la maschera di Zero, e liberare il mondo da quell'odio. Nunnally piange disperata, e intanto la folla acclama Zero. Dopo la scomparsa di suo fratello, Nunnally \u00e8 vista incontrare il Primo Ministro giapponese Ohgi, accompagnata da Suzaku nei panni di Zero.\nQualche tempo dopo, Nunnally, che ha ottenuto una revoca momentanea, si reca presso l'Istituto Ashford con Suzaku; ammirando i fuochi d'artificio, la fanciulla d\u00e0 la mano al ragazzo.\nAccoglienza ed impatto culturale.\nMotivo d'ispirazione per cosplayers, action figures ed altri prodotti commerciabili, Nunnally \u00e8 un personaggio anime molto apprezzato. Per esempio, nei periodi di trasmissione di \"Code Geass\", \u00e8 arrivata al nono posto nella classifica dei personaggi femminili preferiti di \"Newtype\" (uscita di agosto 2007); ad ottobre del 2017, anno in cui \u00e8 cominciata la versione cinematografica, lo stesso \"Newtype\" ha riportato Nunnally al decimo posto nella medesima categoria.\nKaori Nazuka ha identificato l'arma di Nunnally nella purezza, una parola che sottintende un concetto positivo, ma che pu\u00f2 trasformarsi in qualcosa di spaventoso, seppure non sia un crimine premeditato. Perfino Lelouch, dinnanzi ai sentimenti puliti della sorella, non pu\u00f2 che ritirarsi. Giudicando Lelouch, la critica specializzata ha parlato anche di Nunnally. Chris Van Beveridge ha commentato circa il rapporto esistente tra i due fratelli, nello specifico sulla rivalit\u00e0 finale tra l'Imperatore Lelouch e la Principessa Nunnally, definendola straziante.\nNell'attesa della prima cinematografica di \"Code Geass: Lelouch of the Re;surrection\", un caff\u00e8 in onore del lungometraggio ha offerto antipasti, dessertes e bevande ispirati ai personaggi della celebre serie anime, per un evento che si \u00e8 tenuto un tempo limitato ad Ikebukuro. A Nunnally \u00e8 stato dedicato un servizio da t\u00e8 dolce.\nCollegamenti esterni.\n "}
{"id": "4500546", "revid": "31886", "url": "https://it.wikipedia.org/wiki?curid=4500546", "title": "Episodi di DuckTales - Avventure di paperi", "text": "Prima stagione (1987-1988).\nDuckTales - Avventure di paperi debutta il 18 settembre 1987 con l'episodio pilota \"Il tesoro del sole d'oro\", di 97 minuti. Successivamente, nel mese di novembre del 1987, i cinque episodi che formano il pilota vennero trasmessi singolarmente.\nSeconda stagione (1988-1989).\nDurante la stagione televisiva 1988-89, vennero prodotti due special di due ore di DuckTales:\nQuesti due special andarono in onda rispettivamente il 24 novembre 1988 e il 26 marzo 1989, sotto forma di film TV. Successivamente gli special vennero divisi in 5 puntate regolari l'uno e mandati in onda nelle date qui in tabella.\nTrama.\nIl tempo \u00e8 denaro (Time Is Money).\nPaperone decide di comprare l'isola pi\u00f9 occidentale dell'arcipelago \"Capopapero\" di propriet\u00e0 di Famedoro per 20 milioni di dollari, dando un anticipo di 10 milioni e il restante entro mezzogiorno di venerd\u00ec. Famedoro scopre un giacimento di grossi diamanti in una caverna presso l'isola che Paperone sta per comperare, quindi ordina alla Banda Bassotti di \"spaccare\" l'isola facendola esplodere, facendo diventare l'isola pi\u00f9 occidentale dell'arcipelago un'isola deserta, mentre la parte con la miniera \u00e8 fuori dalla propriet\u00e0. Paperone quindi decide di tornare indietro nel tempo di 3 giorni per capire cosa aveva causato l'esplosione, grazie a una macchina del tempo di Archimede, ma Jet McQuack gira le lancette dell'orologio molto forte facendo tornare Paperone a 1 milione di anni prima. Conosce Bubba, un uomo di Neanderthal, e Tootsie, il suo triceratopo domestico, che si affeziona tanto a Paperone, che invece lo scansa e non lo sopporta minimamente Paperone dopo aver segnato i diamanti (del passato) con il suo simbolo, si prepara a tornare nel presente con gli altri, ma Bubba e Tootsie salgano sulla macchina, costringendo il miliardario a tenerli a casa. Durante una visita al deposito il cavernicolo fa entrare per sbaglio i Bassotti che se ne impossessano sbattendoli fuori. Paperone entra nella banca di sua propriet\u00e0, ma viene scambiato per un impostore e chiuso in carcere: uno dei Bassotti spacciatosi telefonicamente per lui d\u00e0 una falsa parola in codice ai direttori che Paperone non conosce . Ma Bubba organizza la sua evasione e Paperone per\u00f2 lo rispedisce nel passato per il suo bene. Paperone, Jet e nipotini tornano per rivendicare la miniera e ci riescono grazie a Bubba tornato per stare con loro e il miliardario gli fa costruire una caverna fuori dalla sua villa\nRobopap (Super DuckTales).\nLa Banda Bassotti falsifica dei progetti stradali costringendo Paperone a spostare il deposito. Il denaro \u00e8 molto pesante, perci\u00f2 a Paperone non rimane che assumere un contabile. Fenton Paperconchiglia, che lavorava alla fabbrica di fagioli, viene assunto rivelandosi un genio del calcolo ma ingenuo e pasticcione. La Banda Bassotti quindi istituisce una societ\u00e0 fantasma di appezzamenti di terreno e convince Paperone a comprare un terreno su una montagna molto alta. Fenton decide, sentendo la parola \"liquido\", di gettare il denaro nel lago, per nasconderlo, ma i Bassotti riescono a trovarlo e distruggere la diga, facendo cos\u00ec uscire il denaro dal lago portandolo nel loro terreno. Fenton convince Paperone che per recuperare il denaro sia necessario ghiacciare il lago dei Bassotti e una volta fatto recuperano il denaro e il deposito viene riempito, ma Fenton usa la Numero Uno per telefonare a Paperone, che viene rubata dai Bassotti. Fenton cerca di recuperare la moneta in tutti i modi, ma non ci riesce, mentre Archimede progetta un furgone-robot che non faccia avvicinare nessuno al deposito, ma nemmeno Paperone. Paperone impone ad Archimede di progettare un robot che abbia un cervello: Archimede costruisce l'armatura robotica, che Fenton (a partire da questa serie) user\u00e0 avendo accidentalmente scoperto la parola di attivazione, la indossa e si ribattezza Robopap. Robopap riesce a recuperare il decino dopo aver inseguito i furfanti e sconfigge il furgone-robot. Robopap nei giorni successivi diventa il guardiano del deposito e eroe della citt\u00e0. Mamma Bass trova il manuale d'istruzioni dell'armatura che Robopap ha perso durante l'inseguimento e dopo aver fatto evadere il suo figlio genio prende il controllo dell'eroe grazie a uno speciale telecomando e lo costringe a rapinare banche e persino staccare il Deposito dal terreno. I Bassotti diventano miliardari mentre Paperone e famiglia si ritrovano al verde e a dormire nell'hangar di Jet. Qui, Quo, Qua indagano e si impossessano del telecomando. Il Deposito finisce in mare durante la fuga dei delinquenti, finendo poi per essere recuperato da alcuni robot alieni. Paperone, Jet e Robopap su uno space shuttle raggiungono il pianeta robot, il miliardario e Robopap raggiungono il loro capo, qui Paperone scopre la vera identit\u00e0 dell'eroe (di cui tutti a eccezione della madre non erano a conoscenza), ma Fenton liberatosi sconfigge il capo dei robot in quello che gli riesce meglio: i numeri, mandandolo in tilt e recuperando l'armatura, i tre fuggono dopo aver distrutto involontariamente il pianeta e recuperato il deposito e averlo rimesso al suo posto. Fenton, avendo acquistato pi\u00f9 sicurezza in se stesso, chiede a Gandra, una collega di cui \u00e8 segretamente innamorato, di uscire con lui e lei accetta.\nTerza stagione (1989-1990).\nPer questa stagione vennero realizzati altri 3 episodi, che vennero per\u00f2 spostati per dare consistenza al gi\u00e0 piccolo numero della quarta stagione (l'ultimo blocco di episodi dopo l'uscita nelle sale del film della serie).\nL'episodio 93, \"La festa di San Valentino\", \u00e8 uno special per la festa di San Valentino andato in onda sul canale americano NBC.\nQuarta stagione (1990).\nIl 10 settembre 1990, \"The Disney Afternoon ha\" iniziato la messa in onda, con \"DuckTales\" incluso come parte della sua scaletta e si svolge dopo gli eventi del film \"Zio Paperone alla ricerca della lampada perduta\". \"Lass\u00f9 sui Monti Paperi\", \"Il papero che sapeva troppo\" e \"L'ultima avventura di Paperone\" sono stati prodotti per la terza stagione, ma sono andati in onda nella quarta."}
{"id": "4500549", "revid": "287204", "url": "https://it.wikipedia.org/wiki?curid=4500549", "title": "Sh2-210", "text": "Sh2-210 \u00e8 una nebulosa a emissione visibile nella costellazione di Perseo.\nSi individua nell'estremit\u00e0 nordorientale della costellazione, circa 4\u00b0 a nordest della stella , presso il confine con la Giraffa; il periodo pi\u00f9 indicato per la sua osservazione nel cielo serale ricade fra i mesi di settembre e febbraio ed \u00e8 notevolmente facilitata per osservatori posti nelle regioni dell'emisfero boreale terrestre, dove si presenta circumpolare fino alle regioni temperate calde.\nSi tratta di una regione H II estesa ma molto poco nota, situata sul Braccio di Perseo alla distanza di circa 2200\u00a0parsec (circa 7170 anni luce); le sue emissioni sono ben visibili anche nella banda dell'H\u03b1 e all'infrarosso, oltre che nel continuum radio. Nel Catalogo Avedisova \u00e8 citata come parte di una regione di formazione stellare che comprende anche quattro sorgenti infrarosse catalogate dall'IRAS."}
{"id": "4500552", "revid": "36426", "url": "https://it.wikipedia.org/wiki?curid=4500552", "title": "Monastero di Montedomini", "text": ""}
{"id": "4500554", "revid": "986213", "url": "https://it.wikipedia.org/wiki?curid=4500554", "title": "Anna Ivanovna Barjatinskaja", "text": "Biografia.\nEra la figlia di Ivan Sergeevi\u010d Barjatinskij (1738-1811), e di sua moglie, Caterina di Schleswig-Holstein-Sonderburg-Beck.\nMatrimonio.\nNel 1787 spos\u00f2 il conte Nikolaj Aleksandrovi\u010d Tolstoj. Ebbero quattro figli:\nNel 1789 vissero all'estero. Per diversi anni hanno visitato gli stati tedeschi, Italia, Svizzera e Francia. Nel maggio 1793 il conte Tolstoj venne nominato gran ciambellano del granduca Aleksandr Pavlovi\u010d.\nBella e simpatica, la contessa Tolstoj divenne presto un membro della cerchia pi\u00f9 intima alla corte del granduca. Da quel momento, inizi\u00f2 una stretta amicizia con la giovane granduchessa Elizaveta Alekseevna che lei chiamava affettuosamente \"La longue\", siccome Anna Ivanovna era molto alta.\nLa vita di famiglia della contessa Anna Ivanovna non era felice. Dopo la morte della figlia Evdokija, tra lei e il marito cal\u00f2 il gelo. Anna si innamor\u00f2 dell'ambasciatore inglese Lord Whitworth, che spesso visitava la casa di Tolstoj.\nLa gelosia del marito, con la sua natura violenta e sfrenata, pesanti scene domestiche, ha portato Anna Ivanovna di decidere di lasciarlo, andando a vivere a Berlino nel 1800.\nDopo la morte di Paolo I, su richiesta dell'imperatrice Elisabetta Alekseevna, la contessa Tolstoj torn\u00f2 in Russia. Era presente all'incoronazione dell'imperatore Alessandro I a Mosca, ma nel 1804 ancora una volta ritorn\u00f2 all'estero vivendo in Francia e a Vienna. Le lettere scritte all'imperatrice sono stati pubblicati nel 1909 dal granduca Nikolaj Michajlovi\u010d.\nNel mese di ottobre, la contessa Anna Ivanovna e sua figlia sono state presentate, a Gat\u010dina, all'imperatrice Maria Feodorovna.\nSi convert\u00ec al cattolicesimo e si trasfer\u00ec a Firenze.\nMorte.\nSuo marito mor\u00ec nel dicembre 1816. Anna mor\u00ec a Parigi il 12 aprile 1825 e fu sepolta nel cimitero di \"Le Calvaire du Mont-Val\u00e9rien\"."}
{"id": "4500556", "revid": "1684799", "url": "https://it.wikipedia.org/wiki?curid=4500556", "title": "Shlomo Glickstein", "text": "Carriera.\nIn carriera ha vinto 2 tornei nel singolare. Nel 1980 ha vinto l'Australian Hard Court Championships battendo Robert Van't Hof e nel 1981 ha conquistato il South Orange Open sconfiggendo Dick Stockton.\nNei tornei del Grande Slam ha ottenuto il suo miglior risultato raggiungendo la finale di doppio, in coppia con Hans Simonsson, all'Open di Francia nel 1985, perdendo dagli australiani Mark Edmondson e Kim Warwick per 6\u20133, 6\u20134, 6\u20137, 6\u20133.\nIn Coppa Davis ha disputato 66 partite, vincendone 44 e perdendone 22. Per la sua dedizione nel rappresentare la propria nazione nella competizione \u00e8 stato insignito del Commitment Award."}
{"id": "4500557", "revid": "830939", "url": "https://it.wikipedia.org/wiki?curid=4500557", "title": "OK", "text": ""}
{"id": "4500560", "revid": "767487", "url": "https://it.wikipedia.org/wiki?curid=4500560", "title": "La roccia di fuoco", "text": "La roccia di fuoco (\"New Mexico\") \u00e8 un film del 1951 diretto da Irving Reis.\n\u00c8 un film western statunitense con Lew Ayres, Marilyn Maxwell e Robert Hutton.\nProduzione.\nIl film, diretto da Irving Reis su una sceneggiatura di Max Trell, fu prodotto da Irving Allen e Joseph Justman per la Irving Allen Productions e girato a Albuquerque, Gallup e Santa Fe, nel Nuovo Messico, e nell'Iverson Ranch a Chatsworth, Los Angeles, (alcune scene interne furono girate al Motion Picture Center di Hollywood) da met\u00e0 aprile a inizio giugno 1950 con un budget stimato in circa 635.000 dollari.\nAlla produzione parteciparono nativi indiani delle trib\u00f9 Navajo, Zu\u00f1i e Laguna. Il film fu girato su una nuova pellicola Anscot ma il processo di colore fu criticato; il New York Times afferm\u00f2 che i personaggi avevano assunto un colore rosso innaturale (\"lobster-red\", rossi come le aragoste).\nDistribuzione.\nIl film fu distribuito con il titolo \"New Mexico\" negli Stati Uniti dal 18 maggio 1951 (premi\u00e8re a Alberquerque il 3 maggio 1951) dalla United Artists.\nAltre distribuzioni:\nPromozione.\nLa tagline \u00e8: \"ARROW-STREAKED ADVENTURE! BULLET-SCARRED STORY!!! (original ad - all caps)\"."}
{"id": "4500561", "revid": "712828", "url": "https://it.wikipedia.org/wiki?curid=4500561", "title": "Charles Zi Britannia", "text": ""}
{"id": "4500565", "revid": "287204", "url": "https://it.wikipedia.org/wiki?curid=4500565", "title": "AEGON Classic 2013", "text": "L'AEGON Classic 2013 \u00e8 stato un torneo di tennis giocato sull'erba. \u00c8 stata la 32\u00aa edizione dell'AEGON Classic, che fa parte della categoria International nell'ambito del WTA Tour 2013. Si \u00e8 giocato all'Edgbaston Priory Club di Birmingham in Inghilterra dal 9 al 16 giugno 2013.\nPartecipanti.\nAltri partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampioni.\nSingolare.\n Daniela Hantuchov\u00e1 ha sconfitto in finale Donna Veki\u0107 per 7-65, 6-4.\nDoppio.\n Ashleigh Barty / Casey Dellacqua hanno sconfitto in finale Cara Black / Marina Erakovi\u0107 per 7-5, 6-4."}
{"id": "4500568", "revid": "287204", "url": "https://it.wikipedia.org/wiki?curid=4500568", "title": "BMW Open 2013", "text": "Il BMW Open 2013 \u00e8 stato un torneo di tennis giocato sulla terra rossa. \u00c8 stata la 40\u00aa edizione del BMW Open, facente parte dell'ATP World Tour 250 series nell'ambito dell'ATP World Tour 2013. Il torneo si \u00e8 giocato al MTTC Iphitos di Monaco di Baviera, in Germania, dal 29 aprile al 5 maggio del 2013.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni: \nPunti e montepremi.\nIl montepremi complessivo \u00e8 di 467.800\u00a0\u20ac.\nCampioni.\nSingolare.\n Tommy Haas ha sconfitto in finale Philipp Kohlschreiber per 6-3, 7-63.\nDoppio.\n Jarkko Nieminen / Dmitrij Tursunov hanno sconfitto in finale Marcos Baghdatis / Eric Butorac per 6-1, 6-4."}
{"id": "4500575", "revid": "599013", "url": "https://it.wikipedia.org/wiki?curid=4500575", "title": "New Mexico (disambigua)", "text": ""}
{"id": "4500576", "revid": "716642", "url": "https://it.wikipedia.org/wiki?curid=4500576", "title": "Marc Hornschuh", "text": "Carriera.\nClub.\nGioca dal 2009 nella squadra riserve del ; nel 2012 ha giocato per un breve periodo all', con cui ha giocato 3 partite in 2. Fu\u00dfball-Bundesliga, la seconda serie tedesca. Nella stagione 2015-2016 gioca da titolare in seconda serie nel .\nNell'estate del 2021 si trasferisce allo , club della prima divisione svizzera.\nNazionale.\nDopo aver giocato diverse partite con tutte le nazionali giovanili tedesche, dal 2010 gioca nella nazionale Under-21, con cui ha preso parte alle Qualificazioni al campionato europeo di calcio Under-21, nelle quali ha giocato 5 partite."}
{"id": "4500583", "revid": "1645873", "url": "https://it.wikipedia.org/wiki?curid=4500583", "title": "XVIII Congresso nazionale del Partito Comunista Cinese", "text": "Il XVIII Congresso nazionale del Partito Comunista Cinese si svolse a Pechino fra l'8 novembre e il 15 novembre 2012. Il congresso segn\u00f2 un importante ricambio ai vertici del Partito Comunista Cinese, che vedeva scadere il mandato per limiti di et\u00e0 per 7 dei 9 membri del Comitato permanente del Politburo, incluso l'uscente segretario generale del partito Hu Jintao.\nL'assemblea elesse il nuovo Comitato centrale del Partito Comunista Cinese, i cui membri nominarono Xi Jinping alla carica di segretario generale e capo della Commissione militare centrale del PCC, carica anch'essa ricoperta fino a quel momento da Hu Jintao. Il congresso vide anche una modifica del numero di membri del Comitato Permanente che vennero ridotti da 9 a 7."}
{"id": "4500587", "revid": "268129", "url": "https://it.wikipedia.org/wiki?curid=4500587", "title": "Emissione imperiale soprastampata con fascetto o con scritta", "text": "L'Emissione imperiale soprastampata \"con fascetto o con scritta\" rappresentanti il Re Vittorio Emanuele III in vari profili, \u00e8 una serie \"ordinaria\" di francobolli emessa il 24 gennaio 1944.\nLa serie \u00e8 composta da 5 pezzi, stampati a rotocalco in fogli da: 100 Dim: 20 \u00d7 24mm dall'Officina Carte Valori di Roma.\nI pezzi sono a dentellatura a blocco e sono 5:\nCollegamenti esterni.\nPagina dedicata alla serie su Ibolli.it"}
{"id": "4500594", "revid": "767487", "url": "https://it.wikipedia.org/wiki?curid=4500594", "title": "Fotografando i fantasmi", "text": "Fotografando i fantasmi (\"Photographing Fairies\") \u00e8 un film del 1997 diretto da Nick Willing.\nIl soggetto \u00e8 tratto dall'omonimo romanzo di Steve Szilagyi, ispirato alla vicenda delle fate di Cottingley. \u00c8 uscito nelle sale italiane il 24 luglio 1998.\nTrama.\nCharles Castle \u00e8 un fotografo di guerra, che continua ad essere angosciato dalla perdita della moglie, morta mentre era in servizio. Finita la guerra analizza i suoi scatti, lasciandosi ancora impressionare da una immagine mostratagli da una donna che ritraeva involontariamente una fata. Intenzionato a capirci di pi\u00f9, la sua ricerca lo porta a Burkinwell, una tranquilla comunit\u00e0 che sembra nascondere dei segreti..."}
{"id": "4500595", "revid": "47767", "url": "https://it.wikipedia.org/wiki?curid=4500595", "title": "Fozio (nome)", "text": "Origine e diffusione.\nSi basa sul termine greco \u03c6\u03c9\u03c2 (\"phos\", \"luce\"), e pu\u00f2 quindi essere interpretato come \"luminoso\", \"lucente\", \"risplendente\". Ha quindi significato analogo ai nomi Berto, Braulio, Argo, Fulgenzio e Svetlana, che viene talvolta usato per tradurre la sua forma femminile Fotina.\nOnomastico.\nL'onomastico si pu\u00f2 festeggiare il 4 marzo, in ricordo di san Fozio, martire con altri diciannove compagni a Nicomedia. Si ricordano altri santi con questo nome, alle date seguenti:\nAl femminile si annovera una sola santa, Fotina, nome che la Chiesa ortodossa d\u00e0 alla samaritana incontrata da Ges\u00f9 in Gv , dicendola martire con i figli Giuseppe e Vittore e altri compagni e commemorandola il 20 marzo."}
{"id": "4500597", "revid": "47767", "url": "https://it.wikipedia.org/wiki?curid=4500597", "title": "Fotina", "text": ""}
{"id": "4500598", "revid": "72396", "url": "https://it.wikipedia.org/wiki?curid=4500598", "title": "Livio Ceschin", "text": "Biografia.\nLivio Ceschin esponente di spicco dell'arte incisoria italiana, ha compiuto gli studi presso l'Istituto d'Arte di Venezia e ha iniziato ad incidere nel 1991 utilizzando le tecniche dell'acquaforte e della puntasecca. Ha frequentato i corsi all'Accademia Raffaello di Urbino maturando una serie di esperienze e di studi nel campo della grafica che lo inducono a dedicarsi esclusivamente all'incisione affrontando il tema del paesaggio.\nDal 1993 ad oggi gli sono state dedicate numerose esposizioni in Italia e all'estero, presso Gallerie, Enti pubblici e privati, ed Istituti Italiani di Cultura.\nRisale al 1998 l'inizio dei primi rapporti di amicizia con poeti e scrittori (Andrea Zanzotto, Mario Rigoni Stern, Mario Luzi, Franco Loi), pubblicando numerose edizioni d'arte."}
{"id": "4500601", "revid": "599013", "url": "https://it.wikipedia.org/wiki?curid=4500601", "title": "Amos Mansdorf", "text": "Carriera.\nIn carriera ha vinto 6 tornei nel singolare. Nei tornei del Grande Slam ha ottenuto il suo miglior risultato raggiungendo i quarti di finale nel singolare agli Australian Open nel 1992.\nIn Coppa Davis ha disputato 47 partite, vincendone 22 e perdendone 25. Per la sua costanza nel rappresentare la propria nazione nella competizione \u00e8 stato insignito del Commitment Award.\nAlle Olimpiadi del 1988 ha raggiunto il terzo turno nel singolare."}
{"id": "4500604", "revid": "47767", "url": "https://it.wikipedia.org/wiki?curid=4500604", "title": "Fotini", "text": ""}
{"id": "4500605", "revid": "47767", "url": "https://it.wikipedia.org/wiki?curid=4500605", "title": "Foteini", "text": ""}
{"id": "4500606", "revid": "47767", "url": "https://it.wikipedia.org/wiki?curid=4500606", "title": "Photina", "text": ""}
{"id": "4500607", "revid": "47767", "url": "https://it.wikipedia.org/wiki?curid=4500607", "title": "Photios", "text": ""}
{"id": "4500608", "revid": "47767", "url": "https://it.wikipedia.org/wiki?curid=4500608", "title": "Fotios", "text": ""}
{"id": "4500609", "revid": "47767", "url": "https://it.wikipedia.org/wiki?curid=4500609", "title": "Fotis", "text": ""}
{"id": "4500612", "revid": "47767", "url": "https://it.wikipedia.org/wiki?curid=4500612", "title": "Gerasimos", "text": ""}
{"id": "4500613", "revid": "47767", "url": "https://it.wikipedia.org/wiki?curid=4500613", "title": "Gerasim", "text": ""}
{"id": "4500614", "revid": "1543377", "url": "https://it.wikipedia.org/wiki?curid=4500614", "title": "Stafford (famiglia)", "text": "La famiglia Stafford fu una nobile famiglia inglese di origine normanna.\nIl primo membro della famiglia che abit\u00f2 ed ebbe propriet\u00e0 in Inghilterra fu Robert de Toeni (c. 1036\u20131088) conosciuto anche col nome di Robert de Stafford. A lui Guglielmo il Conquistatore confer\u00ec intorno al 1070 il castello di Stafford, posto in posizione strategica, perch\u00e9 controllasse l'ostile e ribelle comunit\u00e0 anglosassone.\nIl primo figlio maschio di Robert fu Nicholas de Stafford, sceriffo di Staffordshi e signore feudale sotto Enrico I d'Inghilterra, fu il capostipite dei baroni di Stafford e poi dei conti di Stafford.\nHumphrey, figlio di Edmund Stafford, V conte di Stafford, riusc\u00ec a divenire il primo duca di Buckingham, oltre che uno dei maggiori proprietari terrieri del regno. Trasmise il titolo al nipote Henry il quale a sua volta lo trasmise al figlio Edward.\nUn figlio cadetto del primo duca, John, divenne il primo conte di Wiltshire e trasmise la contea al figlio e poi al cugino Henry Stafford che mor\u00ec senza figli e fece estinguere il titolo.\nEssendo parenti prossimi dei reali d'Inghilterra (sia Humphrey Stafford che sua moglie Anne di Gloucester discendevano da Edoardo III d'Inghilterra), gli Stafford vennero facilmente coinvolti in complotti volti a scalzare il re dal trono ed alcuni membri della famiglia vennero imprigionati nella Torre e giustiziati per tradimento.\nDopo l'esecuzione di Edward, il ducato si estinse e i suoi discendenti ebbero il semplice titolo di Baroni Stafford. L'ultimo barone fu Roger Stafford, VI barone Stafford con la cui morte nel 1640 senza eredi il titolo si estinse."}
{"id": "4500616", "revid": "83531", "url": "https://it.wikipedia.org/wiki?curid=4500616", "title": "Giro di Romandia 2013", "text": "Il Giro di Romandia 2013, sessantasettesima edizione della corsa e valido come quattordicesima prova dell'UCI World Tour 2013, si svolse in cinque tappe, precedute da un cronoprologo iniziale, dal 23 al 28 aprile 2013, per un percorso totale di 761,9\u00a0km. Fu vinta dal britannico Chris Froome al traguardo con il tempo di 19 ore 24 minuti e 51 secondi, alla media di 39,24\u00a0km/h.\nAl traguardo di Ginevra 115 ciclisti completarono il tour."}
{"id": "4500617", "revid": "1718925", "url": "https://it.wikipedia.org/wiki?curid=4500617", "title": "Angelo Calabrese", "text": "Biografia.\nNel 1938 viene scritturato dalla radio EIAR di Roma come componente della Compagnia di prosa del teatro radiofonico, lavoro che manterr\u00e0 anche nel dopoguerra sino alla fine degli anni 50, prendendo parte a centinaia di Radiodrammi e commedie, lavorando accanto ad attori come Ubaldo Lay, Elena Da Venezia, Stefano Sibaldi, Nella Maria Bonora, Fernando Farese, Jolanda Verdirosi, Franco Becci e registi come Anton Giulio Majano, Enzo Ferrieri e Guglielmo Morandi.\nNel 1950 \u00e8 protagonista negli episodi settimanali \"Il Commissario Maigret\" con la Compagnia di prosa di Radio Roma e la regia di Anton Giulio Majano."}
{"id": "4500620", "revid": "1573940", "url": "https://it.wikipedia.org/wiki?curid=4500620", "title": "Lasius neglectus", "text": "Lasius neglectus \u00e8 una formica della sottofamiglia Formicinae.\nOriginaria dell'Asia minore, \u00e8 stata introdotta accidentalmente dall'uomo in gran parte dell'Europa.\nDescrizione.\n\u00c8 una piccola formica di 2.5-3.5\u00a0mm, si presenta marrone opaca con appendici marroni chiare. \nBiologia.\nComportamento.\n\u00c8 una formica unicoloniale e poliginica, in cui gli accoppiamenti sono intracoloniali e non avvengono voli nuziali. La colonia si espande per gemmazione andando a formare colonie che possono contare anche 35.000 regine e 100 milioni di operaie.\nAlimentazione.\nL'alimentazione \u00e8 composta principalmente da sostanze zuccherine prodotte da afidi o da nettare. Si nutre anche di animali, principalmente di artropodi.\nDistribuzione e habitat.\n\"Lasius neglectus\" \u00e8 originaria dell'Asia minore, probabilmente della Turchia. Si sta diffondendo con successo in Europa gi\u00e0 da 40 anni ma \u00e8 stata descritta soltanto nel 1990 a Budapest; precedentemente veniva considerata appartenente alla specie \"Lasius alienus\" oppure \"Lasius turcicus\".\nAd oggi la sua presenza \u00e8 accertata dall'Ungheria al Belgio, in Italia, Francia, Spagna, Germania, Grecia, Islanda, Polonia, Bulgaria, Romania, Turchia, Georgia, Kirghizistan, e Isole Canarie.\nNidifica comunemente nel suolo, sotto a pietre, in pendii erbosi o tra le radici degli alberi. Negli habitat in cui \u00e8 stata introdotta si riscontra la sua presenza in ambienti urbani o ambienti disturbati.\nImpatti.\nSono conosciuti vari impatti nell'ambiente di introduzione, sia a livello ecologico che economico. Oltre a mettere a rischio le specie di formiche native per competizione alimentare e di fondazione, essa danneggia anche alberi e culture, a seguito della protezione attiva di varie specie di afidi. Vi sono quindi danni all'agricoltura e sono anche stati segnalati danni a dispositivi elettrici."}
{"id": "4500621", "revid": "124123", "url": "https://it.wikipedia.org/wiki?curid=4500621", "title": "Willem 's Gravesande", "text": "Biografia.\nNato a 's-Hertogenbosch, a sedici anni inizi\u00f2 a studiare giurisprudenza presso l'Universit\u00e0 di Leida, laureandosi prima della fine del 1707. Tuttavia, la sua tipologia di studi non gli precluse di applicarsi in altri campi, come quello matematico. A diciannove anni pubblic\u00f2 infatti \"Essai sur la perspective\", un lavoro molto lodato da Johann Bernoulli. Successivamente intraprese per un breve periodo la professione di avvocato, per poi collaborare con numerose riviste scientifiche.\nNel 1715 visit\u00f2 re Giorgio I a Londra, dal quale fu nominato membro della Royal Society. Nel 1719 divenne professore di matematica e astronomia presso l'Universit\u00e0 di Leida; difese le idee di Galileo Galilei e Isaac Newton.\nSi spos\u00f2 l'anno seguente, ed ebbe due figli, ma ebbe la sfortuna di vederli morire ad otto giorni di distanza, uno all'et\u00e0 di tredici anni, l'altro a quattordici.\nNel 1724 lasci\u00f2 la cattedra di insegnante e pubblic\u00f2 un'orazione intitolata \"De Evidentia\" (che successivamente venne inserita nell'introduzione della terza edizione di \"El\u00e9mens de physique\"). Nello stesso anno, per il grande legame che lo stringeva alla sua terra, si sent\u00ec costretto a declinare l'invito di Pietro il Grande a diventare membro della Royal Academy, fondata a San Pietroburgo poco tempo prima.\nNel 1730, 's Gravesande aggiunse l'architettura civile e militare alla lista dei suoi studi, e, quattro anni dopo, fond\u00f2 un corso i cui insegnamenti spaziavano dalla logica alla metafisica alla morale filosofica. Nel 1736 pubblic\u00f2 \"Introductio ad philosophiam\" e nel 1740 rifiut\u00f2 un invito simile a quello precedentemente fattogli da Pietro il Grande, questa volta dal re Federico II di Prussia.\nFabbric\u00f2 il primo eliostato.\nMor\u00ec il 28 febbraio 1742, a cinquantaquattro anni."}
{"id": "4500623", "revid": "584834", "url": "https://it.wikipedia.org/wiki?curid=4500623", "title": "Strada militare Fenil - Pramand - F\u00f6ens - Jafferau", "text": ""}
{"id": "4500624", "revid": "438678", "url": "https://it.wikipedia.org/wiki?curid=4500624", "title": "Willem Jacob 's Gravesande", "text": ""}
{"id": "4500625", "revid": "729019", "url": "https://it.wikipedia.org/wiki?curid=4500625", "title": "Strada nazionale 8 (Taiwan)", "text": "La strada nazionale 8 (in sigla PH 8), chiamata anche strada centrale attraverso l'isola (cinese tradizionale: \u4e2d\u90e8\u6a6b\u8cab\u516c\u8def; cinese semplificato: \u4e2d\u90e8\u6a2a\u8d2f\u516c\u8def; pinyin: Zh\u014dngb\u00f9 h\u00e9nggu\u00e0n g\u014dngl\u00f9), \u00e8 il primo sistema stradale a collegare la costa orientale e quella occidentale di Taiwan, attraversando la catena montuosa dei monti ChungYang al centro dell'isola. Esistono altri due sistemi che attraversano l'isola in direzione est-ovest, rispettivamente chiamati strada meridionale e strada settentrionale attraverso l'isola.\nCostruzione.\nLa costruzione dell'infrastruttura inizi\u00f2 il 7 luglio 1956, la prima apertura al traffico veicolare risale al 9 maggio 1960.\nItinerario.\nL'estremit\u00e0 occidentale del percorso \u00e8 nel distretto di Dongshi a Taichung; originariamente proseguiva verso i monti ChungYang snodandosi lungo la valle del fiume Dajia e attraversando le citt\u00e0 di Guguan (\u8c37\u95dc) e Cingshan (\u9752\u5c71). Tuttavia la sezione a est di Guguan \u00e8 permanentemente chiusa al traffico a causa dei danni subiti dai terremoti e dai tifoni, che ne rendono impossibile il transito. All'altezza di Lishan un ramo della strada si dirige a nord verso la citt\u00e0 di Yilan. Attraversando le montagne tocca il punto pi\u00f9 alto presso Dayuling. Da qui un altro ramo scende a sud verso Wushe (\u9727\u793e). Proseguendo verso est da Dayuling ci si inoltra invece all'interno del parco nazionale Taroko, attraversando le citt\u00e0 di Guanyuan (\u95dc\u539f), Cih-en (\u6148\u6069), Luoshao (\u6d1b\u97f6) e Tiansiang (\u5929\u7965) prima di entrare nella gola di Taroko. Una volta fuori dalla gola la strada si collega con la costiera orientale Su'ao-Hualien.\nDanni e chiusura della strada.\nIl percorso si snoda lungo un territorio eccezionalmente aspro e instabile. Pesanti piogge derivanti dai tifoni contribuiscono spesso allo svasamento di terreno e rocce sul tracciato, rendendone alcuni tratti completamente non percorribili. L'area \u00e8 inoltre soggetta ad attivit\u00e0 sismica con effetti disastrosi sul manto stradale. Il 21 settembre 1999 il terremoto di Chichi provoc\u00f2 enormi danni tracciando dei veri e propri solchi in molteplici punti nel tratto compreso tra Dongshi e Lishan.\nIn seguito ai danni senza precedenti subiti nel 1999 si assistette ad un forte dibattito in merito all'opportunit\u00e0 di mantenere operativa l'infrastruttura e di effettuarne la manutenzione. Infine, estese e costose riparazioni al manto stradale vennero effettuate, con l'obiettivo di riaprire le sezioni danneggiate dal terremoto entro il 2004. Le piogge torrenziali dovute al tifone Mindulle tuttavia provocarono danni tali da costringere le autorit\u00e0 a chiudere le sezioni interessate fino a data da destinarsi.\nLa strada \u00e8 tuttora chiusa tra Lishan e Guguan, e non ci sono aspettative di sorta in merito alla sua riparazione e riapertura, ma la nuova autostrada centrale attraverso l'isola fornisce oggi un itinerario alternativo attraverso l'isola."}
{"id": "4500637", "revid": "767487", "url": "https://it.wikipedia.org/wiki?curid=4500637", "title": "Tortura (film 1951)", "text": "Tortura (\"Inside the Walls of Folsom Prison\") \u00e8 un film del 1951 diretto da Crane Wilbur.\n\u00c8 un film carcerario statunitense con Steve Cochran, David Brian e Philip Carey.\nProduzione.\nIl film, diretto e sceneggiato da Crane Wilbur, fu prodotto da Bryan Foy per la Warner Bros. e girato nella Folsom State Prison a Represa, California, da fine ottobre a met\u00e0 dicembre 1950. Il titolo di lavorazione fu \"The Story of Folsom\".\nDistribuzione.\nIl film fu distribuito con il titolo \"Inside the Walls of Folsom Prison\" negli Stati Uniti dal 18 maggio 1951 dalla Warner Bros.\nAltre distribuzioni:\nCuriosit\u00e0.\nIl cantante country Johnny Cash vide questo film mentre prestava servizio nella United States Air Force in Germania Ovest nel 1952; la pellicola ispir\u00f2 il suo popolare brano \"Folsom Prison Blues\"."}
{"id": "4500639", "revid": "339392", "url": "https://it.wikipedia.org/wiki?curid=4500639", "title": "Inside the Walls of Folsom Prison", "text": ""}
{"id": "4500640", "revid": "287204", "url": "https://it.wikipedia.org/wiki?curid=4500640", "title": "Sundasalangidae", "text": "I Sundasalangidae sono una famiglia di pesci ossei d'acqua dolce appartenente all'ordine Clupeiformes. Comprende il solo genere \"Sundasalanx\".\nDistribuzione e habitat.\nQuesta famiglia \u00e8 endemica delle acque dolci del sud-est asiatico (Borneo e Thailandia meridionale).\nDescrizione.\nSono pesci piccolissimi (misura massima 3\u00a0cm), trasparenti e privi di scaglie. Le pinne sono prive di raggi spinosi. La pinna dorsale e la pinna anale sono poste indietro sul corpo. Le pinne pettorali sono prive di raggi, le pinne ventrali ne hanno 5. La pinna adiposa \u00e8 assente. C'\u00e8 una sola narice per lato.\nBiologia.\nPoco nota."}
{"id": "4500642", "revid": "281901", "url": "https://it.wikipedia.org/wiki?curid=4500642", "title": "Sundasalanx", "text": ""}
{"id": "4500643", "revid": "709829", "url": "https://it.wikipedia.org/wiki?curid=4500643", "title": "Aljaksandra Sasnovi\u010d", "text": "In carriera ha raggiunto la posizione numero 30 in singolare il 10 settembre 2018, mentre in doppio si \u00e8 spinta fino al 39\u00ba posto il 23 agosto 2021. Si \u00e8 aggiudicata in totale 18 tornei ITF, di cui 11 in singolare. Vanta quattro finali WTA, tutte perse. Inoltre, ha raggiunto gli ottavi di finale a Wimbledon 2018; mentre in doppio un quarto di finale al Roland Garros 2020.\nBiografia.\nAljaksandra Sasnovi\u010d ha iniziato a giocare a tennis all'et\u00e0 di 8 anni. Attualmente \u00e8 allenata da Igor Svetlakov e considera il cemento indoor la sua superficie preferita ma si trova bene anche sull'erba. Le piace nuotare e giocare ad hockey.\nCarriera.\nNella sua carriera junior ha vinto 74 partite in singolare e ne ha perse 48 riuscendo a vincere due tornei, mentre in doppio ha conquistato 77 vittorie e 40 sconfitte e ha vinto sette tornei. Il 22 agosto, ha raggiunto in singolare la posizione numero 28.\nCome professionista ha vinto 11 titoli in singolare e 7 in doppio nel circuito ITF. .\nNei primi quattro mesi del 2013, ha avuto una striscia vincente di 17 partite in singolare.\nIn Fed Cup ha disputato finora 27 match (17 vittorie e 10 sconfitte, 12-7 in singolare). Ha debuttato nel 2012 nel Group I Europe/Africa Round Robin, dove ha perso da Stefanie V\u00f6gele e da Timea Bacsinszky in singolo.\nNel 2015 gioca la prima finale WTA della carriera in quel di Seul, partendo dalle qualificazioni. Nell'ultimo atto, per\u00f2, soccombe alla testa di serie numero 1 del torneo, Irina-Camelia Begu, per 3-6 1-6.\n2018: seconda finale WTA e Top 30.\nApre il 2018 al Brisbane International. Supera le qualifiche vincendo tre partite, approdando nel main draw. Estromette al primo turno la francese e 6\u00aa testa di serie Kristina Mladenovic in rimonda in tre set, stessa sorte nei due turni successivi batte l'estone Anett Kontaveit e la finalista della passata edizione Aliz\u00e9 Cornet. In semifinale supera la 7\u00aa serie del tabellone Anastasija Sevastova in due set accedendo alla sua seconda finale in carriera, la prima dopo oltre due anni ed a livello Premier. Qui cede di schianto alla terza forza del draw, l'ucraina Elina Svitolina racimolando solo tre game. Questo risultato le permette di raggiungere il best ranking alla posizione 53, diventando la numero uno della Bielorussia, scavalcando Aryna Sabalenka. Si presenta agli Australian Open dove raggiunge per la prima volta il terzo turno venendo estromessa da Caroline Garcia (3-6 7-5 2-6). In Ungheria, dopo aver superato con facilit\u00e0 Roberta Vinci, viene eliminata da Petra Marti\u0107 in rimonta per 4-6 nel terzo set. Agli Indian Wells viene estromessa da Caroline Wozniacki al terzo turno. Non fa meglio a Miami dove viene eliminata da Anastasija Pavlju\u010denkova. In Svizzera viene fermata dalla futura finalista, Kirsten Flipkens al secondo turno. A Praga viene estromessa al primo turno da Krist\u00fdna Pl\u00ed\u0161kov\u00e1 per 56-7 3-6. Nel Masters di Madrid supera Danielle Collins per 7-5 6-2, per poi venire sconfitta da Anett Kontaveit per 2-6 nel set decisivo. Non riesce a qualificarsi per gli Internazionali di Italia. All'Open di Francia supera senza grosse difficolt\u00e0 il primo turno contro Denisa Allertov\u00e1 per 6-4 6-3, successivamente viene eliminata da Kiki Bertens per 4-6 2-6. A Maiorca viene estromessa immediatamente con un punteggio netto di 4-6 0-6 per mano di Antonia Lottner. Si presenta a Wimbledon dove per la prima volta raggiunge il quarto turno in uno Slam. \u00c8 costretta ad arrendersi a Je\u013cena Ostapenko per 46-7 0-6. Nel torneo di Mosca raggiunge la semifinale dopo aver approfittato del ritiro di Anastasija Sevastova nei quarti di finale. A fermarla \u00e8 la futura vincitrice del torneo Olga Danilovi\u0107 (2-6 7-5 5-7). Nei tornei dell'US Open series supera le qualificazioni venendo subito estromessa da Vikt\u00f3ria Ku\u017emov\u00e1 per 0-6 6-4 1-6 a Cincinnati; mentre a New Haven raggiunge il secondo turno superando Kristina Mladenovic per 7-66 63-7 6-2, prima di perdere contro la seconda testa di serie, Caroline Garcia, per 7-26 2-6 4-6. Agli US Open elimina Belinda Bencic in rimonta per 2-6 6-1 6-2 e, la testa di serie numero 11, Dar'ja Kasatkina per 6-2 7-36; per poi venire sconfitta, senza vincere nemmeno un game, da Naomi \u014csaka, testa di serie n\u00ba 20 e futura campionessa. Si presenta a Tokyo, dove viene estromessa all'esordio da Anastasija Pavlju\u010denkova con il punteggio di 3-6 4-6. Nel torneo di Wuhan, sconfitta Elise Mertens con un doppio tie-break, viene eliminata nettamente da M\u00f3nica Puig. Non fa meglio nemmeno a Pechino, dove a superarla nel secondo turno \u00e8 Karol\u00edna Pl\u00ed\u0161kov\u00e1. Nel torneo russo a Mosca raggiunge i quarti superando, tra le altre, la numero nove del mondo Kiki Bertens. Successivamente, viene eliminata da Johanna Konta per 2-6 6-2 6-7.\nChiude l'anno al n\u00ba30 del mondo, suo best-ranking.\n2019: annata negativa e uscita dalla top-50.\nPartecipa al torneo di Brisbane dove sorprendentemente elimina Elina Svitolina, numero quattro al mondo e l'avversaria che l'ha sconfitta in finale l'anno precedente in questo torneo, per 6-4 0-6 6-3. Tuttavia, viene sconfitta nei quarti da Donna Veki\u0107, che le lascia solamente due games. A causa di tale sconfitta perde tre posizioni: scivola alla numero 33 del ranking. A Sydney passa i due turni di qualificazione (battendo Zidansek e Puig) e supera Darja Kasatkina (n\u00ba10 del mondo) in due set al primo turno. Al secondo si impone su Priscilla Hon in rimonta, per 0-6 6-3 6-3, accedendo ai quarti di finale; nella circostanza, elimina Timea Bacsinszky con lo score di 6-3 6-3; torna in semifinale in un Premier dopo un anno: in questo caso non riesce ad approdare all'ultimo atto, fermata da Kvitov\u00e1 in due set netti (1-6 2-6). All'Australian Open vince agevolmente su Flipkens (6-1 6-1) e Kontaveit (6-3 6-3) prima di cedere a Pavlju\u010denkova per 0-6 3-6. In seguito, raccoglie pochi risultati positivi tra Dubai, Doha, Indian Wells e Miami: in 6 match ottiene solo due successi. \nA Madrid, la bielorussa riesce ad approdare agli ottavi dopo aver sconfitto Kontaveit (0-6 6-3 6-2) e Schmiedlov\u00e1 (6-2 6-2); agli ottavi si arrende a Naomi \u014csaka, n\u00ba1 del mondo, per 2-6 3-6. A Roma e Parigi non va oltre il primo turno, soccombendo a Cibulkov\u00e1 e Hercog. Sull'erba non coglie nemmeno una vittoria, risultando battuta contro Venus Williams a Birmingham, contro Peterson a Eastbourne e contro Halep, poi campionessa a Wimbledon. \nDopo una breve avventura al Baltic Open (dove esce all'esordio), prende parte allo swing americano: ottiene 3 secondi turni (Cincinnati, Bronx Open e US Open) e un primo turno alla Rogers Cup. \nNella trasferta cinese fa peggio, non riuscendo a cogliere successi in tre tornei giocati. Chiude l'anno con la finale nel WTA 125K di Limoges, dove si arrende a Ekaterina Aleksandrova (1-6 3-6). \nTermina l'anno al n\u00ba67 del mondo. \n2020: quarti di finale a Palermo e Linz.\nLa bielorussa inizia l'anno a Shenzhen, ove batte Anna-Lena Friedsam per 6-2 6-3 prima di cedere a Qiang Wang (tds n\u00ba4) in tre set. Passa le qualificazioni per il Premier di Adelaide, imponendosi su Aoyama e Maria; al primo turno, si arrende a Danielle Collins, con un netto 3-6 2-6. Agli Australian Open perde subito dalla qualificata Greet Minnen, per 6(3)-7 6-4 5-7. A Dubai supera le quali eliminando Stefani, Blinkova e Bogdan ma, al primo turno, soccombe a Kiki Mladenovic (4-6 3-6). A Doha esce al secondo turno qualificatorio per mano di Daria Kasatkina.\nIn seguito, il tennis \u00e8 costretto a fermarsi a causa della pandemia di COVID-19 da marzo ad agosto. Vengono annullati tutti i tornei previsti per quei mesi (compreso Wimbledon) e, inoltre, i Giochi Olimpici di Tokyo vengono rimandati al 2021.\nSasnovi\u010d riprende a giocare a Palermo, dove riesce a passare le qualificazioni con tre vittorie su Komardina (7-5 6-2), Martincov\u00e1 (che si ritira dopo aver perso il primo set) e Arruabarrena (7-5 7-6(2)); nel tabellone principale, estromette la quinta testa di serie del torneo Elise Mertens con il punteggio di 6-4 6-1. Al secondo turno elimina l'italiana Jasmine Paolini per 6-0 6-2, accedendo ai primi quarti di finale in stagione; nella circostanza, cede alla prima testa di serie Petra Martic in due tie-break. A Praga non riesce a superare il tabellone cadetto, battuta da Ruse al secondo turno (7-6(4) 4-6 6(3)-7). \nAgli US Open replica il terzo turno raggiunto nel 2018: elimina Di Lorenzo e la 12\u00b0 testa di serie Vondrou\u0161ov\u00e1 prima di perdere da Putinceva (6-3 2-6 1-6).\nA Istanbul riesce a ottenere i quarti di finale estromettendo Diyas e Schmiedlov\u00e1, entrambe in tre set; tra le ultime 8, viene sconfitta da Martincov\u00e1 per 2-6 3-6. Al Roland Garros batte Friedsam (6-2 2-6 6-3) prima di arrendersi a Garcia in due parziali.\nChiude la stagione a Linz, dove centra nuovamente i quarti grazie a due vittorie su Pera (8\u00b0 testa di serie) e la qualificata Fett; nei quarti cede di schianto a Krej\u010d\u00edkov\u00e1, per 3-6 1-6. Termina l'annata al n\u00ba90 del ranking.\n2021: terzo turno a Wimbledon e ottavi ad Indian Wells.\nInizia l'anno ad Abu Dhabi, dove supera la qualificata Bond\u00e1r all'esordio (6-2 6-3) prima di perdere dalla 5\u00aa testa di serie Muguruza in due set. Al Gippsland Trophy di Melbourne, batte Lesja Curenko in rimonta (3-6 6-4 6-4) mentre, al secondo round, cede a Irina-Camelia Begu (7-5 4-6 4-6). Agli Australian Open esce di scena gi\u00e0 al primo turno contro Anett Kontaveit, testa di serie n\u00ba21. Al Phillip Island Trophy perde al secondo turno contro la lucky loser Da Silva-Fick in tre set. A Lione, San Pietroburgo e Madrid viene eliminata al secondo round. Al WTA '125' di Saint-Malo arriva fino ai quarti, dove viene estromessa da Golubic. A Belgrado, la bielorussa batte Wang (6(6)-7 6-0 6-2) e Buc\u0219a (6-4 5-7 6-0), giungendo ai quarti, dove viene si arrende a Osorio in due parziali. Al Roland Garros, viene superata al secondo turno da Aryna Sabalenka, con lo score di 5-7 3-6. Sull'erba, gioca a Wimbledon: al primo turno, approfitta del ritiro della pluricampionessa slam Serena Williams sul 3-3 del primo set, causa scivolata sull'erba dell'americana. Al secondo turno, elimina Nao Hibino per 6-4 7-6(4), giungendo al terzo turno del major londinese per la seconda volta in carriera. Nella circostanza, viene sconfitta da Angelique Kerber, con lo score di 6-2 0-6 1-6. Sul cemento americano ottiene due risultati di rilievo: centra, a Cleveland, il terzo quarto WTA della stagione con due successi su McHale e Podoroska; tra le ultime otto, perde da Begu in due set. A Indian Wells, dopo una comoda vittoria su Osorio (6-0 6-4), si impone sulla fresca trionfatrice dello US Open, Emma Raducanu, con il punteggio di 6-2 6-4. Al terzo turno, batte Simona Halep per 7-5 6-4, approdando agli ottavi del '1000' per la prima volta in carriera. Nella circostanza, cede ad Azaranka per 3-6 4-6. \nChiude l'anno al n\u00b091 del mondo. \n2022: 4\u00b0 finale WTA.\nInizia il 2022 al torneo di Melbourne passando le qualificazioni dopo aver battuto in due set prima la wildcard australiana Tjandramulia e poi l'ucraina Curenko. Nel tabellone principale vince contro Wang Xinyu (6-4 6-2) e Rebecca Peterson (6-2 6-4). Ai quarti incontra Clara Tauson e passa il turno dopo aver vinto il primo set, a causa del ritiro della danese. Raggiunge le semifinali ed estromette la settima testa di serie Anni Li in tre set (7-6(4) 2-6 6-3), approdando in finale, la quarta della carriera. Nella circostanza, Aljaksandra perde da Amanda Anisimova, con lo score di 5-7 6-1 4-6. All'Australian Open, viene sconfitta al primo turno dalla cinese Zheng al tie-break del terzo set.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4500646", "revid": "1543377", "url": "https://it.wikipedia.org/wiki?curid=4500646", "title": "Aut\u00f3dromo Internacional de Curitiba", "text": "L'Aut\u00f3dromo Internacional de Curitiba (conosciuto anche come Aut\u00f3dromo de Pinhais o Circuito Raul Boesel) \u00e8 un autodromo situato nell'area metropolitana di Curitiba, nel comune di Pinhais. Pu\u00f2 ospitare fino a 30.000 persone a sedere.\nSu questo tracciato corrono regolarmente diverse categorie, come il Campionato Brasiliano di Stock Car, la F\u00f3rmula Truck, la Copa Turismo GNV, la Pick Up Racing, il Campeonato Paranaense de Arrancada, il Trofeo Maserati, il Campeonato Paranaense de Motovelocidade, le Copas Turismo I, A ed N.\nCome categorie internazionali, ha ospitato la World Series by Renault (categoria che, inoltre, detiene il record assoluto del tracciato) e il Campionato Mondiale Turismo WTCC.\nStoria.\nLa costruzione dell'autodromo inizi\u00f2 nel 1965 e fu terminata nel 1967. Si trattava di un circuito ovale con tre curve e di 2.7\u00a0km di lunghezza quando furono ospitate le prime competizioni di automobilismo, motociclismo e anche ciclismo. In quell'epoca, il circuito era chiamato Aut\u00f3dromo de Pinhais.\nCaratteristiche del circuito.\nSi tratta del circuito con le strutture pi\u00f9 moderne del Brasile dopo Interlagos. Nella sua attuale configurazione, l'autodromo \u00e8 omologato per ospitare corse gestite dalla CBA (\"Confedera\u00e7\u00e3o Brasileira de Automobilismo\"). Inoltre, soddisfa gli standard della FIA e pu\u00f2, quindi, ospitare anche corse di categorie mondiali. A causa delle sue infrastrutture moderne e sicure, \u00e8 classificato come uno tra i migliori circuiti del mondo.\nPresenta sette curve a destra e quattro a sinistra. Il rettilineo \u00e8 lungo 980 metri, mentre la lunghezza totale della pista \u00e8 3.695 metri.\nI record di ciascuna categoria.\nI vari record dell'autodromo:"}
{"id": "4500647", "revid": "1373765", "url": "https://it.wikipedia.org/wiki?curid=4500647", "title": "Rosa Maria Di Giorgi", "text": "Biografia.\nLaureata in lettere e filosofia, prima ricercatrice al Consiglio Nazionale delle Ricerche (CNR) presso l\u2019Istituto di Teoria e Tecniche dell\u2019Informazione Giuridica (ITTIG) di Firenze, \u00e8 stata componente del Comitato Scientifico Nazionale del Dipartimento ICT (Information and Communication Technology) del CNR e coordinatrice della Rete telematica regionale toscana (RTRT).\nHa svolto il ruolo di capogabinetto con il sindaco di Firenze Mario Primicerio dal 1997 al 1999, e di assessora alla Cultura con il Sindaco Leonardo Domenici dal 1999 al 2000.\nEletta nel Consiglio Comunale di Firenze nella consiliatura 2004-2009, ha ricoperto l'incarico di vicepresidente del Consiglio, Capogruppo della Margherita e, successivamente, del Partito Democratico. Nuovamente eletta alle amministrative del 2009, \u00e8 stata chiamata a far parte della giunta del sindaco Matteo Renzi con delega all'Educazione, alla Legalit\u00e0 e ai Rapporti con il Consiglio Comunale.\nA partire dal 2004 fino al 2009, su nomina del Consiglio regionale della Toscana, ho assunto il ruolo di Presidente della Fondazione Orchestra della Toscana presso il Teatro Verdi di Firenze.\nIl 30 dicembre 2012, con 7.710 preferenze ricevute in occasione delle primarie per i parlamentari del Partito Democratico, si \u00e8 candidata nelle liste PD della Toscana per le elezioni politiche del 2013 al Senato della Repubblica.\nNel 2013 \u00e8 eletta senatrice per il Partito Democratico e dal 21 marzo 2013 \u00e8 anche eletta alla carica di segretaria del Senato della Repubblica per il PD nella XVII legislatura.\nIl 22 febbraio 2017 \u00e8 eletta Vicepresidente vicaria del Senato con 145 voti, andando cos\u00ec a sostituire in quell'incarico Valeria Fedeli.\nAlle elezioni politiche del 2018 \u00e8 eletta alla Camera dei Deputati, nel collegio uninominale di Firenze-Scandicci con 56.565 voti (43%).\nAttivit\u00e0 parlamentare.\nIl suo lavoro in Parlamento si \u00e8 orientato principalmente nei settori culturali e di sostegno alla ricerca scientifica. In particolare, \u00e8 del 6 ottobre del 2016 l'approvazione del cosiddetto \"DDL Cinema\" che ha visto la senatrice Di Giorgi prima firmataria e relatrice di un provvedimento molto rilevante per il comparto, che ha come obiettivo il rilancio e lo sviluppo del settore cinematografico e audiovisivo.\nDal 2013, Rosa Maria Di Giorgi \u00e8 componente delle commissioni \u201cIstruzione pubblica, beni culturali, ricerca scientifica, spettacolo e sport\u201d (VII), della Commissione parlamentare per la semplificazione\" e della Commissione parlamentare d\u2019inchiesta sul rapimento e sulla morte di Aldo Moro."}
{"id": "4500649", "revid": "287204", "url": "https://it.wikipedia.org/wiki?curid=4500649", "title": "Matt Anger", "text": "Carriera.\nIn carriera ha vinto 1 titolo in singolare, il South African Open nel 1985, e 2 titoli di doppio, il Japan Open Tennis Championships nel 1986, in coppia con Ken Flach, e il Queensland Open nel 1987, in coppia con Kelly Evernden."}
{"id": "4500650", "revid": "1979289", "url": "https://it.wikipedia.org/wiki?curid=4500650", "title": "Lupi Bianchi", "text": "I Lupi Bianchi (\"White Wolves\") furono un'organizzazione britannica nazionalista razzista che rivendic\u00f2 la responsabilit\u00e0 per gli attentati terroristici a sfondo razziale di Londra del 1999.\nStoria.\nIntorno al periodo dell'attentato con bomba a frammentazione di Brixton, 25 persone ricevettero messaggi stampati che dicevano:\nQuando iniziarono gli attentati, le autorit\u00e0 della polizia credettero che il precedente comandante in seconda del Combat 18 Del O'Connor fosse a capo dei Lupi Bianchi. Venne fatto girare un messaggio stampato che recitava: \"\"Il C18 non ha effettuato l'attentato di Brixton.\" Noi\", i Lupi Bianchi, l'abbiamo fatto.\"\"\nNel maggio dello stesso anno, un ingegnere di 22 anni di nome David Copeland fu arrestato e accusato insieme ai tre bombaroli.\nMike Whine, rappresentante della comunit\u00e0 ebraica britannica, teorizz\u00f2 che fossero un gruppo scissionista del Combat 18 e che prendessero il loro nome da una formazione paramilitare serba."}
{"id": "4500651", "revid": "18323", "url": "https://it.wikipedia.org/wiki?curid=4500651", "title": "Luciano Pizzetti", "text": "\u00c8 stato anche senatore della Repubblica nella XVII legislatura per il PD, ricoprendo vari incarichi parlamentari tra cui quello di segretario d'aula, e Sottosegretario di Stato alla Presidenza del Consiglio dei ministri nei governi Renzi e Gentiloni.\nBiografia.\nNato a Cremona il 4 giugno 1959, inizia il suo impegno sociale nel movimento studentesco. In seguito entra nella Federazione Giovanile Comunista Italiana (FGCI), l'organizzazione giovanile del Partito Comunista Italiano, di cui divenne segretario della federazione cremonese.\n\u00c8 stato segretario del Partito Democratico della Sinistra a Cremona, consigliere comunale a Cremona, consigliere provinciale e capogruppo. Artefici negli anni '90 delle prime esperienze amministrative di centro-sinistra, \u00e8 stato una figura tra i fondatori de L'Ulivo e tra i promotori della riforma del Titolo V.\nAlle elezioni regionali in Lombardia del 2000 si candida tra le file della lista \"\"Centro-sinistra per Martinazzoli\", a sostegno della mozione di Mino Martinazzoli, venendo eletto nella circoscrizione di Cremona in consiglio regionale della Lombardia per i Democratici di Sinistra. Viene poi riconfermato alle regionali Lombarde del 2005 nel medesimo collegio per la lista Uniti nell'Ulivo.\nNel 2001 assume la carica di segretario regionale dei Democratici di Sinistra in Lombardia, mantenendo l'incarico fino al 2006.\nAlle elezioni politiche del 2008 viene candidato alla Camera dei deputati, dove viene eletto per la prima volta, tra le liste del Partito Democratico nella circoscrizione Lombardia 3. Nella XVI legislatura \u00e8 stato componente della 6\u00aa Commissione Finanze e della Commissione parlamentare per le questioni regionali.\nAlle elezioni politiche del 2013 viene eletto senatore per il Partito Democratico.\nDal 21 marzo 2013 \u00e8 eletto segretario del Senato della Repubblica per il PD nella XVII legislatura, \u00e8 membro della Commissione Affari Costituzionali e della Commissione Parlamentare per le Questioni Regionali.\nIn seguito alla caduta del governo Letta, per volere del neo-segretario del PD Matteo Renzi per diventare Presidente del Consiglio, e alla nascita del suo governo, il 28 febbraio 2014 viene nominato dal Consiglio dei Ministri Sottosegretario di Stato alle riforme costituzionali e ai rapporti con il Parlamento. del Governo Renzi.\nIl 19 giugno 2015 \u00e8 uno dei promotori della nascita della nuova corrente all'interno del PD \"Sinistra \u00e8 cambiamento\"\", formata da esponenti non \"renziani\" del Governo Renzi posizionati per\u00f2 pi\u00f9 a sinistra di loro, che si richiamano a Maurizio Martina, Ministro delle politiche agricole alimentari e forestali, puntando alla sopravvivenza del governo stesso.\nA seguito delle dimissioni di Matteo Renzi da Presidente del Consiglio, per la bocciatura della riforma Renzi-Boschi al referendum costituzionale, il 29 dicembre 2016 \u00e8 nominato Sottosegretario di Stato alla Presidenza del Consiglio con l'incarico di Autorit\u00e0 delegata per la sicurezza della Repubblica per il nuovo governo presieduto da Paolo Gentiloni fino al 1\u00b0 giugno 2018.\nAlle primarie del PD del 2017 ha sostenuto la candidatura a segretario del PD l'uscente Matteo Renzi, pur rimarcando di non essere \"renziano\".\nAlle elezioni politiche del 2018 viene rieletto deputato con il PD nella circoscrizione Lombardia 4.\nNel 2021 firma 2 dei 6 quesiti sui referendum abrogativi proposti dalla Lega di Matteo Salvini e il Partito Radicale, quello sulla separazione delle carriere e quello sulla responsabilit\u00e0 civile."}
{"id": "4500660", "revid": "4175", "url": "https://it.wikipedia.org/wiki?curid=4500660", "title": "Isole Smith (Windmill)", "text": ""}
{"id": "4500668", "revid": "287204", "url": "https://it.wikipedia.org/wiki?curid=4500668", "title": "Cryptacanthodidae", "text": "I Cryptacanthodidae sono una famiglia di pesci ossei marini appartenente all'ordine Perciformes. Comprende il solo genere \"Cryptacanthodes\".\nDistribuzione e habitat.\nGli appartenenti alla famiglia sono diffusi nelle regioni temperato fredde dell'Oceano Pacifico settentrionale tranne la specie \"Cryptacanthodes maculatus\" che vive nell'Oceano Atlantico occidentale lungo le coste nordamericane.\nVivono su fondi sabbiosi o fangosi.\nDescrizione.\nQuesti pesci hanno corpo allungatissimo, compresso lateralmente nella porzione posteriore e a sezione rotonda in quella anteriore. La testa \u00e8 larga e appiattita. La bocca \u00e8 grande e a taglio obliquo, quasi verticale; gli occhi sono prossimi al profilo dorsale del capo. Le pinne dorsale e anale sono munite di raggi spinosi pungenti (fino a 80 nella pinna dorsale e non pi\u00f9 di 3 nell'anale) e sono lunghissime, unite o quasi alla pinna caudale. Le pinne pettorali sono piccole, le pinne ventrali mancano del tutto. Le scaglie sono assenti o molto piccole.\nIl colore \u00e8 marrone chiaro sul dorso e biancastro sul ventre, spesso sul corpo sono presenti punti scuri.\nLa specie pi\u00f9 grande \u00e8 \"Cryptacanthodes giganteus\" che raggiunge i 117\u00a0cm.\nBiologia.\nSono pesci bentonici che vivono infossati nella melma o nella sabbia dove creano un sistema di cunicoli con molte uscite.\nAlimentazione.\nSi cibano di crostacei e altri invertebrati."}
{"id": "4500676", "revid": "599013", "url": "https://it.wikipedia.org/wiki?curid=4500676", "title": "Roald Poulsen", "text": "Carriera.\nHa vinto il titolo danese nel 1989 con l'Odense."}
{"id": "4500681", "revid": "1924342", "url": "https://it.wikipedia.org/wiki?curid=4500681", "title": "Flaws", "text": "Flaws \u00e8 un singolo del gruppo musicale britannico Bastille, pubblicato il 4 luglio 2011.\nIl singolo \u00e8 stato successivamente ripubblicato il 19 ottobre 2012 come terzo estratto dal primo album in studio \"Bad Blood\".\nVideo musicale.\nIl videoclip, diretto da Austin Peters, \u00e8 stato pubblicato il 12 settembre 2012 attraverso il canale YouTube del gruppo."}
{"id": "4500686", "revid": "287204", "url": "https://it.wikipedia.org/wiki?curid=4500686", "title": "Quirk Books", "text": "Quirk Books \u00e8 una casa editrice statunitense indipendente fondata nel 2002 da David Borgenicht a Philadelphia, in Pennsylvania, facente parte del gruppo della Random House.\nStoria.\nFondata da David Borgenicht, coautore di \"The Worst-Case Scenario Survival Handbook\", che ha generato sequel, cos\u00ec come una serie televisiva TBS e un gioco da tavolo. Quirk sviluppa i cosiddetti \"\"Coffee Table books\", libri da leggere al tavolo del caff\u00e8. I loro libri sono fatti per attirare l'occhio di una persona a prima vista.\nPi\u00f9 di recente, la sua \"Quirk Classics\"\" ha anche iniziato la pubblicazione di libri di genere mashup, combinazioni di classici letterari (attualmente Jane Austen, Lev Tolstoj e Franz Kafka) e anacronismi di altri generi letterari come zombie, mostri marini, robot e androidi.\nQuirk \u00e8 specializzata in libri \"crossover\" che possono essere venduti al di fuori di negozi di libri.\nTra i suoi scrittori pi\u00f9 famosi la Quirk Books annovera Ransom Riggs ed il famoso sceneggiatore Seth Grahame-Smith.\nQuirk pubblica una media di 25 libri ogni anno attraverso una grande variet\u00e0 di generi.\nLista di pubblicazioni.\nLa casa editrici ha pubblicato libri di diverso genere (elenco non completo):\nManuali.\nSecret Lives.\nLibri incentrati sulla vita segreta di personalit\u00e0 importanti.\nManuali di cultura pop.\nManuali e studi approfonditi sui supereroi o eroi di fumetti, libri o film.\nNarrativa.\n\"William Shakespeare's Star Wars\" di Ian Doescher.\nSerie inedita in Italia. La serie riscrive la serie di \"Star Wars\" come se fossero delle opere di Shakespeare.\n\"Lovecraft Middle School\" di Charles Gilman.\nSerie inedita in Italia.\nMashup.\nLa serie di romanzi di genere mashup, combinazioni di famosi classici con elementi di fantasia, sono pubblicati sotto il marchio \"Quirk Classics\"."}
{"id": "4500687", "revid": "436907", "url": "https://it.wikipedia.org/wiki?curid=4500687", "title": "Bad Blood (singolo Bastille)", "text": "Bad Blood \u00e8 un singolo del gruppo musicale britannico Bastille, pubblicato il 17 agosto 2012 come secondo estratto dall'album omonimo.\nVideo musicale.\nIl videoclip, diretto da Olivier Groulx, \u00e8 stato pubblicato il 29 giugno 2012 sul canale YouTube del gruppo."}
{"id": "4500688", "revid": "1442080", "url": "https://it.wikipedia.org/wiki?curid=4500688", "title": "Fed Cup 2013 Zona Euro-Africana Gruppo II - Pool A", "text": "Il Pool A della zona Euro-Africana Gruppo II nella Fed Cup 2013 \u00e8 uno dei due gruppi in cui \u00e8 suddiviso il Gruppo II della zona Euro-Africana. Quattro squadre si sono scontrate secondo le regole del girone all'italiana. "}
{"id": "4500690", "revid": "436907", "url": "https://it.wikipedia.org/wiki?curid=4500690", "title": "La naturale incertezza del vivere", "text": "La naturale incertezza del vivere \u00e8 un album discografico del cantante italiano Nino Buonocore, pubblicato nel 1992 dalla EMI Italiana. Il disco, pubblicato nella primavera 1992, \u00e8 stato presentato al Teatro Petruzzelli di Bari, alla manifestazione Azzurro '92. La musica di tutte le canzoni \u00e8 scritta da Nino Buonocore, mentre i testi sono stati scritti da Nino Buonocore e Michele De Vitis. Il disco, completamente acustico, \u00e8 stato arrangiato da Nino Buonocore e Celso Valli. I due singoli estretti sono stati, nell'ordine: Il mandorlo e E non dire."}
{"id": "4500695", "revid": "363629", "url": "https://it.wikipedia.org/wiki?curid=4500695", "title": "Tecnico di laboratorio biomedico", "text": ""}
{"id": "4500697", "revid": "1442080", "url": "https://it.wikipedia.org/wiki?curid=4500697", "title": "Fed Cup 2013 Zona Euro-Africana Gruppo II - Pool B", "text": "Il Pool B della zona Euro-Africana Gruppo II nella Fed Cup 2013 \u00e8 uno dei due gruppi in cui \u00e8 suddiviso il Gruppo II della zona Euro-Africana. Quattro squadre si sono scontrate secondo le regole del girone all'italiana. "}
{"id": "4500699", "revid": "123904932", "url": "https://it.wikipedia.org/wiki?curid=4500699", "title": "Rugby Jesi 1970", "text": "Il Rugby Jesi '70 \u00e8 una squadra di rugby a 15 di Jesi, che attualmente milita in serie B. \u00c8 una delle societ\u00e0 pi\u00f9 antiche della regione ed \u00e8 considerata tra le pi\u00f9 blasonate insieme a Pesaro. Vincendo il campionato nella stagione 2017-2018 \u00e8 stata promossa nel campionato di Serie B massima categoria in cui ha giocato la squadra leoncella.\nStoria.\nIl rugby a Jesi \u00e8 nato nel 1970 per iniziativa di un gruppo di ragazzi appassionati di sport capeggiati dal Professore Romano Zenobi. La Societ\u00e0 Sportiva Pergolesi, cos\u00ec si chiamava la societ\u00e0 di rugby perch\u00e9 i ragazzi si allenavano nel campo del famoso collegio cittadino Pergolesi, fu promossa in C2 dopo due anni di gavetta nel campionato interregionale, alternando risultati deludenti ad altri molto positivi. Un primo decisivo passo in avanti fu fatto nel 1974 per merito di Angelo Carducci, un ex giocatore di serie A, che gi\u00e0 in precedenza a Pesaro aveva creato una squadra di rugby. I risultati vennero subito con la promozione in C1. Il salto di qualit\u00e0 fu favorito sia da una nuova struttura societaria, con a capo il presidente Giuseppe Tiberi, sia dal connubio con lo sponsor Latini Cucine Componibili. Per\u00f2, la nuova categoria mise ben presto in evidenza il gap tecnico della squadra jesina rispetto alle altre realt\u00e0 rugbystiche con le quali ci si confrontava.\nFurono anni non facili, con campionati amari dal punto di vista dei risultati. Quel periodo difficile si \u00e8 rilevato per\u00f2 determinante sul piano dell'esperienza facendo assumere alla societ\u00e0 ed ai suoi dirigenti una nuova e pi\u00f9 determinata consapevolezza sul lavoro da svolgere per fare un vero salto di qualit\u00e0. L'aver superato tutte quelle difficolt\u00e0 ha fatto maturare nella societ\u00e0 il coraggio di voler rivoluzionare tutto, impostando nuovi programmi su basi strategiche ed organizzative completamente rinnovate. \u00c8 in quel periodo che ha avuto inizio il lavoro umile, talvolta poco appariscente ma convinto, nel settore giovanile, instaurando rapporti molto importanti e costruttivi con il mondo della scuola. Nel tempo i ragazzi hanno partecipato a varie fasi dei Giochi della Giovent\u00f9, alle finali Nazionali con la scuola media \"Savoia\" di Jesi a Roma nel 1982, alle finali Nazionali con la scuola media \"Benedetto Croce\" di S.Maria Nuova, a Rovigo nel 1985. Nel 1982, la prima squadra giunse ai play-off per la promozione in serie B, ma purtroppo gli spareggi disputati con il Reggio Calabria non furono favorevoli. Nei due anni seguenti la squadra retrocesse in C2, dove ha militato fino ai primi anni '90.\nLa politica della societ\u00e0 Jesina nei confronti delle squadre giovanili viene finalmente premiata con i titoli di Campioni d'Italia nella categorie Under 10 , Under 12 e Under 8. Attraverso le collaborazioni con importanti aziende, prima con la Mazzarini Office e poi con l'Esaleasing, la Societ\u00e0 Rugby Jesi '70 pot\u00e9 programmare traguardi futuri molto ambiziosi. Diventa presidente il Dottor Maurizio De Magistris. Con Peter Cunnington come allenatore si centra la storica promozione in serie B al termine di un vibrante spareggio con il Milazzo. Il primo anno di B \u00e8 duro e ci si salva con affanno.\nAvviene una svolta tecnica: dall'Argentina arriva in panchina un giovane e motivato allenatore, German Greco, e con lui in campo Fernando del Castillo. Il team leoncello al secondo anno di serie B centra il quarto posto, ma il campionato cadetto \u00e8 particolarmente difficile e nel 2005 arriva la retrocessione.\nL'esperienza nella serie B comunque ha fatto ancor pi\u00f9 maturare nella societ\u00e0 la consapevolezza di dover destinare sempre pi\u00f9 risorse ed energie al settore giovanile; solo ampliando la base ed avviando al gioco del rugby i ragazzi prima degli 8 anni, si pu\u00f2 prevedere di avere una prima squadra competitiva e potenzialmente preparata a partecipare a campionati pi\u00f9 impegnativi. Nel 2007, perdendo la partita di spareggio con il Velate, dopo un campionato che ha fatto registrare il record di punti conseguiti, sfuma la possibilit\u00e0 della risalita in serie B. Dopo anni di tentativi, il ritorno in terza serie nazionale avviene nel 2013 in seguito allo spareggio vinto con Ragusa ma l'avventura \u00e8 breve in quanto nella stagione successiva i leoncelli, pur combattendo fino all'ultima giornata, sono immediatamente retrocessi. 2 anni dopo la squadra biancoverde vince il suo girone nella nuova Serie C1 e risale nuovamente nel terzo torneo italiano. Anche questa volta per\u00f2 i biancoverdi non riescono a salvarsi. La stagione verr\u00e0 comunque ricordata per l'inaugurazione del nuovo campo sintetico."}
{"id": "4500702", "revid": "547034", "url": "https://it.wikipedia.org/wiki?curid=4500702", "title": "Robert de Stafford", "text": "Biografia.\nEra figlio del normanno Roger de Toeni e della terza moglie Godeheut Borrell.\nGuglielmo il Conquistatore gli affid\u00f2 il castello di Stafford, posto in posizione strategica, perch\u00e9 controllasse l'ostile e rivoltosa comunit\u00e0 anglosassone.\nFu signore di numerosi feudi nel Warwichshire e Lincolnshire, e anche nello Oxfordshire.\nSi spos\u00f2 due volte. La prima moglie fu Adelisa de Savona che gli diede una figlia:\nLa seconda moglie fu Avice de Clare da cui ebbe altri figli:\nIn vecchiaia si ritir\u00f2 come monaco a Eversham dove mor\u00ec e fu sepolto."}
{"id": "4500703", "revid": "767487", "url": "https://it.wikipedia.org/wiki?curid=4500703", "title": "Una citt\u00e0 tra le mani", "text": "Una citt\u00e0 tra le mani \u00e8 un album discografico del cantante italiano Nino Buonocore, pubblicato nel 1988 dalla EMI Italiana.\nIl disco, messo in commercio in occasione della partecipazione di Buonocore al Festival di Sanremo 1988 con la canzone \"Le tue chiavi non ho\". Segna la svolta definitiva dell'artista napoletano, dopo quattro dischi pop/rock, verso un genere raffinato, che strizza l'occhio al jazz. L'album contiene altri tre brani pubblicati come singoli e partecipanti a festival musicali: \"Rosanna\" (Festival di Sanremo 1987), \"Se fossi in te\" (Festivalbar 1987) e \"Con l'acqua alla gola\" (Festivalbar 1988).\nIl disco \u00e8 rimasto nel tempo un piccolo cult per i cultori della musica, in quanto, tra i musicisti, figura il grande trombettista Chet Baker, qui alla sua ultima incisione. Quando il disco venne presentato dal vivo a \"DOC\", la trasmissione di musica live di Renzo Arbore in onda su RaiDue, Baker \u00e8 alle sue ultime apparizioni dal vivo (non l'ultima).\nIl disco segna anche l'inizio della collaborazione col paroliere Michele De Vitis: da quel momento in poi, i testi di tutte le canzoni dell'artista saranno scritti a quattro mani (Buonocore e De Vitis), mentre le musiche continueranno ad essere scritte unicamente da Nino.\nPer quanto riguarda il formato in vinile, si distingue la prima edizione dalla ristampa, in quanto la prima versione ha la scritta di copertina in bicolore, mentre la ristampa le ha tutte in colore nero. La lunga lista dei musicisti che hanno suonato in questo disco \u00e8 composta da nomi importanti. Gli arrangiamenti sono stati scritti da Nino insieme a Beppe Vessicchio."}
{"id": "4500706", "revid": "228587", "url": "https://it.wikipedia.org/wiki?curid=4500706", "title": "Cattedrali nelle Isole Salomone", "text": "Questa \u00e8 una lista delle Cattedrali presenti nelle Isole Salomone."}
{"id": "4500708", "revid": "1543377", "url": "https://it.wikipedia.org/wiki?curid=4500708", "title": "Buick Special", "text": "La Special \u00e8 un'autovettura prodotta dalla Buick dal 1936 al 1958 e dal 1964 al 1969. Nel 1930 e dal 1934 al 1935 il modello fu noto come Serie 40.\nFu solitamente il modello pi\u00f9 economico all'interno della sua categoria di appartenenza, categoria che cambi\u00f2 nel corso degli anni. Infatti, debutt\u00f2 come vettura full-size nel 1936 e ritorn\u00f2 nel 1961 (dopo una pausa di qualche anno) come modello compact. Dal 1964 appartenne invece alla categoria mid-size. Durante tutto il periodo in cui fu prodotta, la Special ebbe sempre il motore installato anteriormente e la trazione posteriore.\nIl contesto.\nIl 1936 fu un anno di successo per la Buick. Nell'anno citato, la casa automobilistica statunitense utilizz\u00f2 per la prima volta un criterio di denominazione che era caratterizzato da nomi veri e propri, e non da sigle numeriche come era stato fatto fino ad allora. Fu quindi cambiato il nome a tutti i modelli della gamma. Pi\u00f9 precisamente, alla Serie 60 fu addizionata la denominazione Century, alla Serie 90, il modello pi\u00f9 lussuoso, fu aggiunto il nome Limited ed alla Serie 40 venne addizionato il nome Special. La Serie 50 fu ritirata dal mercato, ma nel contempo fu lanciato un nuovo modello, la Serie 80 Roadmaster. Quindi la Special, perlomeno nel primo periodo in cui fu in commercio, era conosciuta come Serie 40 o Serie 40 Special.\nLa Serie 40: 1930\u20131935.\nOriginariamente la Serie 40 aveva installato un motore a sei cilindri da 4.220 cm\u00b3 di cilindrata che erogava 80,5 CV di potenza a 2.800 giri. Nell'anno del debutto vennero fabbricati 74.257 esemplari. Dopo un solo anno di produzione, l'assemblaggio del modello fu temporaneamente interrotto. La commercializzazione riprese nel 1934. Questa volta la Serie 40 aveva installato un motore a otto cilindri in linea da 3.818\u00a0cm\u00b3 e 93 CV. Nel 1936 mut\u00f2 nome in \"Special\".\nLa prima serie: 1936\u20131949.\nDal 1936 al 1958 la Special rappresent\u00f2 il modello economico della categoria di vetture full-size offerta dalla Buick. Le prime Special possedevano un passo di 2.997\u00a0mm, ma dall'anno successivo questa misura fu aumentata a 3.099\u00a0mm. L'incremento delle dimensioni fu comune a tutti i modelli Buick. Il motore fu anch'esso nuovo, ed aveva una cilindrata di 4,1 L; era valvole in testa ed aveva una configurazione ad otto cilindri in linea. La Special, come tutti gli altri modelli Buick, nel 1939 fu oggetto di un profondo restyling, nell'occasione del quale venne prevista una parte anteriore ridotta, una calandra pi\u00f9 larga ed un passo pi\u00f9 corto di due pollici. Nel 1940 venne operato un restyling ed il passo aument\u00f2 di un pollice. Questo fu l'unico model year in cui fu disponibile una versione cabriolet quattro porte, che fu chiamata \"Sport Phaeton\". Ne vennero prodotti 552 esemplari.\nNel 1941 il corpo vettura fu rinnovato nuovamente, ed i parafanghi anteriori vennero incorporati nella carrozzeria. La \"Estate Wagon\" pass\u00f2 dalla gamma Super alla gamma Special, e quindi l'offerta di quest'ultima si arricch\u00ec di una versione familiare. Quest'ultima fu comunque disponibile solo nel 1941 e nel 1942. Un'altra novit\u00e0 fu la serie 40-A (la Special regolare fu invece denominata 40-B), cio\u00e8 una versione dal passo pi\u00f9 corto di tre pollici, che era condiviso con le contemporanee vetture Chevrolet. Queste due serie, che derivavano dalla concept car Buick Y-Job, continuarono ad essere offerte anche nell'anno successivo. La produzione termin\u00f2 infatti il 4 febbraio 1942 a causa del coinvolgimento degli Stati Uniti nella seconda guerra mondiale. La produzione civile dell'industria statunitense, durante gli eventi bellici, fu infatti convertita in forniture militari.\nAd ostilit\u00e0 concluse, la produzione di autovetture ad uso civile riprese. Nel 1946, primo anno di produzione postbellica, la sola Special disponibile fu quella di maggiori dimensioni. La Special del 1946 \u00e8 rara, dato che rappresent\u00f2 solo il 2% della produzione totale Buick dell'anno citato (pi\u00f9 precisamente 2.999 esemplari su un totale di 156.080). Questa serie di Special continu\u00f2 ad essere prodotta con cambiamenti minimi fino al 1949, quando fu introdotta la generazione successiva. Sia i modelli prebellici che quelli prodotti dopo il conflitto vennero assemblati sul pianale B della General Motors. Un altro motore offerto su questa serie di Special fu un otto cilindri in linea da 3.8 L.\nLa seconda serie: 1949\u20131958.\nA met\u00e0 del 1949, le Special furono dotate di un corpo vettura completamente rinnovato, e questa fu la prima riprogettazione completa postbellica del modello. Nuova fu anche la serie 40D, cio\u00e8 una versione meglio equipaggiata a cui fu dato il nome di Special DeLuxe. All'inizio il motore installato era ancora l'otto cilindri in linea da 4,1 L di cilindrata gi\u00e0 montato sulla serie precedente, ma nel 1951 esso venne sostituito da un otto cilindri in linea da 4,3 L (anch'esso a valvole in testa). Nell'anno citato fu anche introdotta una versione hardtop due porte. Alle Special del 1954 furono installati un corpo vettura rinnovato ed un nuovo telaio. Quest'ultimo, rispetto a quello precedente, era pi\u00f9 largo e basso. Dal 1954 il modello venne equipaggiato dal nuovo e pi\u00f9 potente motore V8 \"Naihead\" da 4,3 L. Sempre nell'anno in questione, il passo del veicolo mut\u00f2 da 3.086\u00a0mm a 3.099\u00a0mm.\nIntrodotta a met\u00e0 del 1955, la Buick Special Riviera, con la Century Riviera, la Oldsmobile 98 Holiday, e la 88 Holiday furono le prime hardtop quattro porte senza montanti mai prodotte. Fino ad allora, la Buick Special fu uno dei modelli pi\u00f9 venduti in America. Al motore V8 \"Naihead\" da 4,3 L, si aggiunse un propulsore V8, anch'esso \"Naihead\", ma da 5,3 L. Quest'ultimo fu sostituito nel 1957 da un motore V8 da 6 L. Nell'ultimo anno citato i corpi vettura furono rivisti e fu aggiunta alla gamma la versione hardtop familiare quattro porte chiamata Buick Caballero. Nel giugno del 1957, alla Special fu dedicato un articolo sulla rivista Popular Mechanics su cui era riportato che il modello aveva un'accelerazione da 0 a 97\u00a0km/h di 11,6 secondi ed un consumo di carburante di 3,5 L/100\u00a0km a 80\u00a0km/h. Nel 1958 le cromature furono incrementate e vennero installati dei fanali anteriori doppi. Inoltre, furono aumentate la lunghezza e la larghezza del veicolo, nonostante il telaio fosse rimasto immutato.\nLe Special di questa generazione possedeva tre prese d\u2019aria per lato, mentre le Buick di categoria superiore, eccetto la Super, ne avevano quattro. La Special, infatti pass\u00f2 da tre a quattro prese d'aria nel 1955.\nNel model year 1959, la General Motors cambi\u00f2 il nome della Special in LeSabre, ispirandosi all'omonima concept car del 1951.\nLa terza serie: 1961\u20131963.\nNel 1961 la Special torn\u00f2 sui mercati dopo qualche anno di assenza, ma questa volta in una categoria inferiore (quella della vetture compact). Questa nuova generazione di Special era basata sul pianale Y della General Motors. Il telaio era a monoscocca. Il motore installato era un V8 da 3,5 L di cilindrata con monoblocco in alluminio che erogava 155 CV di potenza. Il cambio era automatico \"Dynaflow\" ed era presente il servosterzo. A met\u00e0 del 1961 fu aggiunta alla gamma l'opzione Skylark, che comprendeva un equipaggiamento speciale come i sedili singoli e la versione a carburatore quadruplo corpo del motore da 3,5 L, che erogava 200 CV.\nNel 1962 la Special fu la prima auto statunitense prodotta in serie ad utilizzare un motore V6. Questo motore derivava dal V8 da 3,5 L ed aveva una cilindrata di 3,2 L. Erogava 135 CV a 4.600 giri al minuto e 278 N\u2022m di coppia a 2.400 giri al minuto. Nel 1962 la Special vinse il premio \"Auto dell'anno\" della rivista \"Motor Trend\". Nel 1963 il corpo vettura fu rivisto. Meccanicamente la vettura era per\u00f2 identica al modello del 1962. Ci furono per\u00f2 delle modifiche al cruscotto ed al quadro strumenti. Dal 1963 il motore da 3,2 L, disponibile con carburatore doppio corpo, divent\u00f2 il propulsore base. L'opzionale V8 da 3,5 L invece era offerto in due versioni, con carburatore doppio corpo e con carburatore quadruplo corpo. La prima versione erogava 155 CV, mentre la seconda 190 CV (questo nel 1962; nel 1963 la versione con carburatore quadruplo corpo sviluppava invece 200 CV). La scelta per il cambio era tra una trasmissione manuale a tre marce con leva sul piantone dello sterzo, un cambio manuale a quattro marce \"Borg-Warner T-10\" con leva sul pavimento oppure una trasmissione automatica \"Turbine Drive\" a due velocit\u00e0.\nNel 1962 della Special furono venduti 153.763 esemplari, di cui 42.973 Skylark. Nel 1963 gli esemplari commercializzati furono 148.750, di cui 42.321 Skylark. Per il model year 1964 fu disponibile la nuova serie. Il motore da 3,5 L non venne pi\u00f9 offerto sulla Special. Venne poi installato sulla Rover P6 nel 1968. \u00c8 stato anche impiegato su altre vetture britanniche, tra cui la Morgan Plus 8, la MG MGB GTV8, le Land Rover, e la Triumph TR8.\nQuesta generazione di Special \u00e8 stata assemblata a Flint ed a Framingham.\nLa Skylark divent\u00f2 un modello a s\u00e9 stante nel 1962.\nLa quarta serie: 1964\u20131969.\nLa Special e la leggermente superiore Skylark furono riprogettate nel model year 1964. Il pianale su cui era basata questa nuova serie di Special era la piattaforma A della General Motors. Gli allestimenti disponibili erano due, quello base ed il DeLuxe.\nUn'altra novit\u00e0 furono i motori. La cilindrata del V6 fu incrementata da 3,2 L a 3,7 L, mentre il V8 da 3,5 L con monoblocco in alluminio fu sostituito da un V8 da 4,9 L con monoblocco in ghisa e testata in alluminio. Quest'ultimo motore, prodotto fino al 1967, era basato sul V8 da 3,5 L, e molti componenti dei due propulsori erano intercambiabili. Altri motori disponibili furono un sei cilindri in linea da 4,1 L ed un V8 da 5,6 L. I cambi disponibili furono tre, pi\u00f9 precisamente due manuali (a tre o quattro rapporti) ed uno automatico a due marce.\nLa Special come modello a s\u00e9 stante \u00e8 stata commercializzata fino al 1969. Pi\u00f9 precisamente il modello base fu assemblato fino al 1967, mentre l'allestimento DeLuxe fu in commercio anche nel 1968 e nel 1969.\nNel 1970 la Special DeLuxe fu sostituita dalla leggermente superiore Skylark.\nLa Special come allestimento della Century: 1975\u20131979.\nIl nome Special torn\u00f2 brevemente come allestimento base della Century. Questo modello, introdotto nel 1975 e chiamato Buick Century Special, era basato sul pianale A della General Motors ed aveva installato come motore un V6 da 3,8 L di cilindrata. La calandra aveva una forma leggermente a \"V\" e mantenne questa forma fino al 1977.\nEssa utilizzava un padiglione di tipo fastback ed era equipaggiata con un tetto di tipo landaulet (cio\u00e8 con parte posteriore apribile) che ricopriva la maggior parte dei finestrini posteriori. Questa zona apribile assumeva la stessa forma di quella dei modelli di fascia pi\u00f9 alta con tetto tradizionale.\nNel 1978 la Century Special fu completamente rivista. Nell'occasione, alla gamma dei motori furono aggiunti un opzionale V8 da 4,9 L (raramente offerto) ed un V6 da 3,2 L. La Century Special fu offerta fino al 1979, dopo di cui il nome Special associato a modelli Buick usc\u00ec definitivamente di scena."}
{"id": "4500711", "revid": "126257", "url": "https://it.wikipedia.org/wiki?curid=4500711", "title": "MG MGB", "text": ""}
{"id": "4500715", "revid": "767487", "url": "https://it.wikipedia.org/wiki?curid=4500715", "title": "Crazy Over Horses", "text": "Crazy Over Horses \u00e8 un film del 1951 diretto da William Beaudine.\n\u00c8 una commedia d'azione statunitense con Leo Gorcey, Huntz Hall e Ted de Corsia. \u00c8 il ventiquattresimo film della serie dei Bowery Boys iniziata nel 1946 con \"Live Wires\".\nProduzione.\nIl film, diretto da William Beaudine su una sceneggiatura e un soggetto dell'attore e sceneggiatore Tim Ryan, fu prodotto da Jerry Thomas per la Monogram Pictures e girato, tra le altre location, nell'Hollywood Park Racetrack a Inglewood, in California, dal 16 agosto a fine agosto 1951. I titoli di lavorazione furono \"Win, Place and Show\" e \"Straight, Place, Show\".\nDistribuzione.\nIl film fu distribuito negli Stati Uniti dal 18 novembre 1951 dalla Monogram Pictures.\nPromozione.\nLe tagline sono:"}
{"id": "4500717", "revid": "767487", "url": "https://it.wikipedia.org/wiki?curid=4500717", "title": "Cattedrali a Singapore", "text": "Questo \u00e8 un elenco delle cattedrali a Singapore."}
{"id": "4500718", "revid": "287204", "url": "https://it.wikipedia.org/wiki?curid=4500718", "title": "Prima Divisione Umbria 1950-1951", "text": "La Prima Divisione fu il massimo campionato regionale di calcio disputato in Umbria nella stagione 1950-1951.\nClassifica.\nLegenda:\nRegolamento:\nBibliografia.\nGiornali\nLibri:"}
{"id": "4500721", "revid": "287204", "url": "https://it.wikipedia.org/wiki?curid=4500721", "title": "Slovakiaring", "text": "L'Automotodr\u00f3m Slovakia Ring (o, pi\u00f9 brevemente, Slovakiaring) \u00e8 un autodromo situato a Orechov\u00e1 Pot\u00f4\u0148, in Slovacchia, a circa 30\u00a0km di distanza dall'Aeroporto di Bratislava. Venne costruito tra il 2008 e il 2009. Sam Bird ha stabilito l'attuale record del circuito il 5 settembre 2012 durante una sessione di test di Formula Renault 3.5 Series. Segn\u00f2 1'41\"600 con la sua Dallara T12 preparata dal team \"ISR Racing\".\nIl circuito.\nIl tracciato \u00e8 caratterizzato da un lungo rettilineo dei box seguito da una lunga successione di curve di grande variet\u00e0, talvolta inframezzate da brevi rettilinei. Il primo tratto \u00e8 il pi\u00f9 veloce in quanto, al rettifilo principale, se ne aggiungono altri due pi\u00f9 corti intervallati da due veloci curvoni a destra. Il tratto centrale \u00e8 il pi\u00f9 lento per via di curve pi\u00f9 numerose e strette, che lasciano poi spazio al secondo rettilineo per lunghezza che precede l'ultimo lungo curvone a destra di oltre 180\u00b0.\nSono presenti varie bretelle per poter usare l'autodromo in varie configurazioni.\nLa pista \u00e8 pressoch\u00e9 piatta, fatta eccezione per un piccolo ma aspro rialzo dopo la prima curva, che rende cieco l'ingresso della seconda.\nIl pilota neozelandese Matt Halliday sostenne che le Porsche a motore posteriore faticavano a percorrere i curvoni a lungo raggio dello Slovakia Ring a causa del minor carico aerodinamico all'anteriore rispetto alle altre vetture.\nEventi principali.\nGT3 European Championship.\nIl 21 agosto 2011, la pista ospit\u00f2 il quinto round del GT3 European Championship. Vincitori delle due gare di 29 giri furono Dominik Baumann/Brice Bosi e Philippe Giauque/Mike Parisy, entrambi alla guida di Mercedes-Benz SLS AMG.\nWTCC.\nIl 6 febbraio 2012 si annunci\u00f2 che lo Slovakiaring avrebbe rimpiazzato la gara d'Argentina nel calendario della WTCC 2012. L'evento ebbe luogo il 29 aprile 2012, con la vittoria di Gabriele Tarquini con una SEAT Le\u00f3n in gara-1 e di Robert Huff con una Chevrolet Cruze in gara-2.\nGT1 World Championship.\nIl 10 giugno 2012, il tracciato ospit\u00f2 il quarto round del GT1 World Championship.\nFIM EWC.\nA partire dal 2018 lo Slovakiaring fa parte del calendario del Campionato mondiale Endurance di motociclismo."}
{"id": "4500724", "revid": "88740", "url": "https://it.wikipedia.org/wiki?curid=4500724", "title": "Sonorizzazione aspirata", "text": "In fonetica con il termine sonorizzazione aspirata (chiamata anche sonorizzazione mormorata, mormorio o sussurro) si intende una fonazione nella quale le corde vocali vibrano, come fanno nella sonorizzazione normale (modale), ma sono tenute ulteriormente distanti, cos\u00ec che tra di esse fuoriesce un volume pi\u00f9 grande di aria, che produce un rumore percettibile simile a un sospiro. Una fonazione sonora aspirata (non una vera fricativa, come una lettura letterale del diagramma IPA suggerirebbe) a volte pu\u00f2 essere udita come un allofono dell'\"h\" aspirata inglese () intervocalica, ad es. nella parola \"behind\", per alcuni parlanti. Un'occlusiva con emissione sonora aspirata (simboleggiata o come ecc. o come ecc.) \u00e8 simile all'aspirazione in quanto ritarda l'attacco della sonorizzazione completa. Le vocali sonore aspirate sono scritte ecc.\nNel contesto delle lingue indoarie (ad es. il sanscrito e l'hindi) e degli studi comparativi indoeuropei, le consonanti sonore aspirate sono spesso chiamate \"aspirate sonore\", come ad es. nelle occlusive hindi e sanscrite normalmente indicate \"bh, dh, \u1e0dh, jh\" e \"gh\" e nel fonema ricostruito protoindoeuropeo \"g\u02b7h\". Da una prospettiva articolatoria questa terminologia \u00e8 scorretta, perch\u00e9 la sonorizzazione aspirata \u00e8 un tipo di fonazione diverso dall'aspirazione. Tuttavia, le occlusive sonore aspirate e aspirate sono acusticamente simili in quanto in entrambi i casi c'\u00e8 un periodo udibile di respirazione dopo l'occlusiva, e nella storia di varie lingue (ad es. il greco antico, il cinese mandarino), le occlusive aspirate sonore si sono successivamente sviluppate in occlusive aspirate sorde.\nMetodi di produzione.\nCi sono vari modi per produrre suoni sonori aspirati come . Uno \u00e8 tenere le corde vocali distanti, in modo che siano rilassate come accade per , ma aumentare il volume del flusso d'aria cos\u00ec che vibrino liberamente. Un secondo modo \u00e8 tenere insieme le corde vocali lungo la loro intera lunghezza pi\u00f9 vicine che in sorda, ma non cos\u00ec vicine come nei suoni sonori modali (normali) come le vocali. Questo d\u00e0 come risultato un flusso d'aria intermedio tra e le vocali, come accade con /h/ inglese intervocalica. Un terzo modo \u00e8 costringere la glottide, ma separare le cartilagini aritenoidee che controllano un'estremit\u00e0. Questo fa s\u00ec che le corde siano tirate insieme per la sonorizzazione nella parte posteriore, ma separate per permettere il passaggio del volume di aria sul davanti. Questo \u00e8 quanto si verifica con l'hindi.\nLa distinzione tra le ultime due realizzazioni, le corde vocali alquanto separate lungo la loro lunghezza (\"sonorizzazione aspirata\") e le corde vocali insieme alle aritenoidi che formano un'apertura (\"sonorizzazione mormorata\"), \u00e8 foneticamente rilevante nello \"hmong bianco\" o \"hmong daw\".\nSonorizzazione aspirata come propriet\u00e0 fonologica.\nNumerose lingue usano la sonorizzazione aspirata in modo fonologicamente contrastivo. Molte lingue indoarie, quali l'hindi, hanno tipicamente un contrasto a quattro vie tra plosive e affricate (sonore, sonore aspirate, tenui, aspirate) e un contrasto a due vie tra nasali (sonore, sonore aspirate). Anche le lingue nguni della famiglia delle lingue bantu meridionali, compresi il phuthi, lo xhosa, lo zulu, il ndebele e lo swati, hanno la sonorizzazione aspirata contrastiva. Nel caso dello xhosa, c'\u00e8 un contrasto a quattro vie analogo all'indico nei clic orali, e similmente un contrasto a due vie tra clic nasali, ma un contrasto a tre vie fra plosive e affricate (sonore aspirate, aspirate ed eiettive) e contrasti a due vie tra fricative (sorde e sonore aspirate) e nasali (sonore e sonore aspirate).\nIn alcune lingue bantu, storicamente le occlusive sonore aspirate sono state foneticamente desonorizzate, ma il contrasto a quattro vie nel sistema \u00e8 stato mantenuto. In tutte e cinque le lingue bantu sudorientali nominate, le occlusive sonore aspirate (anche se sono realizzate foneticamente come aspirate desonorizzate) hanno un marcato effetto di abbassamento tonale (o depressione tonale) sulle vocali tautosillabiche seguenti. Per questa ragione, tali consonanti occlusive sono chiamate frequentemente nella letteratura linguistica locale occlusive \"depressive\".\nLo swati, e ancora di pi\u00f9 il phuthi, mostra in modo evidente che la sonorizzazione aspirata pu\u00f2 essere usata come propriet\u00e0 morfologica indipendente da qualsiasi valore di sonorizzazione consonantica. Per esempio, in entrambe le lingue, il meccanismo morfologico normale per ottenere la copula morfosintattica \u00e8 semplicemente di eseguire la sillaba prefissa al sostantivo come sonora aspirata (o \"depressa\").\nIn portoghese, le vocali dopo la sillaba accentata possono essere pronunciate con la sonorizzazione aspirata.\nIl gujarati ha un comportamento insolito per quanto riguarda il contrasto fra vocali e consonanti sonore aspirate: \"dodici\", \"fuori\", \"fardello\".\nIl tsumkwe ju'hoan fa le seguenti, particolari distinzioni: \"cadere, atterrare (di un uccello, ecc.)\"; \"camminare\"; \"specie erbacea\"; e /n|\u02b1oa\u1d51/ \"persona avida\"; /n|oa\u02b1\u1d51/ \"gatto\".\nLe occlusive sonore aspirate in punjabi persero la loro sonorizzazione aspirata, fondendosi con le occlusive sorde e sonore in varie posizioni, e nelle sillabe che in precedenza avevano questi suoni si svilupp\u00f2 un sistema di toni alti e bassi.\nLa sonorizzazione aspirata si pu\u00f2 osservare anche al posto della coda debuccalizzata /s/ in alcuni dialetti dello spagnolo colloquiale, ad es. [\u02c8t\u032ao\u031e\u00f0o\u031e\u02b1 lo\u031e\u02b0 \u02c8\u03b8\u02d0i\u02b1n\u02d0e\u031e\u02b0 \u02c8s\u00f5\u031e\u207f \u02c8bl\u00e3\u014bko\u031e\u02b0] per \"todos los cisnes son blancos\"."}
{"id": "4500725", "revid": "1123126", "url": "https://it.wikipedia.org/wiki?curid=4500725", "title": "Cattedrali nel mondo", "text": "In questa voce \u00e8 riportata una lista di cattedrali suddivise per nazione, secondo il continente di appartenenza. Sono prese in considerazione sia cattedrali effettivamente sedi vescovili, previste nelle chiese cattolica, anglicana ed ortodossa, sia alcune chiese appartenenti a confessioni non episcopali, come il caso delle cattedrali luterane in Germania e delle cattedrali presbiteriane in Scozia, che, risalenti al periodo precedente alla Riforma, hanno mantenuto l'appellativo onorifico di cattedrale pur essendo ormai prive di sede vescovile e supremazia gerarchica.\nDiverse cattedrali d'Europa, come ad esempio quelle di Strasburgo, Essen, Friburgo in Brisgovia ed in Inghilterra le cattedrali di York, Londra, Lincoln e Southwell, sono indicate come \"Minster\" o, in tedesco, \"M\u00fcnster\" (dal latino: \"Monasterium\"), perch\u00e9 in passato erano servite da canonici che vivevano in comunit\u00e0 o erano abbazie prima della Riforma.\nAl 31 dicembre 2018, la chiesa cattolica romana contava 3.391 cattedrali e concattedrali, principalmente nei paesi di religioni cattolica : Italia (368), Brasile (287), Stati Uniti (215), India (183), Francia (110), Messico (100), Spagna (88), Filippine (88), Colombia (86), Canada (79) e Argentina (72).\nAfrica.\nSegue una lista dei paesi africani in cui \u00e8 presente una sola cattedrale:\nIn Tunisia l'unica cattedrale operate nel paese \u00e8 la cattedrale di San Vincenzo de' Paoli, a Tunisi, sede dell'arcidiocesi di Tunisi per la chiesa cattolica mentre la cattedrale di San Luigi, a Cartagine, dal 1993 non \u00e8 pi\u00f9 adibita al culto ed \u00e8 utilizzata dal governo per scopi culturali.\nNelle Comore e a Mayotte non sono presenti cattedrali, mentre in Somalia l'unica cattedrale, la cattedrale di Mogadiscio, \u00e8 stata oggetto di saccheggi e distruzione a partire dal 1989 ed \u00e8 oggi ridotta in ruderi.\nAsia.\nSegue una lista dei paesi asiatici in cui \u00e8 presente una sola cattedrale:\nA Gerusalemme la basilica del Santo Sepolcro \u00e8 l'unica chiesa al mondo ad essere cattedrale contemporaneamente per due confessioni cristiane diverse: cattolica e greco-ortodossa.\nIn Turkmenistan la Chiesa ortodossa russa, presente nel paese attraverso un decanato patriarcale, ha in progetto la costruzione di una cattedrale ad A\u015fgabat.\nIn Kuwait si trova solo un'ex cattedrale, la chiesa della Santa Famiglia nel Deserto, che \u00e8 stata la sede del vicariato apostolico del Kuwait e poi del vicariato apostolico dell'Arabia settentrionale dal 1961 al 2021. Anche in Yemen esiste solo un'ex cattedrale, la chiesa di San Francesco, sede del vicariato apostolico di Arabia (oggi vicariato apostolico dell'Arabia meridionale) dal 1894 al 1973.\nIn Afghanistan, Arabia Saudita, Bhutan, Maldive, Oman e Qatar non sono presenti cattedrali.\nAmerica settentrionale.\nSegue una lista di paesi e territori nordamericani in cui \u00e8 presente una sola cattedrale:\nA Saint-Pierre, nell'arcipelago di Saint-Pierre e Miquelon, si trova la chiesa di San Pietro, gi\u00e0 cattedrale del vicariato apostolico delle Isole di Saint-Pierre e Miquelon, soppresso nel 2018 e incluso nella diocesi di La Rochelle.\nAmerica meridionale.\nSegue una lista di paesi e territori sudamericani in cui \u00e8 presente una sola cattedrale:\nEuropa.\nSegue una lista di paesi europei in cui \u00e8 presente una sola cattedrale:\nIn Andorra e San Marino non \u00e8 presente nessuna cattedrale.\nNeanche nella Citt\u00e0 del Vaticano sorgono cattedrali: la basilica di San Pietro, infatti, non \u00e8 la cattedrale di Roma, titolo che appartiene a San Giovanni in Laterano, che \u00e8 in territorio italiano.\nOceania.\nSegue una lista di paesi e territori dell'Oceania in cui \u00e8 presente una sola cattedrale:\nNelle Isole Pitcairn, a Nauru, Niue, Palau e nelle Tuvalu non sono presenti cattedrali.\nDati statistici.\nNel 2016 la chiesa cattolica conta 3015 chiese cattedrali, 296 concattedrali, 423 ex cattedrali (non pi\u00f9 sedi vescovili) e 41 procattedrali.\nI paesi che contano il maggior numero di cattedrali cattoliche sono: \nIl maggior numero di cattedrali anglicane si riscontrano nella chiesa episcopale degli Stati Uniti, con 93 cattedrali, e per la chiesa d'Inghilterra, con 44 cattedrali.\nPer la chiesa ortodossa si hanno: in Russia 79 cattedrali e 20 concattedrali, in India 63 cattedrali appartenenti a diverse denominazioni ed in Ucraina 46 cattedrali."}
{"id": "4500728", "revid": "729019", "url": "https://it.wikipedia.org/wiki?curid=4500728", "title": "Stazione di Chikusa", "text": "La \u00e8 una stazione ferroviaria di Nagoya situata nel quartiere di Chikusa-ku. La stazione funge da interscambio fra la linea principale Ch\u016b\u014d della JR Central e la linea Higashiyama della metropolitana di Nagoya.\nStruttura.\nStazione JR.\nLa stazione \u00e8 costituita da due marciapiedi laterali con due binari su viadotto.\nStazione della metropolitana.\nLa stazione, sotterranea, \u00e8 costituita da due marciapiedi laterali con due binari centrali."}
{"id": "4500735", "revid": "1007293", "url": "https://it.wikipedia.org/wiki?curid=4500735", "title": "Stazione di \u014czone", "text": "La \u00e8 una stazione ferroviaria di interscambio di Nagoya situata nel quartiere di Higashi-ku. La stazione funge da interscambio fra le linee Ch\u016b\u014d della JR Central, la Meij\u014d della metropolitana di Nagoya, la Seto delle Ferrovie Meitetsu e la linea di autobus guidato Yutorito.\nStruttura.\nStazione JR.\nLa stazione \u00e8 costituita da due marciapiedi laterali con due binari su viadotto.\nStazione Meitetsu.\nLa stazione \u00e8 costituita da due marciapiedi laterali con due binari su viadotto.\nStazione Yutorito.\nLa stazione \u00e8 costituita da due marciapiedi laterali con due binari tronchi su viadotto. Non si tratta di una stazione ferroviaria, in quanto il sistema Yutorito \u00e8 di fatto un autobus, anche se in sede totalmente riservata e quindi in grado di garantire un servizio pi\u00f9 rapido rispetto ai bus tradizionali.\nStazione della metropolitana.\nLa stazione, sotterranea, \u00e8 costituita da due marciapiedi laterali con due binari centrali."}
{"id": "4500736", "revid": "729019", "url": "https://it.wikipedia.org/wiki?curid=4500736", "title": "Stazione di Shin-Moriyama", "text": "La e una stazione ferroviaria situata nel quartiere di Moriyama-ku della citt\u00e0 di Nagoya, nella prefettura di Aichi in Giappone. La stazione e gestita dalla JR Central e serve la linea principale Ch\u016b\u014d.\nStruttura.\nLa stazione \u00e8 costituita da due marciapiedi a isola con quattro binari in superficie."}
{"id": "4500738", "revid": "729019", "url": "https://it.wikipedia.org/wiki?curid=4500738", "title": "Stazione di Kachigawa", "text": "La e una stazione ferroviaria situata nella citt\u00e0 di Kasugai, nella prefettura di Aichi in Giappone. La stazione e gestita dalla JR Central e serve la linea principale Ch\u016b\u014d e la linea J\u014dhoku, di T\u014dkai Trasporti, sussidiaria della JR Central.\nStruttura.\nStazione JR Central.\nLa stazione \u00e8 costituita da due marciapiedi laterali con 2 binari in superficie.\nStazione Johoku.\nLa stazione \u00e8 dotata di un solo marciapiede laterale servente un binario, ed \u00e8 capolinea della linea."}
{"id": "4500741", "revid": "729019", "url": "https://it.wikipedia.org/wiki?curid=4500741", "title": "Stazione di Kasugai", "text": "La e una stazione ferroviaria situata nella citt\u00e0 di Kasugai, nella prefettura di Aichi in Giappone. La stazione e gestita dalla JR Central e serve la linea principale Ch\u016b\u014d.\nStruttura.\nLa stazione \u00e8 costituita da due marciapiedi, uno laterale e uno a isola con 3 binari in superficie, di cui solo due usati regolarmente."}
{"id": "4500756", "revid": "599013", "url": "https://it.wikipedia.org/wiki?curid=4500756", "title": "Le Vertige", "text": ""}
{"id": "4500758", "revid": "84184", "url": "https://it.wikipedia.org/wiki?curid=4500758", "title": "Morandini", "text": ""}
{"id": "4500760", "revid": "300067", "url": "https://it.wikipedia.org/wiki?curid=4500760", "title": "Papini", "text": ""}
{"id": "4500761", "revid": "599013", "url": "https://it.wikipedia.org/wiki?curid=4500761", "title": "Heresie", "text": "Heresie (in inglese \"eresia\") pu\u00f2 significare:"}
{"id": "4500763", "revid": "307923", "url": "https://it.wikipedia.org/wiki?curid=4500763", "title": "Henrik J\u00f8rgensen", "text": "Il nome Henrik J\u00f8rgensen pu\u00f2 riferirsi a pi\u00f9 persone note:"}
{"id": "4500765", "revid": "599013", "url": "https://it.wikipedia.org/wiki?curid=4500765", "title": "Les Lettres", "text": ""}
{"id": "4500772", "revid": "767487", "url": "https://it.wikipedia.org/wiki?curid=4500772", "title": "Les Lettres (film 1914)", "text": "Les Lettres \u00e8 un cortometraggio muto del 1914 diretto da Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale cinematografiche francesi il 6 marzo 1914. Ha il titolo internazionale in inglese \"The Letters\"."}
{"id": "4500780", "revid": "22356", "url": "https://it.wikipedia.org/wiki?curid=4500780", "title": "Nichollsia (plesiosauro)", "text": ""}
{"id": "4500782", "revid": "1543377", "url": "https://it.wikipedia.org/wiki?curid=4500782", "title": "Hrafnhildur Hagal\u00edn", "text": "Biografia.\nConsiderata tra le giovani promesse del teatro islandese, dopo il diploma al Conservatorio in chitarra classica, ha studiato Letteratura francese alla Sorbona di Parigi.\nIl suo \"Io sono il maestro\" (\"\u00c9g er Meistarinn\", 1991), rappresentato in diversi paesi, \u00e8 stato premiato al Premio della Critica Islandese (1991) e al Premio Scrittori di Teatro Nordici (1992). In Italia il testo \u00e8 stato portato in scena dal Teatro della Tosse per la regia di Sergio Maifredi, la parte del protagonista a teatro \u00e8 stata interpretata da Paolo Graziosi. L'edizione italiana, presso Iperborea contiene il saggio \"Il teatro in Islanda\" di Sveinn Einarsson e Arni Ibsen.\nLa sua seconda opera \"D\u00e0i, Elettra\" (\"H\u00e6gan, Elektra\" 2000), \u00e8 nominata al Premio del Teatro Nordico (2001)."}
{"id": "4500786", "revid": "599013", "url": "https://it.wikipedia.org/wiki?curid=4500786", "title": "Henrik J\u00f8rgensen (calciatore 1965)", "text": "Carriera.\nClub.\nJ\u00f8rgensen cominci\u00f2 la carriera con la maglia del Birker\u00f8d, prima di trasferirsi al Lyngby. Dopo un'esperienza al KB, fu ingaggiato dai norvegesi del Fyllingen. Esord\u00ec nell'Eliteserien il 28 aprile 1991, subentrando a Ola Lyngv\u00e6r nel pareggio a reti inviolate sul campo del Kongsvinger. Il 20 maggio realizz\u00f2 la prima rete per il Fyllingen, nella sconfitta per 1-2 contro lo Str\u00f8msgodset. A fine stagione, la squadra retrocesse in 1. divisjon. J\u00f8rgensen vi rest\u00f2 in forza per un'altra stagione, per poi tornare al Lyngby, dove rimase fino al 1995."}
{"id": "4500788", "revid": "1632387", "url": "https://it.wikipedia.org/wiki?curid=4500788", "title": "Jesu (album)", "text": "Jesu \u00e8 il primo album degli Jesu, pubblicato dalla Hydra Head Records l'8 dicembre 2004.\nA differenza di Heart Ache EP, in questo lavoro Justin Broadrick si avvale di altri musicisti, come Ted Parsons alla batteria, Diarumuid Dalton al basso, e nel brano \"Man/Woman\" di Paul Neville alla chitarra.\nLa versione giapponese dell'album contiene un bonus disc con due brani aggiuntivi."}
{"id": "4500790", "revid": "729019", "url": "https://it.wikipedia.org/wiki?curid=4500790", "title": "Universit\u00e9-Paul-Sabatier (metropolitana di Tolosa)", "text": "Universit\u00e9-Paul-Sabatier \u00e8 una stazione della metropolitana di Tolosa, inaugurata il 30 giugno 2007. \u00c8 dotata di una banchina a 9 porte e perci\u00f2 non pu\u00f2 accogliere treni composti da pi\u00f9 di due vetture.\nArchitettura.\nL'opera all'interno della stazione \u00e8 stata realizzata dal franco-polacco Roman Opa\u0142ka. Si tratta di una piramide di numeri che vanno dall'1 all'8 e si trovano in fondo alla biglietteria. L'opera \u00e8 dedicata alla facolt\u00e0 di scienze e matematica dell'Universit\u00e0 di Tolosa. In cima alla piramide c'\u00e8 il numero 1 e alla base otto volte il numero 8, simboleggiando l'infinito. La linea di luce che attraversa il 7 sta a simboleggiare la linea della vita.\nServizi.\nLa stazione dispone di:"}
{"id": "4500792", "revid": "104458", "url": "https://it.wikipedia.org/wiki?curid=4500792", "title": "Campionati austriaci di sci alpino 2000", "text": "I Campionati austriaci di sci alpino 2000 si svolsero ad Altenmarkt-Zauchensee e a Sankt Lambrecht tra il 21 marzo e il 10 aprile. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 10 aprile\nLocalit\u00e0: Altenmarkt-Zauchensee\nSupergigante.\nData: 23 marzo\nLocalit\u00e0: Sankt Lambrecht\nSlalom gigante.\nData: 24 marzo\nLocalit\u00e0: Sankt Lambrecht\nSlalom speciale.\nData: 25 marzo\nLocalit\u00e0: Sankt Lambrecht\nCombinata.\nData: 24 marzo-10 aprile\nLocalit\u00e0: Altenmarkt-Zauchensee, Sankt Lambrecht\nClassifica stilata attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 10 aprile\nLocalit\u00e0: Altenmarkt-Zauchensee\nSupergigante.\nData: 23 marzo\nLocalit\u00e0: Sankt Lambrecht\nSlalom gigante.\nData: 22 marzo\nLocalit\u00e0: Sankt Lambrecht\nSlalom speciale.\nData: 21 marzo\nLocalit\u00e0: Sankt Lambrecht\nCombinata.\nData: 21 marzo-10 aprile\nLocalit\u00e0: Altenmarkt-Zauchensee, Sankt Lambrecht\nClassifica stilata attraverso i piazzamenti ottenutiin discesa libera, slalom gigante e slalom speciale"}
{"id": "4500793", "revid": "1573940", "url": "https://it.wikipedia.org/wiki?curid=4500793", "title": "Gunnar Staalesen", "text": "Biografia.\nLaureato in filosofia all'Universit\u00e0 di Bergen, ha lavorato nella sua citt\u00e0 al teatro Den Nationale Scene. Molti suoi romanzi hanno per protagonista il detective privato Varg Veum, sul quale sono stati realizzati diversi film.\nAppartengono alla serie Varg Veum:"}
{"id": "4500796", "revid": "1305772", "url": "https://it.wikipedia.org/wiki?curid=4500796", "title": "Nuoto ai Giochi della V Olimpiade - 200 metri rana maschili", "text": "La gara dei 200 metri rana maschili dei Giochi di Stoccolma 1912 venne disputata tra il 7 e il 10 luglio; vi parteciparono 24 atleti provenienti da 11 nazioni.\nIl vincitore del titolo olimpico fu il tedesco Walter Bathe, che precedette sul podio i suoi connazionali Willy L\u00fctzow e Paul Malisch."}
{"id": "4500797", "revid": "1338143", "url": "https://it.wikipedia.org/wiki?curid=4500797", "title": "Maserati Ghibli (2013)", "text": "La Maserati Ghibli (\"codice interno M157\") \u00e8 un'autovettura prodotta dalla casa automobilistica italiana Maserati dal 2013.\nSi tratta di una berlina a 4 porte di lusso ad alte prestazioni che va a collocarsi al di sotto del modello Quattroporte. Viene presentata nell'aprile 2013 al salone dell'automobile di Shanghai, anticipata da immagini in anteprima trapelate nella rete qualche giorno antecedente. Viene prodotta in Italia nello stabilimento di Grugliasco, precedentemente di propriet\u00e0 della carrozzeria Bertone, rilevato dal gruppo industriale Fiat nell'estate del 2009.\nContesto.\nIl nome riprende quello di una coup\u00e9 a 2 porte prodotta in due serie: la prima dal 1967 al 1973, a 2 posti e la seconda dal 1992 al 1996, a 4 posti; a differenza delle precedenti, l'attuale \u00e8 una berlina a 4 porte con abitabilit\u00e0 per 5 persone. L'anello di congiunzione fra questo modello e la storia del nome \"Ghibli\" \u00e8 la Maserati Biturbo, che nella variante a 4 porte pu\u00f2 essere considerata l'antenata di questo nuovo modello. Anch'essa con lo schema classico di una gran turismo: motore anteriore e trazione posteriore, la Biturbo venne sostituita proprio dalla Ghibli del '92, che non ebbe per\u00f2 la variante a 4 porte. La vettura \u00e8 destinata a inserire e rafforzare il marchio Maserati nei \"nuovi\" mercati emergenti, in particolar modo quello asiatico, oltre a colmare il vuoto che l'offerta dell'industria automobilistica italiana aveva lasciato nel segmento E. Per assecondare le esigenze del mercato europeo, sono state previste motorizzazioni Diesel ad alte prestazioni, novit\u00e0 assoluta per il marchio modenese.\nDescrizione.\nEstetica.\nSul piano estetico (stile, scelta dei volumi ed ergonomia), globalmente, la vettura risulta pi\u00f9 aggressiva della sorella Quattroporte da cui deriva; il corpo vettura \u00e8 pi\u00f9 compatto e vicino ad una vettura gran turismo, con uno sbalzo posteriore contenuto e un passo notevolmente pi\u00f9 corto (seppur di quasi tre metri) dell'ammiraglia della casa del tridente. Le proporzioni sono molto pi\u00f9 simili alla precedente generazione della Quattroporte; il padiglione molto arretrato, lascia molto spazio al cofano anteriore e termina quindi in un terzo volume: pieno ma dallo sbalzo contenuto.\nAnche lo stile \u00e8 pi\u00f9 aggressivo, cos\u00ec come il carattere degli interni, impreziositi pi\u00f9 dall'eleganza e dalla qualit\u00e0 dei materiali che dalla morbidezza delle linee, che sono nette e sportive. La Ghibli, quindi, \u00e8 caratterizzata da una personalit\u00e0, e da un'estetica a cavallo fra le due vetture di punta della casa modenese, la GranTurismo e la Quattroporte.\nStile.\nStilisticamente, gran parte dei particolari caratterizzanti sono derivati da un concept presentato dalla Maserati nel 2011: la Maserati Kubang. Dal concept, infatti, la Ghibli prende quasi tutti i tratti distintivi degli esterni. Il frontale \u00e8 caratterizzato da due sottili gruppi ottici disposti orizzontalmente accompagnati da un elemento di continuit\u00e0 che li lega direttamente alla calandra, di forma trapezoidale con griglia a listelli fini verticali, convessi. Anche il disegno interno del faro \u00e8 ispirato al concetto stilistico della Kubang, un fascio di luce avvolge il proiettore anteriore e sovrasta degli elementi che spezzano le luci di posizione in pi\u00f9 punti. Nel posteriore i richiami sono meno evidenti ma ben visibili nel sistema d'illuminazione a lama di falce delimitati da una marcata linea che separa il faro dalla fiancata e raccorda quest'ultima al paraurti posteriore, medesima soluzione, anche se pi\u00f9 netta, presente sulla Kubang.\nNon mancano i tratti distintivi della casa modenese, come il tridente al centro dell'imponente presa d'aria frontale, le tre feritoie sopra il passaruota anteriore e il montante posteriore triangolare contenente il marchio della casa. Il team di designer che si \u00e8 occupato del progetto ha dichiarato che forte fonte d'ispirazione generale \u00e8 stata la Maserati A6GCS/53 degli anni '50, tuttavia sono evidenti le influenze del nuovo percorso stilistico del marchio.\nInterni.\nLa plancia, che punta su un contrasto bicromatico, \u00e8 di carattere sportivo: con linee nette e superfici pulite, nonostante vi sia fluidit\u00e0 e avvolgimento, dato anche dai pannelli laterali che confluiscono al centro, richiama pi\u00f9 la coup\u00e9 di casa Maserati, anzich\u00e9 l'ammiraglia; da questa prende il comfort e alcuni richiami estetici. La strumentazione \u00e8 disposta su tre livelli, e gran parte contenuta da un grande schermo centrale tattile di grandi dimensioni: 8,4\". Sotto di esso i comandi clima e nel tunnel la strumentazione dedicata al comportamento di guida e alla trazione.\nSicurezza.\nLa Ghibli ha ottenuto cinque stelle al crash test Euro NCAP, con un punteggio del 95% (34 punti) per la sicurezza nei confronti degli occupanti adulti; 79% (39 punti) per la sicurezza nei confronti degli occupanti bambini; 74% (27 punti) per la sicurezza nei confronti dei pedoni. La vettura ha inoltre ottenuto un punteggio 81% per quanto riguarda la sicurezza attiva., e il \"Top Safety Pick\" nei crash test condotti dall'ente statunitense IIHS.. Il punteggio della sicurezza attiva del veicolo \u00e8 particolarmente elevato, combinato all'introduzione d'innovativi sistemi elettronici di sicurezza che esordiscono di fatto con questo modello; per tale motivi la vettura \u00e8 stata scelta dall'EuroNCAP come testimonial per spiegare i passi effettuati in campo automobilistico dalle diverse case europee, passi in avanti ottenuti grazie anche agli impegni dell'EuroNCAP stesso.. La Maserati Ghibli \u00e8 stata dichiarata dall'EuroNCAP l'auto pi\u00f9 sicura del 2013 nella categoria \"Berline di lusso\". Dal 2017 sono disponibili tutti i pi\u00f9 recenti sistemi di assistenza alla guida avanzata (ADAS), che permettono alla berlina del marchio modenese di gestire, in modo parzialmente autonomo, acceleratore, freni e sterzo nei tratti di strada con segnaletica orizzontale (guida autonoma di livello 2). \u00c8 comunque richiesta l'attenzione del conducente, il quale deve mantenere le mani sul volante affinch\u00e9 il sistema, denominato Highway Assist, possa funzionare. Altri sistemi di ausilio alla guida prevedono il monitoraggio dell'angolo cieco attivo (Active BSM) ed il sistema di riconoscimento della segnaletica stradale (TSR)\nTecnica e meccanica.\nLa Maserati Ghibli viene realizzata su un telaio inedito denominato \"pianale Maserati M156\", versione con passo accorciato del telaio della Quattroporte dello stesso anno; rispetto a quest'ultima la Maserati Ghibli risulta pi\u00f9 corta, mentre la larghezza \u00e8 rimasta invariata. La Ghibli condivide con la Quattroporte anche un motore, il benzina V6 (2979\u00a0cm\u00b3 6 cilindri disposti a V con angolo di 60\u00b0, biturbo a iniezione diretta, interamente in alluminio) da 410 CV (301\u00a0kW) e da 330 CV (243\u00a0kW). Il motore \u00e8 stato progettato congiuntamente dai tecnici Ferrari e Maserati e viene assemblato dalla Ferrari stessa a Maranello, che provvede anche a produrre (sempre a Maranello nella propria fonderia interna) le testate dei motori, che sono di fatto la parte pi\u00f9 delicata.\nIl blocco motore del V6 benzina invece viene prodotto, sotto licenza e supervisione Ferrari, in una fabbrica statunitense del gruppo FCA, ubicata nei pressi di Detroit.. La Ghibli \u00e8 anche la prima vettura nella storia della Maserati ad adottare un motore a gasolio. Si tratta di un motore 3.0 V6 turbo con tecnologia MultiJet II di 2987\u00a0cm\u00b3. Questo motore deriva dalle unit\u00e0 VM 3.0 24v ed \u00e8 stato appositamente studiato per la Ghibli dalla divisione motori della Maserati sotto la supervisione di Paolo Martinelli, al fine di raggiungere una potenza massima di 275 CV (202\u00a0kW). Lo sviluppo \u00e8 avvenuto insieme alla VM Motori/FPT. Per questo motore \u00e8 stata completamente ri-progettata la testata che viene prodotta ad Atella, provincia di Potenza, dalla CMD - Costruzioni Motori Diesel, un'azienda italiana specializzata proprio in progettazione e produzione di motori alimentati a gasolio.\nIl sistema di sovralimentazione \u00e8 basato su una turbina a geometria variabile inedita per questo motore, necessaria per aumentarne le prestazioni e ridurre il rumore di combustione. In Italia, a causa della normativa \"superbollo\" il motore sar\u00e0 disponibile anche nella versione depotenziata a 250 CV, anch'essa inedita e dotata del medesimo sistema di sovralimentazione.\nTutti i motori sono abbinati ad un cambio automatico ZF a 8 rapporti dotato della possibilit\u00e0 di selezione manuale delle marce (detta anche \"funzione sequenziale\"). La trazione \u00e8 posteriore oppure integrale (denominata Q4, similmente a quanto avviene nei medesimi casi su alcuni modelli Alfa Romeo). La trazione integrale \u00e8 abbinata unicamente al 3,0 litri benzina da 410 CV. Il bagagliaio ha una capienza di 500 litri.\nEvoluzione.\nNel 2016 c'\u00e8 un adeguamento di tutti i propulsori alle normative Euro 6, con adozione del sistema start e stop sui motori a benzina e dell'AdBlue su quelli diesel.\nNel 2017 la vettura subisce un aggiornamento che ha introdotto dispositivi tecnologici pi\u00f9 avanzati come il nuovo sistema multimediale da 8,4\" ed un pacchetto opzionale di sistemi di assistenza alla guida, quali il cruise control adattivo, l'avvertimento di abbandono della corsia e il controllo dell'angolo cieco. Inoltre debuttano i fari anteriori Matrix LED. Il motore benzina V6 nella sua variante meno potente, viene portato a 350 CV (257\u00a0kW).\nNel 2018 vengono apportati miglioramenti sul V6 pi\u00f9 performante che ne portano la potenza massima a 430 CV (316\u00a0kW) sia per la Ghibli S che per la Ghibli S Q4. L'adozione dello servosterzo elettrico permette ora di integrare sistemi attivi di assistenza alla guida che possono correggere la traiettoria del veicolo (ADAS di secondo livello). Vengono introdotti gli allestimenti GranLusso e GranSport, disponibili su tutte le motorizzazioni, e i fari full-led adattivi di serie.\nVengoni presentato a luglio 2018 in occasione del Festival Of Speed di Goodwood, nuove tinte esterne ed inediti disegni per i cerchi in lega, sedili in pelle Pieno Fiore opzionali, oltre ad alcune componenti interne ridisegnate per garantire maggiore ergonomia. I motori sono stati adeguati alla normativa Euro 6C.\nRestyling 2020.\nIl 16 luglio 2020 \u00e8 stata presentata online il restyling della Ghibli e insieme ad un aggiornamento della gamma motori con introduzione di una versione ibrida. Tutta la gamma adotta un nuovo sistema multimediale da 10,1\", il quadro strumenti digitale dotato di servizi Maserati Connect e nuovi sistemi ADAS di assistenza alla guida. Esteticamente cambiano alcuni dettagli, tra cui le grafiche della fanaleria anteriore e posteriore, nuovi paraurti anteriori e posteriori e una calandra ridisegnata.\nTutti i motori vengono aggiornati per rispettare la normativa Euro 6D-temp. Inoltre debuttano due nuove versioni a benzina: la Hybrid, dotata di motore 2 litri turbo con sistema mild hybrid 48V; ad agosto debutta la \"Ghibli Trofeo\", versione di punta equipaggiata col 3.8 V8 biturbo da 580 CV. Il motore a benzina a 4 cilindri turbo da 2.0 litri, integra un compressore elettrico da 48 volt definito \"e-Booster\" che viene alimentato attraverso una batteria secondaria. La batteria \u00e8 montata nella parte posteriore dell'auto sotto il vano bagagli, per migliorare la distribuzione dei pesi. La versione ibrida pesa circa 80 kg in meno rispetto alla versione Diesel, che per l'occasione viene rimossa dai listini. In questa configurazione l'auto ha una potenza massima di 330 cavalli e una coppia di 450 Nm erogati a 1500 giri/min, con una velocit\u00e0 massima di 255 km/h e un'accelerazione da 0 a 100 km/h in 5,7 secondi.\nA fine ottobre 2021 la produzione viene spostata dallo stabilimento di Grugliasco a quello di Mirafiori, nell'ambito di una razionalizzazione e riorganizzazione degli impianti produttivi del gruppo Stellantis."}
{"id": "4500799", "revid": "599013", "url": "https://it.wikipedia.org/wiki?curid=4500799", "title": "Lars Larsen (calciatore 1969)", "text": "Carriera.\nClub.\nLarsen cominci\u00f2 la carriera con la maglia del Roskilde. In seguito, vest\u00ec le casacche di Helsing\u00f8r e \u00d8lstykke, per poi accordarsi con il Fremad Amager. Dal 1996 al 2001, fu in forza all'AB. Ritorn\u00f2 allo \u00d8lstykke, prima di trasferirsi ai norvegesi del Moss. Esord\u00ec nella 1. divisjon il 10 agosto 2003, quando fu titolare nella vittoria per 2-1 sul B\u00e6rum. Si ritir\u00f2 a fine stagione.\nNazionale.\nConta una presenza per la . Il 7 giugno 1990, infatti, subentr\u00f2 a Miklos Molnar nella vittoria per 3-2 contro la ."}
{"id": "4500803", "revid": "1632387", "url": "https://it.wikipedia.org/wiki?curid=4500803", "title": "Infinity (Jesu)", "text": "Infinity \u00e8 il terzo album degli Jesu, pubblicato dalla Avalanche il 23 luglio 2009.\nLo stesso Justin Broadrick non lo considera come un album. Esso \u00e8 composto da una sola traccia della durata di oltre 49 minuti, che ripercorre le sonorit\u00e0 per cui il gruppo si contraddistingue.\nIl 19 agosto dello stesso 2009 la Daymare Recordings pubblica in Giappone una versione con un bonus disc contenente una seconda traccia."}
{"id": "4500813", "revid": "920621", "url": "https://it.wikipedia.org/wiki?curid=4500813", "title": "Gerhard Durlacher", "text": "Biografia.\nNato a Baden-Baden in Germania in una famiglia ebrea, nel 1937 si rifugia nei Paesi Bassi. Viene poi comunque deportato il 2 ottobre 1942 nei campi di concentramento nazisti (prima a Westerbork, quindi a Theresienstadt e infine ad Auschwitz). Dopo la liberazione va a vivere ad Amsterdam, dove per tutta la vita \u00e8 stato insegnante di Sociologia all'Universit\u00e0. Nel 1959 ha sposato Anneke Sasburg, insegnante anche lei (dal matrimonio sono nate tre figlie, tra cui la scrittrice Jessica Durlacher). Comincia a scrivere narrativa, di matrice autobiografica solo nel 1981."}
{"id": "4500815", "revid": "329581", "url": "https://it.wikipedia.org/wiki?curid=4500815", "title": "Dario da Pordenone", "text": ""}
{"id": "4500822", "revid": "643662", "url": "https://it.wikipedia.org/wiki?curid=4500822", "title": "Coppa di Russia 1992-1993", "text": ""}
{"id": "4500824", "revid": "599013", "url": "https://it.wikipedia.org/wiki?curid=4500824", "title": "Enrico Burini", "text": "Carriera.\nCon la Nazionale Under-22 ha disputato due edizioni dei FIBA EuroBasket di categoria: 1996 e 1998."}
{"id": "4500826", "revid": "409613", "url": "https://it.wikipedia.org/wiki?curid=4500826", "title": "Negazione alternativa", "text": ""}
{"id": "4500837", "revid": "287204", "url": "https://it.wikipedia.org/wiki?curid=4500837", "title": "Menu", "text": ""}
{"id": "4500839", "revid": "15756", "url": "https://it.wikipedia.org/wiki?curid=4500839", "title": "Paul Folkvord", "text": "Carriera.\nClub.\nFolkvord gioc\u00f2 con la maglia del Bryne dal 1984 al 1989, totalizzando 93 presenze e 31 reti nella 1. divisjon e 22 apparizioni con 6 gol nella 2. divisjon. Inoltre, fece parte della squadra che si aggiudic\u00f2 la Coppa di Norvegia 1987. Esord\u00ec nella massima divisione norvegese in data 6 maggio 1984, in occasione della sconfitta casalinga per 2-5 contro il Lillestr\u00f8m. La prima rete arriv\u00f2 invece il 13 maggio, nella vittoria per 2-0 sul Kongsvinger."}
{"id": "4500841", "revid": "599013", "url": "https://it.wikipedia.org/wiki?curid=4500841", "title": "Simone Gironi", "text": "Carriera.\nVanta 26 presenze in Serie A1 con la maglia della Pallacanestro Trieste. Ha inoltre disputato 7 partite ai FIBA EuroBasket Under-22 1996."}
{"id": "4500848", "revid": "1005847", "url": "https://it.wikipedia.org/wiki?curid=4500848", "title": "Vittorino Bondaz", "text": "Membro della Democrazia Cristiana, fu presidente del Consiglio regionale della Valle d'Aosta dal 1949 al 1954 e nella successiva legislatura Presidente della regione. Il figlio Giovanni Bondaz ricopr\u00ec successivamente la stessa carica del padre negli anni novanta."}
{"id": "4500849", "revid": "767487", "url": "https://it.wikipedia.org/wiki?curid=4500849", "title": "Cattedrali in Belize", "text": "Questa \u00e8 una lista delle cattedrali in Belize."}
{"id": "4500851", "revid": "287204", "url": "https://it.wikipedia.org/wiki?curid=4500851", "title": "Tweede klasse 2012-2013", "text": "La Tweede klasse 2012-2013 \u00e8 stata la 97\u00aa edizione della seconda serie, sponsorizzato dalla Belgacom, del campionato di calcio belga disputata tra il 22 agosto 2012 e il 28 aprile 2013. L'Ostenda \u00e8 stato promosso in Division I 2013-2014.\nIl Mouscron Peruwelz, il Westerlo e il White Star Woluwe hanno partecipato ai play-off promozione-retrocessione per un posto in Division I 2013-2014, ma sono stati sconfitti dal Cercle Bruges, rimanendo cos\u00ec in Tweede klasse. Sono stati retrocessi in Derde klasse il Sint-Niklaas e l'Oudenaarde, mentre l'Heist \u00e8 stato ripescato a causa del fallimento per bancarotta del Beerschot, inizialmente retrocesso dalla Division I 2012-2013.\nStagione.\nNovit\u00e0.\nNella stagione precedente sono stati promossi in Division I 2012-2013 lo Charleroi, primo classificato, e il Waasland-Beveren, primo classificato ai play-off promozione-retrocessione.\nSono stati retrocessi dalla Division I 2011-2012 il Sint-Truiden, dopo aver perso lo spareggio salvezza, e il Westerlo, dopo essersi piazzato al terzo posto dei play-off promozione-retrocessione.\nSono stati retrocessi in Derde klasse 2012-2013 il Wetteren-Kwatrecht e il Dender, ultimi due classificati nella Tweede klasse 2011-2012, e il Tienen, dopo aver perso i play-off retrocessione.\nSono stati promossi dalla Derde klasse 2011-12 il , come primo classificato della Derde klasse A, il Dessel Sport, come primo classificato della Derde klasse B, e l'Oudenaarde, dopo aver vinto i play-off promozione contro il Tienen.\nFormula.\nIl torneo \u00e8 composto di 18 squadre. Ciascuna squadra affronta le altre due volte, una volta in casa e l'altra in trasferta, per un totale di 34 gare.\nLa squadra prima in classifica al termine del campionato viene promossa in Division I, mentre le ultime due classificate vengono retrocesse in Derde klasse.\nIl campionato \u00e8 diviso in tre periodi. Le prime 10 giornate formano il primo periodo, le giornate dalla 11 alla 22 formano il secondo periodo, le ultime 12 giornate formano il terzo periodo. Le squadre vincenti i tre periodi prendono parte ai play-off promozione, assieme alla squadra vincente dello spareggio retrocessione della Division I 2012-2013. La vincitrice dei play-off verr\u00e0 promossa in Division I. Se una squadra vincitrice di periodo ha terminato il campionato al primo posto o se ha vinto pi\u00f9 di un periodo, il suo posto nei play-off promozione verr\u00e0 preso dalla squadra meglio classificata nella classifica finale. Se una squadra vincitrice di periodo ha terminato il campionato negli ultimi tre posti, non pu\u00f2 partecipare ai play-off e il suo posto verr\u00e0 preso dalla squadra meglio classificata al termine del torneo.\nLa squadra classificatasi al sedicesimo posto partecipa ai play-off per un solo posto in Tweede klasse assieme a 6 squadre della Derde klasse.\nClassifica finale.\nLegenda:\nPlay-off Promozione.\nIl White Star Woluwe ha vinto il primo periodo. L'Ostenda ha vinto sia il secondo sia il terzo periodo, quindi i restanti due posti nei play-off promozione sono stati assegnati al e al Westerlo, essendo le squadre meglio classificate al termine della stagione regolare.\nPeriodo 1\nPeriodo 2\nPeriodo 3\nPlay-off\nSi sono qualificati il White Star Woluwe, come vincitore del primo periodo, il Mouscron Peruwelz e il Westerlo, come migliori classificate in Tweede klasse 2012-2013, il Cercle Bruges, come vincitore degli spareggi retrocessione della Division I 2012-2013."}
{"id": "4500853", "revid": "767487", "url": "https://it.wikipedia.org/wiki?curid=4500853", "title": "Il giuramento dei Sioux", "text": "Il giuramento dei Sioux (\"The Savage\") \u00e8 un film del 1952 diretto da George Marshall.\n\u00c8 un film western statunitense con Charlton Heston, Susan Morrow e Peter Hansen. \u00c8 basato sul romanzo del 1942 \"The Renegade\" di L. L. Foreman.\nTrama.\nDurante una razzia, gli indiani sioux massacrano un'intera famiglia di pionieri, risparmiando soltanto il loro figlio pi\u00f9 piccolo, Jim. Adottato dal capo indiano Aquila Gialla e da sua moglie, Jim cresce come uno di loro, insieme alla loro figlia Luta, amato e rispettato e diventa uno dei guerrieri pi\u00f9 valorosi. Quando iniziano a circolare voci che i bianchi stanno per sferrare l'attacco definitivo contro gli indiani, Jim viene inviato a Fort Duane per accertarsi degli ordini di Washington. Durante la sua permanenza, Jim fa amicizia con il tenente Weston e con sua sorella Tally, scatenando la gelosia del capitano Vaugant. Per ripicca questi uccide Luta e provoca la reazione dei sioux che preparano un agguato. Jim ha il compito di portare gli americani nella gola in cui gli indiani li aspettano per la resa dei conti. Se la sentir\u00e0 di tradire la fiducia della sua gente, ma anche di chi lo ha allevato e accolto?\nProduzione.\nIl film, diretto da George Marshall su una sceneggiatura di Sydney Boehm con il soggetto di L.L. Foreman (autore del romanzo), fu prodotto da Mel Epstein per la Paramount Pictures e girato nelle Black Hills in Dakota del Sud da met\u00e0 giugno a fine luglio 1951. Il titolo di lavorazione fu \"Warbonnet\". Per le riprese furono utilizzati anche 200 indiani nativi. Tra di essi vi era anche il figlio novantunenne di Toro Seduto, John.\nDistribuzione.\nIl film fu distribuito con il titolo \"The Savage\" negli Stati Uniti dal 26 novembre 1952 (premi\u00e8re a Los Angeles) dalla Paramount Pictures.\nAltre distribuzioni:\nCritica.\nSecondo il Morandini il film \u00e8 un \"western scialbino: molti ingredienti, ma sparsi alla rinfusa\".\nPromozione.\nLe tagline sono:"}
{"id": "4500854", "revid": "729019", "url": "https://it.wikipedia.org/wiki?curid=4500854", "title": "Villa Balestra", "text": "Con il nome di Villa Balestra si indica oggi l'omonimo giardino pubblico comunale di Roma, situato sulla sommit\u00e0 della collina tufacea che sovrasta viale Tiziano. Il giardino, che occupa l'estrema propaggine dei Monti Parioli, pertiene tuttavia al quartiere Pinciano, come la via Bartolomeo Ammannati da cui vi si accede.\nStoria della villa.\nVilla Poggio.\nIl giardino pubblico odierno occupa soltanto una parte abbastanza esigua dei terreni originali della Villa Poggio, che ne costituisce il nucleo storico.\nLa costruzione della villa si deve al cardinale bolognese Giovanni Poggio (citato anche come \"Poggi\"), il quale, gi\u00e0 tesoriere della Camera apostolica di Paolo III, fu da questi molto apprezzato e quindi inviato nunzio in Spagna per tre anni come \"collettore degli spogli di tutte le Spagne\" (una sorta di esattore generale dei cespiti dovuti al papa) e successivamente nunzio nella Germania da poco luterana. Dalle nunziature torn\u00f2 ricco e decise di investire in immobili le risorse accumulate; a Roma si fece costruire Villa Poggio, che per\u00f2 non gli appartenne a lungo.\nTuttavia, ancora nel 1834, in un Dizionario enciclopedico delle scienze, lettere ed arti compilato da Antonio Bazzarini, la villa - ormai chiamata generalmente \"Poggi\" - viene designata come \"la villa Poggi fuori di Porta del Popolo a Roma, dove ora si fermano i cardinali e gli ambasciatori quando fanno il loro pubblico ingresso a ricevere i complimenti della nobilt\u00e0.\".\nVilla Balestra.\nVilla Poggi, dopo essere passata per diverse mani - i Colonna per esempio - venne acquistata nel 1880 dal Cavaliere Giuseppe Balestra, che ne ridestin\u00f2 con successo la parte agricola a vigneto.\nLa lottizzazione.\nLa villa fu smembrata a partire dal 1910. Nel 1928, una parte del parco fu salvata aprendola al pubblico e nel 1939 il Comune di Roma riusc\u00ec a perfezionarne l'acquisizione. La parte rimasta in mano ai privati fu lottizzata ed edificata intorno al 1950.\nDel parco originario - che comprendeva numerosi edifici, alcuni dei quali oggi scomparsi e altri divenuti unit\u00e0 smembrate e isolate - resta solo una porzione. Le principali fabbriche della originaria villa cinquecentesca sono oggi tutte ubicate fuori dal perimetro del giardino di Villa Balestra e sono tutte di propriet\u00e0 privata:\nIl giardino pubblico di Villa Balestra.\nL'attuale area dei giardini pubblici di propriet\u00e0 del Comune di Roma copre una superficie di poco meno di 15.000 m\u00b2, ha una forma ellittica ed \u00e8 strutturata su due viali paralleli e tre grandi aiuole con alberature ad alto fusto. Rientrano nell'area del giardino pubblico anche una piccola zona digradante, una sorta di \"boschetto\" utilizzato come area per cani a sinistra del cancello principale e uno spazio che ospita un punto di ristoro attrezzato con attivit\u00e0 ludiche per l'infanzia sul lato opposto. Lungo le pendici della collina, prospicienti viale Tiziano, si estende una vasta zona a verde caratterizzata da folta vegetazione e da grotte scavate nel tufo a mezza costa.\nIl giardino ispir\u00f2, nel 1964, una canzone di Renato Rascel per la commedia musicale di Garinei e Giovannini \"Il giorno della tartaruga\", che si chiamava appunto \"L'orchestra di Villa Balestra\"."}
{"id": "4500859", "revid": "767487", "url": "https://it.wikipedia.org/wiki?curid=4500859", "title": "Carlo Brasca", "text": "Carriera.\nInizia l'attivit\u00e0 nell'U.S. Cusano Milanino, squadra del suo paese natale, e nel 1939 si trasferisce all'Atalanta, con cui disputa un'unica partita, la sconfitta per 0-4 nel derby contro il Brescia in Coppa Italia. L'anno successivo gli orobici lo cedono al Gerli di Cusano Milanino, dapprima in prestito e quindi a titolo definitivo. Con la squadra milanese ottiene l'ammissione alla Serie C al termine del campionato Prima Divisione 1940-1941 e partecipa al campionato di Serie C 1941-1942, concluso con la salvezza.\nNel 1942 viene ingaggiato dalla Cremonese, neopromossa in Serie B, con cui viene impiegato da titolare contribuendo con 32 presenze al piazzamento di centroclassifica dei grigiorossi. Con l'interruzione dei campionati per motivi bellici rimane nella Cremonese, partecipando al Campionato Alta Italia 1944, in cui gioca 8 partite; dopo una parentesi nel Legnano, con cui disputa il Torneo Benefico Lombardo 1944-1945, torna ai grigiorossi lombardi nel campionato di Serie B-C Alta Italia 1945-1946. A fine stagione lascia la Cremonese, e in seguito milita nel , con cui scende in campo 12 volte nel campionato di Serie B 1946-1947; lasciato libero a fine stagione, passa per una stagione al Cant\u00f9.\nIl \"caso Brasca\".\nNell'agosto 1948 viene posto in lista di trasferimento dal Cant\u00f9, svincolandosi da questa formazione dopo sessanta giorni. Nel gennaio successivo passa alla Caratese, con cui disputa due partite del campionato riserve; nello stesso mese, tuttavia, firma un altro contratto, questa volta con il Magenta, militante in Serie C. Con quest'ultima squadra gioca 14 partite nel campionato di Serie C 1948-1949 concluso con la retrocessione.\nNell'agosto 1949, su esposto del Piacenza, la Lega Nazionale avvia un'indagine sul tesseramento di Brasca per il Magenta: poich\u00e9 il giocatore risultava effettivamente in forza alla Caratese, il contratto firmato con la formazione magentina non sarebbe stato valido. Per tale motivo, tutte le partite in cui Brasca \u00e8 stato schierato vengono date perse al Magenta, e Brasca viene squalificato fino al 31 dicembre 1949. A causa dei mutamenti della classifica il Piacenza, inizialmente retrocesso, si salva a danno del Vigevano.\nTerminata la squalifica, Brasca riprende l'attivit\u00e0 agonistica e diventa allenatore-giocatore del Cusano Milanino, squadra in cui ha iniziato la carriera.\nDopo il ritiro.\nLasciato il calcio, apre un'officina a Cusano Milanino; qui muore il 29 agosto 1952, a causa dello scoppio di una bombola."}
{"id": "4500860", "revid": "599013", "url": "https://it.wikipedia.org/wiki?curid=4500860", "title": "The Savage", "text": ""}
{"id": "4500864", "revid": "827882", "url": "https://it.wikipedia.org/wiki?curid=4500864", "title": "Croissant", "text": "Il croissant ( ; letteralmente \"crescente\") \u00e8 un prodotto da forno di origine austriaca, la cui versione di pasta sfoglia \u00e8 tipica della Francia. Il \"croissant\" \u00e8 un particolare tipo di \"viennoiseries\" con una preparazione simile alla pasta sfoglia che viene tagliata in triangoli, arrotolati e piegati a forma di mezzaluna, fatti lievitare e cotti in forno.\nI \"croissant\" sono un prodotto tradizionale delle panetterie e pasticcerie italiane, austriache e francesi dall'inizio del XX secolo. Erano generalmente consumati a colazione insieme ad una tazza di caff\u00e8. Alla fine degli anni settanta, nel tentativo di contrastare la diffusione dei \"fast food\" statunitensi, in Francia furono aperte diverse catene di croissanterie che servono \"croissant\" con ripieni di vario tipo, dal prosciutto al cioccolato. A renderlo possibile fu lo sviluppo delle tecniche di surgelazione industriale, grazie alle quali i \"croissant\" si possono congelare, immagazzinare ed essere cotti al bisogno anche da personale non specializzato.\nIn Italia, il \"croissant\" viene comunemente chiamato \"cornetto\" nelle regioni centro-meridionali e \"brioche\" nelle regioni settentrionali.\nStoria.\nIl \"croissant\" \u00e8 un discendente del \"kipferl\" austriaco (che vuol dire appunto mezzaluna), la cui esistenza \u00e8 stata documentata in varie forme fin da almeno il XIII secolo. Il \"kipferl\" pu\u00f2 essere semplice o con noci o altri ripieni (alcuni considerano il \"rugelach\" un tipo di kipferl). Il kipferl si \u00e8 trasformato in una mezzaluna quando \u00e8 arrivato nella citt\u00e0 di Venezia durante il XVII secolo. cos\u00ec chiamato per la forma di mezzaluna crescente. Le tracce pi\u00f9 antiche della mezzaluna cos\u00ec come la conosciamo provengono dalla serena Venezia intorno al XVI secolo. Un'ipotesi circa l'arrivo di questo dolce in Francia sembra da attribuirsi all'unione tra Luigi XVI e Maria Antonietta d\u2019Austria, la quale, port\u00f2 dal suo paese natale la ricetta del Kipferl a corte nel 1770, senza per\u00f2 che questo dolce venisse particolarmente apprezzato.\nLa diffusione invece del \"croissant\" \u2014 cio\u00e8 il suo adattarsi dalla forma pi\u00f9 semplice di \"kipferl\", prima dell'invenzione della \"Viennoiserie\" \u2014 in Francia pu\u00f2 essere fatte risalire tra il 1837 e il 1839, quando l'ufficiale di artiglieria austriaco August Zang fond\u00f2 la Boulangerie Viennoise (\"Pasticceria viennese\") in via de Richelieu 92 a Parigi. Un'immagine del 1909 mostra la stessa data di fondazione, ma la pasticceria era documentata nella stampa gi\u00e0 prima. Serviva specialit\u00e0 viennesi incluso il \"kipferl\" che divenne rapidamente popolare e ispir\u00f2 imitazioni francesi, nonch\u00e9 il concetto, se non il termine di \"viennoiserie\", per indicare pasticceria di supposta origine viennese. La versione francese del \"kipferl\" fu battezzata \"croissant\" per la sua forma.\nAlan Davidson, curatore dell'\"Oxford Companion to Food\", non ha rintracciato alcuna ricetta per il \"croissant\" moderno in nessun libro di ricetta francese antecedente l'inizio del XX secolo. Il primo riferimento al termine \"croissant\" si trova nel libro del 1853 \"Des substances alimentaires\" (Payen) ed \u00e8 citato per la prima volta nel \"Dictionnaire de la langue fran\u00e7aise\" nel 1863. La prima ricetta del \"croissant\" \u00e8 nella \"Nouvelle Encyclop\u00e9die culinaire\" del 1906. Il tedesco Mas Wahren fa risalire l'origine del \"croissant\" a un periodo ben pi\u00f9 antico: nel culto dei morti persiano, i defunti ricevevano come dono in vista della resurrezione dei dolci a forma di mezzaluna; i primi cristiani avrebbero attribuito di conseguenza al \"croissant\" una simbologia eucarestica. \nNel 1977, Jean-Luc Bret e G\u00e9rard Joulin aprono \"La Croissanterie\", nel 9\u00ba arrondissement di Parigi, Passage du Havre, che oggi ha centinaia di succursali, in Francia e nel mondo. Cos\u00ec il croissant diventa uno dei simboli della Francia, insieme alla baguette e al camembert.\nLeggende.\nCircolano persistenti storie popolari che attribuiscono erroneamente l'origine e la forma del \"croissant\" alla celebrazione della sconfitta dell'Impero ottomano nell'assedio di Vienna del 1683 o in quello di Budapest del 1686. Secondo una di esse, lavorando di notte, un panettiere ud\u00ec il rumore dei turchi che stavano scavando una galleria sotterranea e ne avvert\u00ec i difensori. Come ricompensa per aver salvato la citt\u00e0 ricevette il diritto esclusivo di produrre pasticceria a forma di mezzaluna per commemorare l'evento. Comunque non ci sono fonti originali dell'epoca che confermino alcuna di queste storie.\nDifferenze tra cornetto e croissant.\nTradizionalmente l'impasto del croissant francese \u00e8 composto da pochi ingredienti (e di qualit\u00e0) come farina, burro, acqua, lievito di birra, pochissimo zucchero (per non appesantire l'impasto e dare la caratteristica fragranza). L'uovo \u00e8 utilizzato soltanto in superficie per dare l'effetto \"croustillant\" e dare colore alla crosta.\nHa un gusto abbastanza neutro, l\u2019essenza del croissant \u00e8 data dal burro, ingrediente che lo caratterizza principalmente, conferendogli profumo, gusto e consistenza. Proprio per questo gusto neutro pu\u00f2 essere utilizzato per preparazioni salate, che come dolce.\nHa un'alveolatura molto aperta, irregolare, quasi vuota in alcuni punti, \u00e8 molto friabile all'esterno che contrasta poi con un'estrema scioglievolezza all\u2019interno, nonostante l\u2019alta percentuale di burro presente. \nIl croissant francese \u00e8 tradizionalmente \"vuoto\".\nIl cornetto all'italiana invece ha un impasto tradizionalmente pi\u00f9 ricco rispetto al \"croissant:\" vengono aggiunte nell'impasto le uova, spesso si utilizza al posto del lievito di birra il lievito naturale, che conferisce un particolare gusto al prodotto, \u00e8 pi\u00f9 ricco di zucchero, pu\u00f2 avere profili aromatici diversi a seconda delle regioni Italiane, vanillina o vaniglia tendenzialmente pi\u00f9 caratteristico nelle regioni del nord, agrumato al sud. Il grasso aggiunto pu\u00f2 essere burro o margarina, in quantit\u00e0 inferiore rispetto al croissant, l'impasto finale \u00e8 infatti meno sfogliato, pi\u00f9 morbido e soffice con un'alveolatura pi\u00f9 fitta e regolare. Pu\u00f2 essere farcito con crema pasticcera, confetture varie (tipica \u00e8 quella all'albicocca) o creme cioccolato/nocciola."}
{"id": "4500869", "revid": "436907", "url": "https://it.wikipedia.org/wiki?curid=4500869", "title": "Metal (Newsted)", "text": "Metal \u00e8 l'unico EP del gruppo musicale statunitense Newsted, pubblicato l'8 gennaio 2013 dalla Chophouse Records, etichetta discografica fondata da Jason Newsted.\nIl disco \u00e8 stato prodotto dallo stesso Newsted con l'aiuto di Frank Munoz, ed \u00e8 stato registrato, missato e masterizzato da Anthony Focx ai Creation Lab Studio tra il 5 e il 12 ottobre 2012.\nIl disco ha venduto oltre 6.200 copie nella prima settimana di vendite, oltre ad aver debuttato alla posizione 62 nella Billboard 200.\nAntefatti.\nDal 1986 al 2001 Jason Newsted era il bassista del gruppo musicale heavy metal Metallica. Negli anni novanta, Newsted incontr\u00f2 il batterista Jesus Mendez Jr., il quale aiut\u00f2 i Metallica in alcuni concerti e pi\u00f9 tardi divenne il tecnico alla batteria di un altro gruppo di Newsted, gli Echobrain. Verso la fine degli anni duemila, Newsted incontr\u00f2 anche il chitarrista Jessie Farnsworth; il trio inizi\u00f2 a lavorare sulla musica e a scrivere testi. Newsted inizi\u00f2 a comporre la musica servendosi anche dell'applicazione software \"GarageBand\", prima di insegnare anche a Mendez Jr. e a Farnsworth il suo utilizzo. Dal mese di ottobre fino a dicembre, il registr\u00f2 un totale di undici brani che avrebbero pubblicato nei primi sei mesi del 2013.\nPubblicazione.\nIl 15 novembre 2012 Jason Newsted annunci\u00f2 il lancio del suo personale sito web per le informazioni relative ai suoi progetti. Il giorno successivo fu intervistato da Eddie Trunk nel programma radiofonico \"Friday Night Rocks\", nel quale rivel\u00f2 la voglia di pubblicare nuovo materiale attraverso il proprio gruppo.\nIl 7 dicembre Newsted annunci\u00f2 che lui e il gruppo avevano appena concluso le registrazioni relative al primo disco, mentre il 14 dicembre rivel\u00f2 la lista tracce e la data di pubblicazione di \"Metal\", annunciata per l'8 gennaio 2013 su iTunes (la versione su CD venne invece pubblicata il 15 gennaio). Il giorno successivo, venne annunciato che sarebbe stato girato un videoclip per la traccia d'apertura \"Soldierhead\", il quale \u00e8 stato pubblicato il 16 gennaio 2013 sul canale YouTube del bassista.\nIl 19 agosto \"Metal\" \u00e8 stato ripubblicato anche per il mercato britannico ed europeo da parte della Spinefarm Records, la quale ha pubblicato anche una versione in 12\" nello stesso giorno."}
{"id": "4500875", "revid": "767487", "url": "https://it.wikipedia.org/wiki?curid=4500875", "title": "Kameliadamen", "text": "Kameliadamen \u00e8 un cortometraggio muto del 1907 diretto da Viggo Larsen.\n\u00c8 la prima versione cinematografica del romanzo di Alexandre Dumas fils \"La signora delle camelie\".\nIl film \u00e8 conosciuto fuori dai confini danesi con il titolo di Camille e segna l'esordio sullo schermo dell'attore Carl Alstrup, fratello di Oda Alstrup, l'interprete di Marguerite Gauthier.\nProduzione.\nIl film, un cortometraggio di 266 metri, fu prodotto dalla Nordisk Films Kompagni.\nDistribuzione.\nIl film usc\u00ec nelle sale cinematografiche danesi il 16 ottobre 1907, presentato in prima al Kosmorama di Copenaghen. Negli Stati Uniti venne importato e distribuito nel settembre 1908 dalla Great Northern Film Company con il titolo \"The Lady with the Camellias\"."}
{"id": "4500876", "revid": "46931", "url": "https://it.wikipedia.org/wiki?curid=4500876", "title": "Il giuramento dei sioux", "text": ""}
{"id": "4500899", "revid": "74801", "url": "https://it.wikipedia.org/wiki?curid=4500899", "title": "Sh2-213", "text": "Sh2-213 \u00e8 una piccola nebulosa a emissione visibile nella costellazione di Perseo.\nSi individua nella parte orientale della costellazione, circa 2\u00b0 a sud della stella d Persei, all'interno del piccolo ammasso aperto ; il periodo pi\u00f9 indicato per la sua osservazione nel cielo serale ricade fra i mesi di settembre e febbraio ed \u00e8 notevolmente facilitata per osservatori posti nelle regioni dell'emisfero boreale terrestre, dove si presenta circumpolare fino alle regioni temperate calde.\nSi tratta di una piccola regione H II situata sul Braccio di Perseo alla distanza di circa (circa anni luce). Si trova all'interno di , un ammasso aperto piuttosto compatto formato da alcune decine di stelle giovani, la cui et\u00e0 \u00e8 stimata attorno ai 30 milioni di anni; Sh2-213 appare associata a una stella di classe spettrale B4 e costituisce probabilmente una debole sfera di Str\u00f6mgren attorno ad essa. Stime basate sulle emissioni CO hanno invece indicato una distanza di (quasi anni luce), portando cos\u00ec questa nube ben al di l\u00e0 di , sul Braccio del Cigno."}
{"id": "4500900", "revid": "181699", "url": "https://it.wikipedia.org/wiki?curid=4500900", "title": "Kevin Thalien", "text": "Carriera.\nCresciuto nelle giovanili del Nancy, ha esordito in Pro A con la prima squadra nella stagione 2011-12. Dalla stagione seguente \u00e8 al Bordeaux.\nCon la nazionale francese Under-20 ha vinto la medaglia d'argento ai FIBA EuroBasket Under-20 2012."}
{"id": "4500903", "revid": "300067", "url": "https://it.wikipedia.org/wiki?curid=4500903", "title": "Axel Julien", "text": "Carriera.\nCresciuto nelle giovanili del Hy\u00e8res-Toulon Var Basket, dal 2009 \u00e8 stabilmente in prima squadra; ha esordito in Pro A nella stagione 2010-2011.\nCon la nazionale francese Under-20 ha vinto la medaglia d'argento ai FIBA EuroBasket Under-20 2012."}
{"id": "4500904", "revid": "767487", "url": "https://it.wikipedia.org/wiki?curid=4500904", "title": "Cinema of Unease", "text": "Cinema of Unease \u00e8 un documentario scritto e diretto da Sam Neill e fa parte di una serie di documentari dedicati alle cinematografie mondiali e prodotto dal British Film Institute.\nIl documentario \u00e8 dedicato al cinema della Nuova Zelanda e il regista mette in evidenza il lato pi\u00f9 malinconico e gotico della cinematografia locale, risultato di una ricerca di identit\u00e0 continua da parte del Paese.\nIl documentario ha vinto il premio come \"Miglior Documentario\" nel \"1996 TV Guide Film and Television awards\""}
{"id": "4500905", "revid": "767487", "url": "https://it.wikipedia.org/wiki?curid=4500905", "title": "La Pegatina", "text": "La Pegatina \u00e8 un gruppo spagnolo di ska e rumba catalana proveniente da Montcada i Reixac (in provincia di Barcellona). Il gruppo \u00e8 nato nel 2003 quando Rub\u00e9n si un\u00ec a Ovidi e Adri\u00e0 per iniziare il progetto che avrebbe preso il nome di \"Pegatina Sound System\".\nNelle loro canzoni \u00e8 frequente l'uso della lingua italiana come dimostra il loro singolo \"Non \u00e8 facile\" con il ritornello interamente in italiano."}
{"id": "4500907", "revid": "712828", "url": "https://it.wikipedia.org/wiki?curid=4500907", "title": "Capitoli de L'attacco dei giganti", "text": "Questa \u00e8 una lista dei capitoli de \"L'attacco dei giganti\", manga di Hajime Isayama. L'opera \u00e8 edita da K\u014ddansha nella collana mensile \"Bessatsu Sh\u014dnen Magazine\" a partire dall'edizione del settembre 2009. I singoli capitoli, realizzati mensilmente, sono raccolti e pubblicati in formato \"tank\u014dbon\" con periodicit\u00e0 quadrimestrale, a partire dal primo volume, uscito il 17 marzo 2010. In Italia il manga \u00e8 stato pubblicato da Panini Comics, sotto l'etichetta Planet Manga e all'interno della collana \"Generation Manga\". I volumi sono stati editi con cadenza bimestrale, dove il primo \u00e8 uscito il 22 marzo 2012 mentre l'ultimo il 28 ottobre 2021.\nL'opera \u00e8 ambientata in un mondo dove i superstiti dell'umanit\u00e0 vivono all'interno di citt\u00e0 circondate da enormi mura difensive a causa dell'improvvisa comparsa dei giganti, enormi creature umanoidi che divorano gli uomini senza un apparente motivo. La storia ruota attorno al giovane Eren Jaeger, sua sorella adottiva Mikasa Ackermann ed il loro amico Armin Arelet, le cui vite vengono stravolte dall'attacco di un gigante colossale che conduce alla distruzione della loro citt\u00e0 e alla morte della madre di Eren."}
{"id": "4500909", "revid": "757396", "url": "https://it.wikipedia.org/wiki?curid=4500909", "title": "Livio Jean-Charles", "text": "Carriera.\nDal 2008 al 2011 ha giocato nel Centre f\u00e9d\u00e9ral; ha esordito da professionista con l'ASVEL Lyon-Villeurbanne nella stagione 2011.\nCon la nazionale francese Under-20 ha vinto la medaglia d'argento ai FIBA EuroBasket Under-20 2012.\nViene scelto come 28\u00ba nel Draft 2013 dai San Antonio Spurs."}
{"id": "4500910", "revid": "1573940", "url": "https://it.wikipedia.org/wiki?curid=4500910", "title": "Ketupa", "text": "Ketupa \u00e8 un genere di uccelli rapaci della famiglia degli Strigidi.\nTassonomia.\nComprende le seguenti specie:"}
{"id": "4500915", "revid": "400694", "url": "https://it.wikipedia.org/wiki?curid=4500915", "title": "L'assassino", "text": ""}
{"id": "4500918", "revid": "1543377", "url": "https://it.wikipedia.org/wiki?curid=4500918", "title": "So\u00f1ar no cuesta nada (album)", "text": "So\u00f1ar no cuesta nada \u00e8 un album discografico dell'attrice e cantante cubano-statunitense Isabella Castillo, pubblicato nel 2013 dall'etichetta discografica Warner Music Latina.\nIl disco.\nIl 16 aprile 2012, in occasione della vittoria come Migliore artista latinoamericana ai Kids' Choice Awards, Isabella Castillo annunci\u00f2 che stava scegliendo le canzoni, alcune scritte e composte da lei, per il suo primo album da solista, che sarebbe uscito quell'autunno prima in spagnolo e poi in inglese. Il 27 febbraio 2013 Castillo annunci\u00f2 via Twitter di aver firmato un contratto discografico con Warner Music Latina, da poco impegnatasi in una partnership con Viacom International Media Networks per distribuire i suoi talenti di musica latino-americana, partendo dalla cantante stessa.\nL'album, intitolato \"So\u00f1ar no cuesta nada\", fu prodotto da Mart\u00edn Chan, registrato a Miami e realizzato in tre mesi. Castillo lo defin\u00ec \"un disco di transizione. Ci sono canzoni presenti anche in \"Grachi\", che sono per bambini. Ma ci sono anche canzoni pi\u00f9 in stile ballata, per gli adulti. [...] \u00c8 piuttosto un disco di transizione, che cerca di mescolare i due tipi di pubblico senza che mi concentri su uno solo\". Le canzoni sono undici, di cui nove scritte da Isabella Castillo. \"So\u00f1ar no cuesta nada\" fu ispirata da una fan, che raccont\u00f2 alla cantante che le piaceva un ragazzo, ma che lui non la guardava; \"No me importa\" fu scritta durante un attacco di gelosia; \"Alma en dos\" e \"Me enamor\u00e9\" sono presenti anche nella colonna sonora della terza stagione di \"Grachi\": la prima \u00e8 stata composta pensando alla storia d'amore tra Grachi, Axel e Daniel, mentre la seconda quando la cantante aveva quattordici anni; \"Pertenezco a ti\" originariamente era in inglese e Castillo ne ha adattato il testo in spagnolo; \"L\u00e1grimas\" faceva parte della colonna sonora della seconda stagione di \"Grachi\", e nel disco ne \u00e8 stato realizzato un remix rock; \"El momento\" fu composta pensando che nessuno deve smettere di essere se stesso per stare con un'altra persona; \"Esta canci\u00f3n\" inizialmente non era prevista, ma alla cantante venne in mente mentre faceva la doccia e, una volta proposta alla Warner, questa l'approv\u00f2.\nIl 18 marzo 2013 usc\u00ec il singolo \"So\u00f1ar no cuesta nada\", che fu usato come sigla di chiusura degli episodi dal 40 al 50 della terza stagione di \"Grachi\", andati in onda dal 26 aprile al 10 maggio 2013. Il 12 aprile fu mostrata un'anticipazione del videoclip del brano, registrato all'inizio del mese alla galleria d'arte LMNT Contemporary Arts di Miami, diretto da Rafael E. Rodr\u00edguez e prodotto da Yare Films: il video intero fu invece mandato in onda in televisione in anteprima esclusiva dopo l'episodio del 15 aprile della terza stagione di \"Grachi\" e vede partecipare, come protagonista maschile, il modello ungaro Nordi Novak. L'album usc\u00ec invece il 23 aprile.\nIl 6 agosto, pochi giorni prima dell'inizio del tour promozionale in Argentina, fu filmato a Puerto Madero, a Buenos Aires, il videoclip di \"Esta canci\u00f3n\", diretto da Cecilia At\u00e1n, che fu trasmesso in televisione in anteprima esclusiva il 4 settembre 2013 e approd\u00f2 su MTV Latinoam\u00e9rica il giorno seguente.\nLa canzone \"So\u00f1ar no cuesta nada\" \u00e8 arrivata fino al quindicesimo posto della classifica Mexican Airplay."}
{"id": "4500920", "revid": "1728", "url": "https://it.wikipedia.org/wiki?curid=4500920", "title": "La pegatina", "text": ""}
{"id": "4500924", "revid": "729019", "url": "https://it.wikipedia.org/wiki?curid=4500924", "title": "Ramonville (metropolitana di Tolosa)", "text": "Ramonville \u00e8 una stazione della metropolitana di Tolosa, nonch\u00e9 capolinea della Linea B, inaugurata il 30 giugno 2007. \u00c8 dotata di una banchina a 12 porte e pu\u00f2 accogliere treni composti anche da quattro vetture.\nArchitettura.\nL'opera d'arte all'interno della stazione \u00e8 stata realizzata da Jean-Pierre Bertrand. Essa consiste nell'unione tra l'aspetto letterario e quello numerico della parola \"RAMONVILLE\", in modo che ad ogni lettera sia affiancato il numero corrispondente nell'alfabeto. La stazione \u00e8 costruita in modo da far arrivare la luce fino ai binari.\nServizi.\nLa stazione dispone di:"}
{"id": "4500929", "revid": "1543377", "url": "https://it.wikipedia.org/wiki?curid=4500929", "title": "Anholt (Germania)", "text": "Anholt an der Issel o semplicemente Anholt (; abitanti circa) \u00e8 una frazione del comune tedesco di Isselburg, comune del Land Renania Settentrionale-Vestfalia, situato nella regione del M\u00fcnsterland e lungo il corso del fiume Issel (in olandese: \"Oude IJssel\"), al confine coi Paesi Bassi. Fu citt\u00e0 a s\u00e9 stante fino al 1975 e costituisce la localit\u00e0 pi\u00f9 popolosa del comune di Isselburg.\nGeografia fisica.\nLa frazione di Anholt si trova a a nord-ovest dal centro di Isselburg. Dista inoltre dal villaggio olandese di Megchelen.\nStoria.\nDalle origini ai giorni nostri.\nLa cittadina si svilupp\u00f2 a partire dal XII secolo con la costruzione del Castello di Anholt.\nTra il 1510 e il 1600, la citt\u00e0 fu colpita da quattro incendi.\nNel corso della seconda guerra mondiale, segnatamente nella primavera del 1945, Anholt sub\u00ec gravi danni, che distrussero completamente la parte occidentale del centro storico.\nSimboli.\nLo stemma dell'ex-citt\u00e0 di Anholt raffigura due ancore da muro su sfondo rosso, simbolo dei signori Van Zuylen.\nMonumenti e luoghi d'interesse.\nArchitetture militari.\nCastello di Anholt.\nL'edificio pi\u00f9 noto di Anholt \u00e8 il castello cittadino, eretto nel XII secolo dai signori Van Zuylen come roccaforte a protezione dell'Arcidiocesi di Utrecht e rimodellato a residenza barocca nel XVI secolo, diventando poi la residenza dei principi di Salm-Salm.\nAree naturali.\nAnholter Schweiz.\nAd Anholt si trova inoltre l'Anholter Schweiz, un bioparco di 56 ettari che trae origine dal giardino all'inglese realizzato nel 1893 come imitazione del Lago dei Quattro Cantoni da Leopold von Salm-Salm.\nSociet\u00e0.\nEvoluzione demografica.\nAl 31 dicembre 2012, Anholt contava una popolazione pari a abitanti, di cui 544 erano stranieri."}
{"id": "4500930", "revid": "767487", "url": "https://it.wikipedia.org/wiki?curid=4500930", "title": "Domenico Morea", "text": "Biografia.\nSuo padre Giovanni, un sarto originario di Noci, si era trasferito nella vicina Alberobello e qui aveva sposato Maria Sisto. Con la prematura morte della madre e le seconde nozze del padre, il piccolo Domenico, che aveva appena quattro anni, fu affidato a un sacerdote francescano alberobellese, padre Raffaele Bernardi, che lo port\u00f2 con s\u00e9 in Salento, presso il convento dei frati minori osservanti di Botrugno. Tornato ad Alberobello a quattordici anni senza avere perso l'amore per lo studio e la vocazione al sacerdozio, grazie al sostegno economico di una sua zia materna e alla mediazione di don Vito Modesto Colucci, un sacerdote di spiccate idee liberali, pot\u00e9 entrare nel seminario diocesano di Conversano, che era ritenuto tra i pi\u00f9 qualificati della Puglia. Il vescovo di Conversano Giuseppe Maria Mucedola riconobbe le spiccati doti del seminarista e dopo l'ordinazione a diacono lo invi\u00f2 a sue spese presso l'abbazia di Montecassino. Suo precettore fu padre Luigi Tosti, dal quale apprese l'amore per le ricerche erudite e un approccio storiografico di matrice liberale. \nDomenico Morea fu ordinato presbitero il 27 marzo 1856 a Napoli; nella capitale borbonica rimase per breve tempo a studiare esegesi biblica presso l'universit\u00e0 e il collegio gesuitico. Il vescovo Mucedola, infatti, si impegn\u00f2 alacremente per procurargli un passaporto e inviarlo a perfezionarsi a Roma, presso la Pontificia Universit\u00e0 Gregoriana. Qui entr\u00f2 in contatto con Pasquale Passaglia, suo docente di Teologia, in seguito, e strinse amicizia con il compagno di studi Geremia Bonomelli, che sarebbe poi diventato vescovo di Cremona. \nIl giovane sacerdote soggiorn\u00f2 a Roma sino a giugno del 1857, quando fu richiamato in diocesi per ricoprire, ad appena 24 anni, l'incarico di rettore del seminario di Conversano, in sostituzione del canonico Michele Cornacchioli. Durante la sua direzione, il divenne \u00abun faro di luce nella regione e una fucina d'ingegni eletti e di anime aperte ai problemi religiosi e civili dei tempi nuovi\u00bb. Nel 1858 a don Domenico Morea fu anche affidata la cattedra di Teologia Dogmatica, che tuttavia nel 1860 lasci\u00f2 per motivi di salute, trasferendosi nella nativa Alberobello. \nNel 1861 fu tuttavia richiamato a Conversano per succedere al sacerdote Domenico Urbano nella guida del ginnasio-liceo di Conversano, attiguo al seminario. Morea avrebbe mantenuto l'incarico per oltre quarant'anni, sino alla morte, giunta improvvisamente nel 1902.\nFu terzo parroco-arciprete e monsignore della chiesa matrice di Alberobello dal marzo 1868 al 1898. Nel 1869 accolse il nuovo altare maggiore che era previsto a Conversano ma per sede vacante in diocesi rimase in Alberobello e sostitu\u00ec il precedente altare in marmo. Nel 1881 promosse presso l'amministrazione comunale un nuovo ampliamento della chiesa e il rifacimento della facciata, commissionati all'architetto locale Antonio Curri e finanziati dall'amministrazione comunale. La nuova facciata fu inaugurata nel 1885.\nRiconoscimenti.\nA Domenico Morea sono intitolati il liceo ginnasio di Conversano, che diresse per quarant'anni, e la scuola primaria di Alberobello. Nel centenario della nascita ad Alberobello fu inaugurato un monumento bronzeo che lo raffigurava a figura intera, che tuttavia venne fuso durante la seconda guerra mondiale. Un nuovo busto fu ricollocato nel 1950, opera di frate Adolfo Rollo. "}
{"id": "4500932", "revid": "287204", "url": "https://it.wikipedia.org/wiki?curid=4500932", "title": "Brad Pearce", "text": "Carriera.\nIn carriera ha vinto 4 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale a Wimbledon nel 1990 nel singolare, nonch\u00e9 i quarti nel doppio agli Australian Open nel 1991, in coppia con Brian Garrow, e agli US Open nel 1993, in coppia con Dave Randall."}
{"id": "4500936", "revid": "584834", "url": "https://it.wikipedia.org/wiki?curid=4500936", "title": "Pennsylvania Station", "text": ""}
{"id": "4500939", "revid": "1543377", "url": "https://it.wikipedia.org/wiki?curid=4500939", "title": "Vegetarianismo nel mondo", "text": "Il vegetarianismo \u00e8 considerato in modi differenti attorno al mondo. In alcune zone viene supportato culturalmente e anche legalmente, come in India e nel Regno Unito, dove delle apposite etichette permettono ai vegetariani di identificare facilmente i ristoranti compatibili con la loro dieta. Il risultato di un sondaggio internazionale condotto nel 2009 evidenzia che la definizione di vegetarianismo \u00e8 differente da nazione a nazione, infatti in alcune nazioni i vegetariani consumano molti pi\u00f9 derivati di animali rispetto ad altri.\nAsia.\nIndia.\nIn base al sondaggio del 2006 Hindu-CNN-IBN \"State of the Nation Survey\", il 31% degli indiani sono vegetariani. Altri sondaggi condotti dalla FAO e dall'USDA stimano un'incidenza tra il 20% e il 42% di vegetariani nella popolazione indiana. Inoltre, questi sondaggi indicano che anche gli indiani che mangiano la carne, la mangiano molto di rado, infatti meno del 30% di loro la mangia regolarmente, sebbene le ragioni siano principalmente culturali e solo parzialmente economiche.\nCina.\nIn Cina, sebbene il totale vegetarianismo \u00e8 una pratica rara, \u00e8 praticato almeno dal settimo secolo ed \u00e8 stato divulgato da devoti buddisti attraverso l'influenza dell'India. Negli ultimi anni vi \u00e8 stata una rinascita nelle citt\u00e0 in quanto l'emergente classe media presta pi\u00f9 attenzione alla salute e alla dieta.\nNel 2010, il primo ministro Wen Jiabao (\u6eab\u5bb6\u5bf6\u7e3d\u7406) propose una campagna nazionale chiamata \"un giorno vegetariano ogni settimana\" (\u6bcf\u9031\u4e00\u7d20), principalmente come parte di una pi\u00f9 ampia piattaforma ambientale.\nTaiwan.\nIn Taiwan, 1,7 milioni di persone, ovvero circa il 10% della popolazione, seguono, anche se a volte in modo parziale, una dieta vegetariana. Ci sono pi\u00f9 di 6.000 ristoranti vegetariani in Taiwan. Le leggi per etichettare i cibi vegetariani sono le pi\u00f9 restrittive al mondo in quanto circa 2 milioni di persone ne fanno uso.\nIl movimento popolare \"un giorno vegetariano a settimana\" \u00e8 stato sostenuto a livello nazionale, mentre a livello locale sono coinvolti anche altri organi governativi come il Taipei City Board of Education.\nAmerica del Nord.\nStati Uniti d'America.\nSecondo un sondaggio di Public Policy, nel 2013 il 13% degli americani si definisce vegetariano (6%) o vegano (7%). Nel 1971, l'1% dei cittadini statunitensi si \u00e8 definito vegetariano.\nEuropa.\nItalia.\nL'istituto di ricerca Eurispes ha riferito nel suo Rapporto Italia 2020 che l'8.9% della popolazione si definiva vegetariano o vegano (6,7% vegetariani, 2,2% vegani), in crescita rispetto al 2019 e al 2018.\nNel rapporto Eurispes 2021 il 5,8% della popolazione ha dichiarato di seguire un\u2019alimentazione vegetariana mentre il 2,4% una completamente vegana."}
{"id": "4500945", "revid": "767487", "url": "https://it.wikipedia.org/wiki?curid=4500945", "title": "Idrettsklubben Start 2002", "text": "Questa voce raccoglie le informazioni riguardanti l'Idrettsklubben Start nelle competizioni ufficiali della stagione 2002.\nStagione.\nLo Start chiuse la stagione all'ultimo posto in classifica, retrocedendo cos\u00ec nella 1. divisjon. L'avventura nella Coppa di Norvegia 2002 termin\u00f2 invece al quarto turno, con l'eliminazione per mano dell'Odd Grenland. Nel corso dell'annata, lo Start cambi\u00f2 il proprio allenatore, sostituendo Jan Halvor Halvorsen con Gu\u00f0j\u00f3n \u00de\u00f3r\u00f0arson. Kristofer H\u00e6stad fu il calciatore pi\u00f9 utilizzato in stagione, con le sue 29 presenze (25 in campionato, 4 in coppa), mentre Morten Knutsen e Terje Leonardsen furono i migliori marcatori con 6 reti ciascuno (per entrambi, 4 di queste arrivarono in campionato e 2 in coppa).\nMaglie e sponsor.\nLo sponsor tecnico per la stagione 2002 fu Umbro, mentre lo sponsor ufficiale fu LOS. La divisa casalinga prevedeva una maglietta gialla con inserti neri, pantaloncini neri e calzettoni gialli."}
{"id": "4500946", "revid": "767487", "url": "https://it.wikipedia.org/wiki?curid=4500946", "title": "Slope (album)", "text": "Slope, pubblicato nel 2007 dalla Samadhisound, \u00e8 il primo album prodotto e arrangiato interamente da Steve Jansen e pu\u00f2 essere considerato il suo debutto da solista.\nL'album contiene brani strumentali propendenti all'elettronica ed alla sperimentazione con un massiccio uso di \"samples\" e brani cantati che evidenziano una ricerca ed uno studio sulla forma canzone nella ricerca di nuove direzioni compositive.\nLe tracce \"Playground Martyrs\" e \"Ballad Of A Deadman\" compaiono anche in Sleepwalkers di David Sylvian.\nDa sottolineare la presenza di importanti ospiti quali David Sylvian, Anja Garbarek, Joan Wasser e Theo Travis."}
{"id": "4500947", "revid": "599013", "url": "https://it.wikipedia.org/wiki?curid=4500947", "title": "Adolfo Cornazzani", "text": "Carriera.\nA partire dalla stagione 1921-1922 disputa complessivamente con l'Andrea Doria 76 partite in massima serie segnando 11 gol fino alla stagione 1926-1927.\nNella Dominante conta 11 presenze nel 1927-1928 e una presenza nel 1928-1929."}
{"id": "4500949", "revid": "599013", "url": "https://it.wikipedia.org/wiki?curid=4500949", "title": "Luigi Borfico", "text": "Carriera.\nA partire dalla stagione 1919-1920 disputa complessivamente con l'Andrea Doria 76 partite in massima serie segnando 8 gol fino alla stagione 1926-1927.\nIn seguito milita nel Sestri Levante."}
{"id": "4500951", "revid": "1543377", "url": "https://it.wikipedia.org/wiki?curid=4500951", "title": "Umberto Bagnasco", "text": "Carriera.\nUmberto Bagnasco risulta nella rosa dell'Andrea Doria dalla stagione 1914-1915, in cui ottiene il secondo posto nel Girone D delle semifinali. A partire dalla stagione 1922-1923 disputa complessivamente con l'Andrea Doria 57 partite in massima serie segnando 18 gol fino alla stagione 1925-1926."}
{"id": "4500956", "revid": "767487", "url": "https://it.wikipedia.org/wiki?curid=4500956", "title": "Mario Chiominato", "text": "Carriera.\nCon l'Andrea Doria disputa 13 partite segnando 2 gol nella stagione 1922-1923.\nL'anno successivo milita nel Rapallo Ruentes."}
{"id": "4500957", "revid": "599013", "url": "https://it.wikipedia.org/wiki?curid=4500957", "title": "Adolfo Pollastro", "text": "Carriera.\nCon l'Andrea Doria disputa 22 partite segnando un gol nella stagione 1922-1923.\nSuccessivamente milita nell'US Genovese."}
{"id": "4500964", "revid": "1414622", "url": "https://it.wikipedia.org/wiki?curid=4500964", "title": "Kamasultra", "text": "Kamasultra \u00e8 un libro a fumetti realizzato nel 1977 da Benito Jacovitti su testi di Marcello Marchesi. \nParodia del \"Kamasutra\" delle cui \"posizioni\" Jacovitti proponeva delle surreali interpretazioni, il libro suscit\u00f2 delle controversie, pi\u00f9 che per il contenuto, per l'immagine che Jacovitti si portava dietro di autore per famiglie. Goffredo Fofi cita la pubblicazione del libro come un motivo di attrito con la casa editrice cattolica AVE, che port\u00f2 all'interruzione della pubblicazione del celebre \"Diario Vitt\". Nel 1993 Jacovitti ne propose un seguito, \"Kamasutra spaziale\". Nel 2002 il \"Kamasultra\" \u00e8 stato ristampato dalla casa editrice \"Stampa alternativa/ Nuovi equilibri\". Nel 2013 le tavole del libro sono state ospitate dalla mostra \"Il Kamasutra a fumetti, da Jacovitti a Manara\"."}
{"id": "4500973", "revid": "729019", "url": "https://it.wikipedia.org/wiki?curid=4500973", "title": "Sensibilit\u00e0 al glutine", "text": "Per sensibilit\u00e0 al glutine, meno correttamente \"intolleranza al glutine\", si definisce un ampio spettro di disordini, come la celiachia, la sensibilit\u00e0 non celiaca al glutine (in inglese NCGS \"Non Celiac Gluten Sensitivity\"), l'atassia glutinica, la dermatite erpetiforme di Duhring e l'allergia al grano, nel quale il glutine ricopre un aspetto centrale nell'insorgenza degli effetti avversi. La celiachia vera e propria colpisce circa l'1% della popolazione, mentre la percentuale di sensibilit\u00e0 non celiaca \u00e8 di circa l'1,5 %, ma potrebbe essere pi\u00f9 elevata. Il glutine \u00e8 contenuto soprattutto nei cibi contenenti cereali.\nI sintomi dei disturbi collegati al glutine includono gorgogl\u00eci dello stomaco, dolori addominali, senso di pesantezza e gonfiore addominale, diarrea e dolori articolari, sintomi sistemici, cutanei, neurologici, e sintomi dovuti a malassorbimento o allergia vera e propria.\nLa sensibilit\u00e0 non celiaca al glutine \u00e8 un problema che \u00e8 sorto solo recentemente. Sempre pi\u00f9 persone stanno ultimamente denunciando sintomi simili a quelli della celiachia, pur non riportando alcun segno di questa malattia, che ha fattori genetici. Al riguardo sono stati condotti alcuni esperimenti a \"doppio cieco\" dal professor Corazza secondo i quali la sensibilit\u00e0 al glutine esiste, ma ben il 95% delle persone che dicono di esserne sensibili sono in realt\u00e0 vittime del cosiddetto effetto nocebo, ovvero presentano i sintomi sia assumendo placebo sia glutine. Alcuni invece migliorano solo se sanno che stanno assumendo alimenti privi di glutine, quindi per effetto placebo.\nTipologie.\nIl glutine fornisce elasticit\u00e0 all'impasto, ma \u00e8 una delle proteine meno digeribili per l'intestino umano. A questo si deve aggiungere che alcune popolazioni umane possono sviluppare anticorpi IgG o IgA anti-gliadina (AGA), responsabili di molti degli effetti della sensibilit\u00e0 al glutine. \nCeliachia.\nLa celiachia \u00e8 una malattia immunomediata dell'intestino tenue. Pu\u00f2 colpire individui di tutte le et\u00e0 e riconosce una predisposizione genetica. Generalmente (forma classica) i sintomi si presentano allo svezzamento.\nTra i sintomi vi sono diarrea cronica, dolore addominale, gonfiore addominale, ritardo della crescita nei bambini e astenia. In certi casi (forme atipiche) questi sintomi possono essere assenti e possono esservi sintomi extraintestinali, tra cui sintomi neurologici e correlati al malassorbimento; in questi casi la diagnosi \u00e8 spesso fatta in et\u00e0 adulta.\nSi ritiene che la malattia possa interessare da 1 su 1.750 a 1 su 105 persone negli Stati Uniti. La celiachia \u00e8 causata da una reazione alla gliadina, una prolammina (proteina del glutine) presente nel grano e da proteine simili che si trovano nelle trib\u00f9 di \"Triticeae\", che comprendono altri cereali comuni, come orzo e segale.\nL'esposizione alla gliadina causa una reazione infiammatoria. Ci\u00f2 porta ad una progressiva riduzione dei villi che rivestono l'intestino tenue (atrofia dei villi) fino alla loro completa scomparsa. Ci\u00f2 interferisce con l'assorbimento delle sostanze nutritive, in quanto i villi intestinali ne sono responsabili. L'unico trattamento efficace conosciuto \u00e8 una permanente dieta priva di glutine.\nAtassia glutinica.\nL'atassia glutinica \u00e8 un'affezione neurologica (disordine del movimento) che provoca mancanza di coordinazione causata da intolleranza al glutine, e spesso \u00e8 uno dei sintomi neurologici della malattia celiaca.\nDermatite di Duhring.\nLa dermatite erpetiforme di Duhring \u00e8 una malattia dermatologica, spesso collegata direttamente alla celiachia della quale \u00e8 una manifestazione cutanea, caratterizzata dalla comparsa di vescicole/bolle e che colpisce in prevalenza i maschi in et\u00e0 giovanile. \n\u00c8 inserita nella categoria dei pemfigoidi (dermatosi bollosa autoimmune), categoria dalla quale si vorrebbe eliminare per via dell'accertata correlazione con la malattia celiaca; tale correlazione, infatti, spinge a mettere in dubbio la patogenesi autoimmune della malattia, comune ai pemfigoidi, e a considerarla invece come l'espressione cutanea di un'intolleranza alimentare. L'aggettivo \"erpetiforme\" \u00e8 stato dato in passato per l'aspetto delle vescicole e per la loro disposizione, che ricordano le manifestazioni tipiche dell'infezione erpetica, e non per una correlazione eziologica con Herpes simplex.\nSensibilit\u00e0 non celiaca al glutine (NGCS) e allergia al grano.\nNella celiachia conclamata il danno \u00e8 causato dai linfociti T e linfociti B specialmente contro i villi intestinali che causa malassorbimento, ma anche in vari altri organi; un ruolo simile, senza danno ai villi intestinali e senza presenza dei marcatori specifici, \u00e8 stato rilevato anche nella sensibilit\u00e0 non celiaca; la malattia \u00e8 forse immunomediata con azione eccessiva e autoimmune degli anticorpi direttamente sulle zone colpite. Gli anticorpi specifici anti-gliadina sono presenti solo in poco pi\u00f9 della met\u00e0 dei casi di NCGS.\nUn soggetto allergico o sensibile pu\u00f2 dimostrare, oltre ai sintomi simili alla celiachia, anche quelli di patologie allergiche diverse o similari come l'allergia alla polvere dei farinacei (inoltre pazienti con allergia al polline delle graminacee, all'acaro della polvere (\"Dermatophagoides\"), ecc. possono sviluppare allergia crociata alla polvere della farina di frumento) responsabile della cosiddetta \"asma del fornaio\" o \"raffreddore allergico del panettiere\"; possono presentarsi sintomi respiratori, alimentari e da contatto (immediati nell'allergia, ritardati nella sensibilit\u00e0 non celiaca); nel caso di allergia e intolleranza possono essere presenti rinite, asma, dermatite atopica, orticaria, anafilassi, eczema allergico, fastidio a deglutire, lacrimazione, arrossamento, dispepsia, prurito, crampi, nausea e marcatori tipici delle allergie.\nA causare l'\"asma del panettiere\" \u00e8 la presenza di glutine nella farina, in particolare le proteine gliadina e glutenina; oltre al glutine, possono essere coinvolte albumine e globuline, tutte ipotizzate come cause della NCGS. Sono stati anche ipotizzati come antigeni le sostanze secrete dagli acari della farina (\"Acarus siro\") e l'amilasi fungina dell'Aspergillus, aggiunta a volte per aumentare la panificazione. I sintomi possono, a volte, accentuarsi nel caso si svolga uno sforzo fisico dopo l'assunzione.\nOltre all'amilasi, tra le proteine legate agli alimenti glutinici, forse coinvolte, vi \u00e8 la tripsina, e tra i carboidrati, i Fodmap.\nUna ricerca indica come gli inibitori dell'amilasi-tripsina (ATI) esercitano un forte effetto attivante sulla risposta immunitaria innata, questi potrebbero agire come contaminanti interferenti del glutine e apparire come potenziali attivatori dell'immunit\u00e0 innata nei pazienti con NCGS.\nElenco dei sintomi.\nUn elenco completo di possibili sintomi e segni (simili a quelli della celiachia) della NGCS e dell'allergia al grano comprende sintomi gastrointestinali quali:\nSono presenti anche sintomi generali e sistemici come: senso di malessere diffuso, stanchezza e affaticabilit\u00e0,\nemicrania, oppressione toracica, disturbi respiratori, annebbiamento mentale, parestesie (formicolio, intorpidimento agli arti), neuropatia delle piccole fibre, sintomi simili alla fibromialgia (dolori diffusi e migranti a muscoli e tendini, crampi, rigidit\u00e0, fascicolazioni, ipersensibilit\u00e0 a stimoli cutanei, ecc.), anemia, depressione, ansia, irritabilit\u00e0.\nDiagnosi.\nAttualmente sono la diagnosi differenziale e il confronto tra una dieta con glutine e una priva gli unici modi di diagnosticare la sensibilit\u00e0 al glutine non celiaca. Le patologie correlate in maniera stretta al glutine hanno sintomi simili alla celiachia.\nNon ci sono marcatori diagnostici affidabili per la sensibilit\u00e0 al glutine non celiaca e la diagnosi \u00e8 solo di esclusione rispetto ad altre patologie correlate (celiachia e allergia al frumento). Una volta escluse, se il soggetto risponde positivamente ad una dieta senza glutine (con qualche miglioramento osservabile) si pu\u00f2 pensare che vi sia una sensibilit\u00e0 al glutine e non vera celiachia.\nL'allergia al grano \u00e8 identificabile con alcuni test allergologici (prick test e RAST test).\nDiversificazione.\nEsistono quattro manifestazioni e classificazioni dell'allergia al grano: 1) allergia alimentare vera e propria 2) allergia respiratoria 3) allergia da contatto 4) allergia indotta dall'esercizio fisico dopo l'assunzione (WDEIA, acronimo di \"Wheat-dependent exercise-induced anaphylaxis\").\nTerapia della NCGS e dell'allergia al grano.\nUna dieta priva di glutine o con ridotta presenza dello stesso \u00e8 l'unica terapia efficace; a differenza dei celiaci, le persone con sensibilit\u00e0 non celiaca al glutine possono tollerare una minima quantit\u00e0 di glutine nella dieta. Gli allergici al grano variano dal poter tollerarne una minima parte, e quindi possono assumere, limitatamente, alimenti derivanti da frumento, all'anafilassi per cui, in quest'ultimo caso, devono evitare qualsiasi assunzione di farinacei derivati da grano. Si possono assumere antistaminici."}
{"id": "4500977", "revid": "400518", "url": "https://it.wikipedia.org/wiki?curid=4500977", "title": "Capo Sounion", "text": ""}
{"id": "4500999", "revid": "599013", "url": "https://it.wikipedia.org/wiki?curid=4500999", "title": "Kimmo Tauriainen", "text": "Carriera.\nClub.\nTauriainen cominci\u00f2 la carriera con la maglia del RoPS, prima di passare al Kontu. Fu poi ingaggiato dal KePS e l'anno seguente dal GBK. Nel 1998, si trasfer\u00ec all'Atlantis, con cui vinse la Suomen Cup 2001. Nel 2002, fu acquistato dai norvegesi dello Start, per cui esord\u00ec nell'Eliteserien il 14 aprile, subentrando a Morten Larsen nel pareggio casalingo per 1-1 contro lo Stab\u00e6k. A fine stagione, la squadra retrocesse in 1. divisjon. Tauriainen torn\u00f2 per\u00f2 in Finlandia, per giocare nello Jokerit. Nel biennio seguente, fu in forza al MyPa, con cui vinse la Veikkausliiga 2005. Nel 2006 torn\u00f2 all'Atlantis, dove chiuse la carriera."}
{"id": "4501001", "revid": "287204", "url": "https://it.wikipedia.org/wiki?curid=4501001", "title": "Hermann Pfannmuller", "text": ""}
{"id": "4501012", "revid": "287204", "url": "https://it.wikipedia.org/wiki?curid=4501012", "title": "Haroon Rahim", "text": "Carriera.\nIn carriera ha vinto 2 titoli in singolare e 3 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1971.\nIn Coppa Davis ha disputato 9 partite, collezionando 3 vittorie e 6 sconfitte."}
{"id": "4501014", "revid": "228587", "url": "https://it.wikipedia.org/wiki?curid=4501014", "title": "Cruis'n USA", "text": "Cruis'n USA \u00e8 un videogioco corridore arcade originariamente messo in commercio nel 1994. Fu sviluppato da Midway Games, pubblicato e distribuito da Nintendo. \u00c8 il primo gioco della serie \"Cruis'n\" e si svolge negli Stati Uniti, una gara (chiamata Cruis'n USA, ovvero Crociera negli USA) da costa a costa, a partire da San Francisco fino a Washington D.C.\nAnche se \"Cruis'n USA\" \u00e8 stato pubblicizzato come in esecuzione su hardware Ultra 64 (basato su hardware a 64 bit Nintendo), in realt\u00e0 \u00e8 stato attuato sull'hardware Midway V-unit. L'hardware consiste in un TMS32031 CPU con clock a 50\u00a0MHz, un DSP ADSP-2115 con clock a 10\u00a0MHz per il suono e un chip personalizzato 3D.\nInsieme a \"Killer Instinct gold\", \u00e8 stato progettato come un titolo di lancio per il Nintendo 64. Nessuno dei due giochi tuttavia \u00e8 veramente uscito insieme al Nintendo 64, soprattutto perch\u00e9 le versioni arcade di entrambi i giochi sono state programmate su un hardware che era molto diverso e un po' pi\u00f9 potente della console. Cruis'n USA, anche se impressionante nelle sale giochi nel 1994, \u00e8 stato stroncato nel 1996 quando \u00e8 stato finalmente messo in commercio su Nintendo 64, perch\u00e9 il porting non era graficamente eguale rispetto alla versione arcade e la sua tecnologia era gi\u00e0 stata superata da altri titoli.\n\u00c8 stato messo in commercio su Virtual Console Wii in Europa il 28 marzo 2008, diventando il primo gioco Nintendo 64 di terze parti disponibile sul servizio. Fu reso disponibile anche in America nella Virtual Console il 31 marzo 2008.\nModalit\u00e0 di gioco.\nCome nella maggior parte dei giochi da corsa, i giocatori corrono a senso unico le piste composte da vie vagamente basate su reali posizioni. Durante la gara, fanno del loro meglio per evitare pericoli stradali vari, come il traffico in arrivo e gli edifici. I giocatori possono scegliere con quale delle sette diverse auto correre. Come nella maggior parte dei giochi di corse, l'auto pu\u00f2 simulare sia una trasmissione automatica che una manuale. Con il cambio automatico il gioco provvede autonomamente a passare alla marcia successiva e se necessario a scalare, mentre se \u00e8 stato selezionato il cambio manuale il compito sar\u00e0 unicamente del giocatore, che potr\u00e0 farlo tramite il pad del Nintendo 64 o tramite il simulatore di cambio del cabinato nella versione arcade. Nella versione del Nintendo 64 i giocatori che raggiungono il primo posto passano alla traccia successiva, come nella maggior parte dei giochi di corse, nella versione arcade invece guadagnarsi il primo posto equivale a correre gratuitamente nella pista successiva. A differenza di molti giochi di corse, c'\u00e8 la possibilit\u00e0 di cambiare la musica premendo il tasto Radio. I comandi del gioco sono molto sensibili rispetto ad altri giochi di corse N64. Ogni volta che viene terminata la crociera negli USA si sblocca un nuovo colore ed un potenziamento per la vettura utilizzata.\nVetture disponibili.\nNel gioco, le auto possiedono nomi fasulli, in quanto gli sviluppatori non possedevano le licenze per i nomi autentici. Di seguito i nomi delle vetture nel gioco e a destra quelli autentici.\nSviluppo.\nLo sviluppo della versione Nintendo 64 di Cruis'n USA fu annunciato nel 1995. Nintendo promise che il gioco sarebbe apparso ed avrebbe funzionato come la versione arcade tramite la tecnologia Ultra 64. Una compagnia di nome Williams ottenne la licenza di Cruis'n USA per convertire il gioco su Nintendo 64. Ma il gioco era troppo avanzato per l'hardware del Nintendo 64 a causa dell'hardware pi\u00f9 potente utilizzato dalla Midway. Pertanto \u00e8 stato necessario declassare gran parte della grafica al fine di adattatre il gioco alle possibilit\u00e0 del Nintendo 64, nonostante questo la versione Nintendo 64 ha finito per soffrire di vari problemi di lag. Nel 1996, Cruis'n USA fu annunciato come titolo di lancio per il Nintendo 64. Tuttavia, il gioco fu ritardato prima dell'uscita del Nintendo 64 e fu spiegato da parte di Nintendo che il gioco avrebbe subito pesanti censure. Nel corso degli ultimi due mesi di sviluppo, il pubblico invi\u00f2 lettere ed e-mail per commentare la censura, fu inoltre suggerito di disabilitare le censure tramite un sistema di password, ma la proposta non fu presa in considerazione.\nCensure.\nNella pista \"Iowa\" erano presenti alcuni cervi (rispettivamente delle mucche nella pista \"Indiana\") sul lato destro della strada che se colpiti si trasformavano in pezzi di carne, al fine di indirizzare il prodotto ad una fascia di et\u00e0 pi\u00f9 vasta \u00e8 stato deciso di eliminare completamente gli animali dai luoghi in cui comparivano originariamente.\nTagliando il traguardo in prima posizione in qualsiasi pista si veniva premiati da una ragazza in bikini e con un pareo, nella versione Nintendo 64 il petto della ragazza \u00e8 stato completamente ricoperto da una maglietta con impresso il logo di Cruis'n USA e il pareo appare come una gonna.\nNel finale della crociera negli USA era presente un video con le congratulazioni del presidente Clinton in una piscina insieme a sua moglie ed un'altra ragazza sul tetto della casa bianca, erano inoltre presenti una mucca, le guardie del corpo del presidente e delle ragazze molto somiglianti a quelle che si possono notare in entrambe le versioni alla fine di ogni corsa. Nella versione Nintendo 64 sono rimasti la mucca e le guardie del corpo, al posto della piscina \u00e8 presente una pedana dove viene mostrata la vettura utilizzata durante l'intera crociera ed il potenziamento ricevuto, curiosamente lo sprite animato delle ragazze rimosse nel video finale \u00e8 presente nel garage della selezione dell'auto, mentre era assente nella versione originale arcade.\nVersione Virtual Console.\nIl 28 marzo del 2008 la versione Virtual Console per Nintendo WII \u00e8 stata messa in commercio in Europa, mentre il 31 marzo dello stesso anno in America, al prezzo di 1000 Wii points.\nQuesta versione \u00e8 la medesima uscita su Nintendo 64, mantiene anche le stesse censure, ma si differenzia per il fatto che i lag adesso sono praticamente impercettibili, tranne che nella modalit\u00e0 per 2 giocatori, dove riaffiorano, si differenzia inoltre per il fatto che sono stati rimossi alcuni contenuti come alcuni loghi delle vetture e soprattutto il grande logo di Hollywood nella pista Beverly Hills."}
{"id": "4501019", "revid": "274610", "url": "https://it.wikipedia.org/wiki?curid=4501019", "title": "Max K\u00f6gel", "text": ""}
{"id": "4501021", "revid": "830939", "url": "https://it.wikipedia.org/wiki?curid=4501021", "title": "Deserto dell'Alxa", "text": ""}
{"id": "4501022", "revid": "177744", "url": "https://it.wikipedia.org/wiki?curid=4501022", "title": "Barone Stafford", "text": "Barone Stafford \u00e8 un titolo nobiliare creato diverse volte nella storia del Regno d'Inghilterra. Nel XIV secolo i baroni della prima creazione vennero elevati a conti.\nWilliam Howard, fatto primo barone della quinta creazione, divenne anche visconte di Stafford, perdendo poi il titolo nel 1680.\nStoria.\nLa prima creazione venne fatta nel 1299 per Edmond de Stafford, I barone Stafford. Il suo successore, il secondo barone, venne fatto conte e il sesto conte divenne duca di Buckingham.\nIl secondo duca di Buckingham venne giustiziato per tradimento e i suoi titoli furono dichiarati decaduti. Suo figlio fu restaurato come terzo duca ma fin\u00ec anch'egli giustiziato con conseguente perdita dei titoli da parte della famiglia.\nUna seconda creazione avvenne per Richard Stafford, che fu creato barone Stafford di Clifton. Alla morte del quarto barone il titolo venne sospeso.\nLa creazione successiva avvenne per Sir Hugh Stafford, figlio di Hugh de Stafford, II conte di Stafford nel 1411; egli aveva sposato Elizabeth Bouchier che eredit\u00f2 la baronia di Bouchier. Hugh prese posto in parlamento al posto della moglie come Barone Stafford. Alla sua morte il titolo si estinse per mancanza di eredi.\nLa quarta creazione avvenne nel 1547 per Henry Stafford. Nel 1558 il suo titolo venne riconosciuto come acquisito dalla famiglia fin dal 1299 cos\u00ec che venne considerato di fatto il decimo barone.\nL'ultima creazione avvenne nel 1640 a favore di William Howard, figlio minore di Thomas Howard, XXI conte di Arundel e nipote di Thomas Howard, IV duca di Norfolk. Egli spos\u00f2 Mary Stafford, unica sorella di Henry Stafford, V barone de Stafford.\nIl 12 settembre 1640 William Howard fu creato Barone Stafford, con rimando, in mancanza di eredi maschi della linea principale, agli eredi di sua moglie Mary. Lo stesso giorno Mary venne creata baronessa Stafford. Due mesi dopo, l'11 novembre, William Howard fu creato visconte Stafford, titolo da tramandare ai discendenti maschi.\nLord Stafford pi\u00f9 tardi venne implicato nel complotto di Titus Oates, ordito dalla chiesa cattolica per eliminare Carlo II d'Inghilterra. Egli nel 1678 perse i titoli che vennero dichiarati estinti. Nel 1680 venne inoltre incriminato dalla camera dei Comuni e giustiziato.\nDopo l'accessione del cattolico Giacomo II, la baronessa Mary fu creata contessa Stafford a vita nel 1688. Lo stesso giorno suo figlio maggiore Henry Stafford-Howard fu creato conte di Stafford senza per\u00f2 poter ereditare la baronia o il viscontado di Stafford in quanto titoli sottoposti a sequestro.\nHenry pass\u00f2 il titolo ai suoi discendenti fino al 1762 quando il quarto conte mor\u00ec senza eredi e si estinse. La nipote dell'ultimo conte per\u00f2, Anastasia, reclam\u00f2 la baronia divenendo de jure la sesta baronessa Stafford. Ella mor\u00ec nel 1807 senza figli lasciando il titolo al cugino Sir William Jerningham, VI baronetto di Cossey.\nJerningham mor\u00ec nel 1809 e suo figlio Sir George William Jerningham, VII baronetto, richiese alla Camera dei Lord di ottenere i titoli posti sotto sequestro. La richiesta venne accolta favorevolmente il 6 luglio 1825 e Jerningham pot\u00e9 sedere quello stesso anno al parlamento col titolo di ottavo barone Stafford. Nel 1826 assunse la licenza reale di aggiungere al proprio cognome e stemma quello di Stafford. Quando mor\u00ec il titolo venne ereditato dai suoi discendenti. Alla morte dell'undicesimo barone nel 1913 i titoli di baronetto e barone si separarono: l primo pass\u00f2 a Sir Henry William Stafford Jerningham, XI baronetto; il secondo, che poteva essere ereditato per via femminile, pass\u00f2 a Francis Edward Fitzherbert, XII barone. Egli era figlio di Emily Charlotte, sorella del decimo ed undicesimo barone. Nel 1913 assunse il permesso reale di aggiungere cognome e stemma di Stafford. Il titolo venne trasmesso agli eredi fino all'attuale barone Stafford, Francis Melfort William Fitzherbert.\nBaroni Stafford di Clifton, seconda creazione (1371).\nUna seconda baronia di Stafford fu creata l'8 gennaio 1371 per Richard Stafford (?-1380), figlio minore di Edmund de Stafford, I barone Stafford. Richard combatt\u00e9 nelle guerre francesi di Edoardo III d'Inghilterra e fu anche nominato siniscalco di Guascogna. Suo figlio, chiamato anch'egli Richard, sedette in parlamento per volere di Edoardo III e fu nominato primo barone Stafford di Clifton. La baronia pass\u00f2 poi attraverso:"}
{"id": "4501027", "revid": "58409691", "url": "https://it.wikipedia.org/wiki?curid=4501027", "title": "Acido shichimico", "text": ""}
{"id": "4501034", "revid": "47767", "url": "https://it.wikipedia.org/wiki?curid=4501034", "title": "Cattedrale di San Mamete", "text": ""}
{"id": "4501039", "revid": "256896", "url": "https://it.wikipedia.org/wiki?curid=4501039", "title": "Alleanza Sportiva Italiana", "text": ""}
{"id": "4501042", "revid": "287204", "url": "https://it.wikipedia.org/wiki?curid=4501042", "title": "Destino (personaggio)", "text": ""}
{"id": "4501046", "revid": "827882", "url": "https://it.wikipedia.org/wiki?curid=4501046", "title": "Morning Star", "text": ""}
{"id": "4501049", "revid": "287204", "url": "https://it.wikipedia.org/wiki?curid=4501049", "title": "Sh2-214", "text": "Sh2-214 \u00e8 una piccola nebulosa a emissione visibile nella costellazione di Perseo.\nSi individua nella parte orientale della costellazione, circa 4\u00b0 a nordest della stella ; il periodo pi\u00f9 indicato per la sua osservazione nel cielo serale ricade fra i mesi di settembre e febbraio ed \u00e8 notevolmente facilitata per osservatori posti nelle regioni dell'emisfero boreale terrestre, dove si presenta circumpolare fino alle regioni temperate calde.\nSi tratta di una regione H II di piccole dimensioni situata sul Braccio di Orione; trovandosi alla distanza di soli 200\u00a0parsec (circa 650 anni luce); \u00e8 una delle nebulose di gas ionizzato pi\u00f9 vicine al Sistema Solare. Tuttavia, pochi studi l'hanno analizzata e nelle immagini \u00e8 spesso invisibile; fisicamente si trova a pochi parsec di distanza dalla vicina Sh2-215 ed entrambe si trovano a circa 30\u00a0parsec dalla brillante , facente parte della grande associazione Perseus OB3. Nella stessa area di cielo si trova anche il debole filamento oscuro TGU\u00a0H1061."}
{"id": "4501051", "revid": "287204", "url": "https://it.wikipedia.org/wiki?curid=4501051", "title": "Campionati austriaci di sci alpino 1999", "text": "I Campionati austriaci di sci alpino 1999 si svolsero a Hinterstoder e a Innerkrems tra il 18 e il 25 marzo. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 23 marzo\nLocalit\u00e0: Innerkrems\nSupergigante.\nData: 25 marzo\nLocalit\u00e0: Innerkrems\nSlalom gigante.\nData: 19 marzo\nLocalit\u00e0: Hinterstoder\nSlalom speciale.\nData: 20 marzo\nLocalit\u00e0: Hinterstoder\nCombinata.\nData: 19-23 marzo\nLocalit\u00e0: Hinterstoder, Innerkrems\nClassifica stilata attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 23 marzo\nLocalit\u00e0: Innerkrems\nSupergigante.\nData: 25 marzo\nLocalit\u00e0: Innerkrems\nSlalom gigante.\nData: 18 marzo\nLocalit\u00e0: Hinterstoder\nSlalom speciale.\nData: 20 marzo\nLocalit\u00e0: Hinterstoder\nCombinata.\nData: 18-23 marzo\nLocalit\u00e0: Hinterstoder, Innerkrems\nClassifica stilata attraverso i piazzamenti ottenutiin discesa libera, slalom gigante e slalom speciale"}
{"id": "4501052", "revid": "287204", "url": "https://it.wikipedia.org/wiki?curid=4501052", "title": "Destino (Marvel Comics)", "text": ""}
{"id": "4501079", "revid": "228587", "url": "https://it.wikipedia.org/wiki?curid=4501079", "title": "Cruis'n World", "text": "Cruis'n World \u00e8 un videogioco di guida arcade del 1996, seguito di \"Cruis'n USA\" del 1994. Come suggerisce il titolo, \"Cruis'n World\" porta i giocatori a competere in varie tracce disseminate per il mondo.\nQuesto titolo \u00e8 stato successivamente distribuito per Nintendo 64 nel 1998.\nNel 1999 \u00e8 stato seguito dal titolo \"Cruis'n Exotica\", uscito successivamente nel 2000 su Nintendo 64.\nModalit\u00e0 di gioco.\nIl gioco dispone di molte pi\u00f9 auto rispetto a \"Cruis'n USA\" e introduce le acrobazione nella serie \"Cruis'n\"; servono a schivare gli ostacoli, prendere meglio curve strette eccetera; se l'acrobazia riesce a far volare il veicolo in aria, il giocatore riceve secondi extra che vengono poi scalati dal tempo totale impiegato per tagliare il traguardo.\nVersione Nintendo 64.\nLa versione Nintendo 64 permette di cimentarsi in una modalit\u00e0 extra chiamata \"Championship\" (campionato), di salvare i progressi del gioco nella cartuccia, di potenziare la velocit\u00e0 delle auto con i cosiddetti \"Power levels\" e di personalizzare le auto presenti con numerose tinte (che dovranno essere sbloccate nella modalit\u00e0 campionato). Il gioco utilizza anche dei razzi turbo per accelerare nella modalit\u00e0 campionato.\nLa versione Nintendo 64 inoltre permette il gioco multiplayer (da 2 a 4 giocatori) dividendo lo schermo, mentre nelle sale giochi questo non era necessario in quanto venivano connessi insieme pi\u00f9 cabinati.\nLa versione Nintendo 64 \u00e8 compatibile con il rumble pack, mentre la leva analogica svolge la funzione del manubrio della versione da sala giochi, a differenza per\u00f2 delle versioni Nintendo 64 di Cruis'n USA e Cruis'n Exotica non \u00e8 possibile utilizzare i tasti direzionali del joypad del Nintendo 64.\nPiste.\nGli sviluppatori del gioco hanno inviato alcuni artisti in giro per il mondo al fine di acquisire immagini digitali di monumenti ed attrazioni turistiche.\nAuto.\nVetture selezionabili\nSviluppo.\nLo sviluppo della versione Nintendo 64 inizi\u00f2 nel 1996 dopo lo sviluppo della versione Nintendo 64 di Cruis'n USA. Eugene Jarvis ammise che il porting di Cruis'n USA non era molto buono, quindi promise che la storia non si sarebbe ripetuta con Cruis'n World. Eurocom acquis\u00ec la licenza e decise di impiegare molto pi\u00f9 tempo di quello impiegato dalla Williams per la realizzazione di Cruis'n USA. Nei primi mesi del 1997, Nintendo annunci\u00f2 che Cruis'n World sarebbe uscito su Nintendo 64 in autunno, ma slitt\u00f2 silenziosamente fino al 1998."}
{"id": "4501086", "revid": "104458", "url": "https://it.wikipedia.org/wiki?curid=4501086", "title": "Dissidenti sovietici", "text": ""}
{"id": "4501094", "revid": "767487", "url": "https://it.wikipedia.org/wiki?curid=4501094", "title": "Episodi di Continuum (seconda stagione)", "text": "La seconda stagione della serie televisiva Continuum \u00e8 stata trasmessa in prima visione assoluta in Canada da Showcase dal 21 aprile al 4 agosto 2013.\nIn Italia la stagione \u00e8 stata trasmessa in prima visione satellitare da AXN Sci-Fi, canale a pagamento della piattaforma Sky, dal 15 gennaio al 2 aprile 2014.\nIn questa seconda stagione, tutti i titoli originali degli episodi contengono la parola \u00absecond\u00bb.\nVecchi e nuovi nemici.\nTrama.\nKiera decide di lavorare ai margini della legge, ottenendo supporto e risorse dai suoi amici al PD di Vancouver, pur mantenendo le mani pulite dalle sue tattiche. Alec \u00e8 in contrasto con la morte del suo patrigno, l'arresto del fratellastro e il messaggio del suo futuro s\u00e9. Si trasferisce con alcuni amici, ottiene un lavoro in un negozio hi-tech di Memory Express e si rifiuta di rispondere alle chiamate di Kiera. Quando il sindaco di Vancouver viene assassinato, Kiera lavora sul caso con il suo ex compagno del dipartimento di polizia, Carlos Fonnegra, con il CSIS Agent Gardiner che la segna per avere risposte sul suo campo di forza e sull'invisibilit\u00e0. Kiera alla fine ottiene che Alec la chiami e lo aiuti, tornando alla polizia anche quando Carlos sottolinea che la sua recente cattura di un membro di una banda pu\u00f2 essere messa a repentaglio quando il caso va in tribunale a causa del suo status non affiliato. Gardiner incontra Kiera mentre sta indagando sull'appartamento da cui l'assassino ha sparato e chiede risposte con una pistola. Kiera gli dice sarcasticamente che \u00e8 una viaggiatrice del tempo dal 2077, ma lui non le crede. Prima che la conversazione possa andare oltre, Fonnegra si presenta con il backup. Kiera dice ad Alec che affronter\u00e0 e distrugger\u00e0 Liber8, e la sua crescente fascia di seguaci del 2013, per preservare il futuro. Alec \u00e8 incerto, chiedendo se dovrebbero fidarsi del messaggio del suo s\u00e9 futuro (Kiera dice che \u00e8 50/50). Un flash forward rivela finalmente il messaggio che Alec e Kiera hanno visto."}
{"id": "4501110", "revid": "228587", "url": "https://it.wikipedia.org/wiki?curid=4501110", "title": "Stanley Cup playoff 2013", "text": "I playoff della Stanley Cup 2013 del campionato NHL 2012-2013 hanno avuto inizio il 30 aprile 2013, posticipati rispetto al solito a causa del lockout che ha portato all'inizio del campionato a gennaio e alla riduzione delle gare da 82 a 48. Le sedici squadre qualificate per i playoff, otto da ciascuna Conference, hanno giocato una serie di partite al meglio di sette per i quarti di finale, semifinali e finali di Conference. I vincitori delle due Conference hanno disputato una serie di partite al meglio di sette per la conquista della Stanley Cup. I campioni di ciascuna Division conservano il proprio ranking per l'intera durata dei playoff, mentre le altre squadre vengono ricollocate nella graduatoria dopo ciascun turno.\nI Toronto Maple Leafs raggiunsero i playoff per la prima volta dal 2004, interrompendo una delle strisce negative pi\u00f9 lunghe nella storia della NHL. Per la prima volta dal 1996 si qualificarono ai playoff tutte le squadre Original Six, mentre per la prima volta dal 2004 due franchigie canadesi si incontrarono nello stesso turno. Per la prima volta dal 1945 le quattro finaliste di Conference coincidono con le ultime quattro vincitrici della Stanley Cup: Pittsburgh (2009), Chicago (2010), Boston (2011) e Los Angeles (2012).\nSquadre partecipanti.\nTabellone.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale di Stanley Cup il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nFinale Stanley Cup.\nLa finale della Stanley Cup 2013 \u00e8 stata una serie al meglio delle sette gare che ha determinato il campione della National Hockey League per la stagione 2012-13. Nella storia dei playoff \u00e8 la settima sfida fra Boston Bruins e Chicago Blackhawks, la prima dal 1978. Per i Boston Bruins tratt\u00f2 della diciottesima apparizione nella finale della Stanley Cup, la prima dopo il titolo nel 2011 contro i Vancouver Canucks. Per Chicago fu invece la dodicesima apparizione dopo la vittoria contro i Philadelphia Flyers nel 2010.\nStatistiche.\nClassifica marcatori.\nLa seguente lista elenca i migliori marcatori al termine dei playoff.\nClassifica portieri.\nQuesta \u00e8 una tabella che combina i cinque migliori portieri dei playoff per media di gol subiti a gara con i cinque migliori portieri per percentuale di parate, con almeno 420 minuti disputati. La tabella \u00e8 ordinata per la media gol subiti, e i criteri di inclusione sono in grassetto."}
{"id": "4501120", "revid": "287204", "url": "https://it.wikipedia.org/wiki?curid=4501120", "title": "Robert Van't Hof", "text": "Carriera.\nIn carriera ha vinto 2 titoli in singolare e 6 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1985, in coppia con Andy Kohlberg, e agli Australian Open nel 1990, in coppia con Scott Davis, e di doppio misto agli Australian Open nel 1991."}
{"id": "4501122", "revid": "1305772", "url": "https://it.wikipedia.org/wiki?curid=4501122", "title": "MIST", "text": "L'acronimo MIST \u00e8 usato in economia internazionale per indicare i seguenti paesi:\nIl termine \u00e8 stato inventato dall'economista Jim O\u2019Neill, gi\u00e0 inventore dell'acronimo BRIC e sta ad indicare quattro paesi le cui economie sono estremamente dinamiche e in crescita molto sostenuta tali da far raggiungere livelli di sviluppo economico molto alto e livelli di benessere sviluppati. "}
{"id": "4501128", "revid": "587852", "url": "https://it.wikipedia.org/wiki?curid=4501128", "title": "Circuito di Curitiba", "text": ""}
{"id": "4501136", "revid": "1463849", "url": "https://it.wikipedia.org/wiki?curid=4501136", "title": "Io, Claudio", "text": "Io, Claudio (\"I, Claudius\") \u00e8 un romanzo storico scritto da Robert Graves, narratore, saggista, poeta inglese e studioso di storia, pubblicato nel 1934.\nScritto in forma di autobiografia immaginaria dell'imperatore romano Claudio - zio di Caligola, marito di Messalina e poi di Agrippina, padre adottivo di Nerone - narra la storia della dinastia Giulio-Claudia e i primi anni dell'Impero, dall'assassinio di Giulio Cesare nel 44 a.C. all'uccisione di Caligola nel 41 d.C. Sebbene la narrazione sia largamente fittizia, la maggioranza degli eventi storici rievocati sono descritti accuratamente sulla scorta dei resoconti degli storici romani Svetonio e Tacito.\nGraves scrisse un seguito all'autobiografia: \"Claudius the God and His Wife Messalina\" (1935), nel quale vi narra il principato di Claudio, dall'ascensione al potere alla morte nel 54 d.C.\nIl romanzo vinse nel 1934 il James Tait Black Memorial Prize. Tradotto in decine di lingue, in Italia fu pubblicato nel 1935.\nTrama.\nTiberio Claudio Cesare Augusto Germanico dichiara di voler scrivere la storia della sua vita, ma vuol farlo in segreto perch\u00e9, ormai sposato con la nipote Agrippina Minore, si sente da lei odiato ed \u00e8 certo che la donna non gradir\u00e0 lo svelamento di tanti misteri e misfatti dei loro parenti. All'atto di scrivere per\u00f2, Claudio si rende conto di dover cominciare da quando i suoi nonni tenevano le scene di Roma e del mondo. Perci\u00f2 fa partire il racconto dal 38 a.C., anno in cui sua nonna Livia Drusilla divorzi\u00f2 dal marito per sposare Augusto. Quindi vengono ripercorsi molti decenni e si avvicendano le figure di tanti parenti, quasi tutti presi nel vortice del potere e stritolati da esso. Finch\u00e9, dopo il delirante principato di Caligola, nipote di Claudio, lui stesso viene acclamato imperatore dai pretoriani e deve accettare, a oltre cinquant'anni, la responsabilit\u00e0 di governare."}
{"id": "4501137", "revid": "857769", "url": "https://it.wikipedia.org/wiki?curid=4501137", "title": "Robert Van't hof", "text": ""}
{"id": "4501139", "revid": "857769", "url": "https://it.wikipedia.org/wiki?curid=4501139", "title": "Robert Vant Hof", "text": ""}
{"id": "4501144", "revid": "767487", "url": "https://it.wikipedia.org/wiki?curid=4501144", "title": "Coda del drago", "text": "Coda del drago (\"Catch the Heat\") \u00e8 un film statunitense del 1987 diretto da Joel Silberg.\nTrama.\nA San Francisco un ufficiale della narcotici sotto copertura vola in Sud America, nel tentativo di stroncare per sempre le attivit\u00e0 illecite di un signore della droga.\nDistribuzione.\nIl film \u00e8 uscito in Usa nell'ottobre 1987."}
{"id": "4501151", "revid": "533647", "url": "https://it.wikipedia.org/wiki?curid=4501151", "title": "Girolamo Recanati Capodiferro", "text": "Biografia.\nNacque il 22 giugno 1502 a Roma da Alfonso Recanati e Bernardina Capodiferro. Secondo Angelo Massarelli circolava la voce che fosse figlio naturale di papa Paolo III.\nPrima di intraprendere la vita religiosa ebbe due figli: successivamente rimase vedovo.\nFu eletto vescovo di Nizza il 6 febbraio 1542 e cardinale nel concistoro del 19 dicembre 1544 da Paolo III. Ebbe un ruolo diplomatico cruciale nel combinare le nozze tra Orazio Farnese nipote di papa Paolo III e Diana di Francia figlia naturale di Enrico II di Francia.\nNel 1540 fece costruire il suo splendido palazzo rinascimentale a Roma nell'attuale piazza Capodiferro. Con l'elezione di papa Paolo IV, con il nuovo clima severo instaurato dal nuovo papa, dovette abbandonare Roma per tornavi solo dopo la morte di quest'ultimo. Mor\u00ec a Roma poco dopo, il 1\u00ba dicembre 1559."}
{"id": "4501157", "revid": "729019", "url": "https://it.wikipedia.org/wiki?curid=4501157", "title": "Rijksweg 8", "text": "La Rijksweg 8 (o A88) olandese parte da Amsterdam, fino ad arrivare a Zaanstad. L'autostrada \u00e8 lunga 9,9\u00a0km."}
{"id": "4501174", "revid": "1149807", "url": "https://it.wikipedia.org/wiki?curid=4501174", "title": "The Owl - Giustizia finale", "text": "The Owl - Giustizia finale (\"The Owl\") \u00e8 un film per la televisione statunitense del 1991 diretto da Alan Smithee.\nTrama.\nDopo il terribile assassinio della sua famiglia un uomo diventa un implacabile giustiziere chiamato il gufo.\nProduzione e distribuzione.\nIl film \u00e8 uscito in Usa il 3 agosto 1991."}
{"id": "4501177", "revid": "122246", "url": "https://it.wikipedia.org/wiki?curid=4501177", "title": "Chiesa di San Giovanni Battista (Gressoney-Saint-Jean)", "text": "La chiesa di Gressoney-Saint-Jean (in francese, \"\u00c9glise paroissiale Saint-Jean-Baptiste\"; in titsch, \"Sent Johanz ch\u00e9lch\u00f2\"), dedicata a San Giovanni Battista, si trova sulla piazza centrale del capoluogo, denominata \u00d2bre Platz. \u00c8 sede dell'omonima parrocchia.\nStoria.\nIl documento pi\u00f9 antico che accerta la presenza di una chiesa sul territorio di Gressoney risale al 1380, ma la prima chiesa, secondo la tradizione, sorgeva a Gover, contro la montagna, e fu distrutta da una frana.\nL'edificio risale al 1515 e costituisce la prima presenza religiosa documentata di Gressoney. \u00c8 ubicato nel centro del paese, sulla piazza denominata in Gresch\u00f2neytitsch \"\u00d2bre Platz\", e fu costruito su un terreno donato dalla famiglia Battiani.\nDella chiesa originaria ci rimane solo una parte della facciata con il portale tardo gotico in pietra lavorata sul quale, in alto, si trova un'iscrizione gotica scolpita su pietra : \u00abHOC OPUS FECIT MAGISTER ANTHON GOYET DE ISSIMA ET CHRISTIANUS F. US EIUS. A. D. MDXV\u00bb che ci racconta che l'impresario che la costru\u00ec fu Antoine Goyet di Issime, lo stesso che qualche anno prima costru\u00ec la chiesa di Fontainemore. Nel 1731 la chiesa fu ingrandita su terreno donato anche questa volta dalla famiglia Battiany (Jean-Joseph Battiany). Furono realizzate le due ali laterali e fu sopraelevata.\nDescrizione.\nLa facciata.\nLa facciata principale della chiesa \u00e8 caratterizzata dall'ampio tetto a due spioventi che la protegge interamente. Si dice che anticamente fosse tutta dipinta come quella di Perloz e Issime, ma non se ne hanno testimonianze certe. Oltre alle tre porte di accesso si trovano nella parte superiore numerose finestre di varie forme che permettono alla luce di penetrare all'interno e un cornicione dipinto che sottolinea la copertura. A destra della porta principale, nel 1928 fu collocato il busto della regina Margherita, in memoria del fatto che durante i suoi 36 anni di villeggiatura a Gressoney la stessa soleva recarsi qui a messa ogni domenica percorrendo a piedi il sentiero che oggi si chiama \u201cpasseggiata della Regina\u201d.\nGli interni.\nL'interno si presenta grandioso ed elegante. Alla navata principale si affiancano le due navate laterali separate con colonne monolitiche in granito. Il soffitti sono a volta a vela. Nel 1818 fu rialzata la volta del presbiterio e costruita una seconda sacrestia al di sopra di quella primitiva. Datano probabilmente di quegli anni i dipinti dei soffitti e delle pareti del pittore eporediese Giovanni Stornone. I dipinti assumono in pieno la tradizione della pittura sacra come si era andata codificando dalla fine del Cinquecento che recepiva le indicazione della Chiesa dopo il Concilio tridentino. I dipinti infatti consentono una lettura semplice ed immediata dei fatti narrati e sono impostati in modo decoroso ed equilibrato. Le tonalit\u00e0 delicate e la leggerezza delle stesure rendono gradevoli questi inserimenti nel contesto.\nIl pittore Nino Pirlato chiamato a restaurare i dipinti nell'anno 1955 modific\u00f2 le originarie decorazioni in stile classico delle lesene (cornici geometriche e foglie d'acanto) e dei cornicioni introducendo ornamenti con motivi di conchiglie in stile neobarocco, e sostitu\u00ec il grande dipinto di san Giovanni (seicentesco) che medita nel deserto sopra l'altare e i due medaglioni laterali con quelli ancora visibili oggi.\nGli altari.\nL'altare maggiore.\nL'altare maggiore in marmo a diversi colori proviene dall'antica chiesa di San Francesco di Ivrea che fu soppressa dalle leggi napoleoniche nel 1812. Dei gressonari della famiglia De La Pierre l'acquistarono per farne dono alla loro chiesa nel 1818. Sopra l'altare, durante i periodi liturgici di San Giovanni e di Natale vengono poste quattro statue settecentesche raffiguranti Maria, san Giuseppe, Elisabetta e Zaccaria. Sopra l\u00ecaltare si trova una grande tela raffigurante san Giovanni Battista che medita nel deserto e i due medaglioni laterali (questi dipinti furono sostituiti con altri analoghi durante l'intervento di Pirlato. La Parrocchia possiede anche una reliquia di San Giovanni portata qui dalla Germania nel primo ottocento da un altro parrocchiano.\nDopo il Concilio Vaticano II e la necessit\u00e0 di ristrutturare alcune parti del presbiterio per far fronte alle nuove indicazioni liturgiche fu soppressa la balaustra in marmo che separava il presbiterio dal resto della chiesa con parte delle colonnine della stessa fu realizzato l'altare al centro del coro.\nGli altari minori.\nVi sono altri quattro altari laterali: notevole per la composizione plastica quello del S. Rosario, in legno intagliato e in gran parte dorato, con la statua della Madonna al centro che reca la data del 1662 circondata da 14 cornici contenenti le raffigurazioni dei misteri del Rosario. Il mistero dell'Annunciazione \u00e8 raffigurato in proporzioni pi\u00f9 grandi in alto. Le altre due statue che raffigurano S. Domenico e Santa Caterina sono recenti e realizzate dallo scultore valdostano Siro Vi\u00e9rin perch\u00e9 le originarie sono state rubate nel 1975.\nAnche gli altri altari risalgono al settecento e costituiscono dei pregevoli esempi di scultura lignea policroma. Quello nella navata destra \u00e8 dedicato a san Sebastiano, e ai lati troviamo san Grato e san Lorenzo Martire, mentre in alto c'\u00e8 san Giuseppe col bambino.\nNella navata di sinistra si trovano invece gli altari dedicati a sant'Antonio con san Grato e san Pantaleone, e quello dedicato a santa Caterina tra sant'Anna e san Giuseppe.\nI banchi.\nCaratteristici i banchi in legno di larice settecenteschi con le testate scolpite che richiamano motivi bavaresi. In quel tempo la Baviera era luogo terminale dei commerci attuati dai Gressonari e alcuni rami di famiglie vi presero anche la residenza.\nIl campanile.\nIl campanile, costituito da una torre in pietra a vista, con semplici feritoie fino alla cella campanaria con bifore con archi a pieno centro. Esso segu\u00ec l'evoluzione della chiesa: poich\u00e9 l'intervento di ampliamento del settecento gli fece perdere le primitive proporzioni, si provvide nel 1771 alla sua sopraelevazione (dieci metri), nel 1870 furono stanziati dei fondi dal comune per l'acquisto di alcune campane e dell'orologio, quindi fu ulteriormente innalzato nel 1903 quando fu mutata anche la parte terminale originariamente in stile lombardo e fu sostituita da una cuspide piramidale ricoperta in rame sormontata da una croce e un gallo. Questo intervento contribu\u00ec ad aumentare la sua slanciatezza.\nNel 1866 vi si trovava ancora una campana del 1554 rinomata oltre che per la sua veneranda et\u00e0 anche per il suo timbro musicale che fu poi rifusa. Attualmente nella cella campanaria si trovano 7 campane tutte distese, due delle quali regalate dalla famiglia Beck Peccoz nel 1914, fuse da Paccard a Ginevra, e due comperate nel 2005 per completare il concerto di campane che adesso possono suonare in fa diesis.\nL'organo.\nNella cantoria si trova un organo, un Vegezzi Bossi, che \u00e8 stato donato dalla regina Margherita nel 1895. I Vegezzi Bossi appartengono a una grande famiglia di organari che risale al 1550.\nIl museo.\nAll'inizio della navata sinistra, nel 1983 \u00e8 stato allestito un piccolo museo nella nicchia dove era situato l'antico battistero. Esso concilia la protezione museale delle opere d'arte sacra con la funzione devozionale delle stesse. Antiche sculture lignee sono ancora in grado di comunicare una severa religiosit\u00e0 nel pianto silenzioso della Madonna addolorata seduta con il corpo del Cristo morto sulle ginocchia o nel composto dolore del Cristo di questo crocifisso che potrebbe datare addirittura del XIII secolo. La statua della Madonna con il bambino era situata nell'oratorio del villaggio di Valdobbia, dove fu rubata nel 1960 e in seguito ritrovata e collocata nella chiesa. Data del XIV secolo.\nSi possono inoltre ammirare i virtuosismi dei maestri argentieri impegnati nella realizzazione di preziosi reliquiari, calici, pissidi, ostensori, croci astili tutti antichi e alcuni di provenienza tedesca. Tra tutti, il pezzo pi\u00f9 prezioso consiste nella croce astile di scuola fiorentina di Lorenzo Ghiberti risalente al XVI sec.\nDi particolare pregio artistico e interesse storico sono le opere donate da Jean-Nicolas Vincent e dai suoi eredi riguardanti la famosa collezione di vetrate medievali tedesche e svizzere possedute e raccolte dallo stesso Jean Nicolas Vincent tra la Svizzera, l'Italia e la Germania nel corso del XIX secolo.\nIl sagrato e il cimitero.\nAntistante la chiesa si trova il sagrato, suggestiva piazzetta delimitata da un porticato dietro al quale si snodano le edicole della via Crucis costruito nel 1626. Al centro si trova la croce in pietra dell'antico cimitero (eretta nel 1735 e consacrata durante la missione del 1777).\nInfatti, secondo l'uso antico, il cimitero stava proprio in questo luogo, come lo dimostrano le lapidi in pietra dissepolte, molte delle quali del XVII secolo. Le cappelle delle stazioni (in Gresch\u00f2neytitsch, \"d'Gheimnisse\") erano state dipinte dal famoso pittore gressonaro Curta, ma tali pitture sono andate perse.\nPossiamo ammirare per esempio la pietra tombale datata 1629 in cui \u00e8 scolpito il \u201cChremer-Zeiche\u201d, cio\u00e8 l'\"emblema dei mercanti\", (\u00e8 noto che la parte alta della valle del Lys veniva chiamata \u201cKr\u00e4mer Thal\u201d, ovvero \"Valle dei mercanti\") al centro il simbolo di Mercurio, considerato nella remota antichit\u00e0 il protettore dei mercanti, ai lati le foglie di quercia, mentre al centro l'agnello \u00e8 il simbolo di san Giovanni protettore della parrocchia. In quei tempi vi era anche l'abitudine di seppellire i morti sotto il pavimento stesso della chiesa come si \u00e8 potuto constatare anche da recenti lavori di sostituzione del pavimento in legno quando si ritrovarono parecchi scheletri.\nNei primi anni dell'800 si ampli\u00f2 il cimitero sul lato est e sud della chiesa, dove ancor ora si trovano le lapidi pi\u00f9 antiche e belle. L'ultimo ampliamento avvenne nel 1877 con l'acquisto del terreno a nord della chiesa parrocchiale, terreno che apparteneva a Johann Jacob Bonda e che cost\u00f2 l.1,72 al metro quadrato. Il comune fece fronte alle spese dell'acquisto e dei lavori di sistemazione e di recinzione (L. 6.000) con una sottoscrizione fra tutti gli abitanti di Saint-Jean. I 171 posti del nuovo cimitero furono assegnati alle famiglie per estrazione a sorte, in data 14 novembre 1886. Contemporaneamente venne steso un regolamento d'uso, in parte ancora in uso.\nFesta patronale.\nSan Giovanni si festeggia il 24 giugno a Gressoney-Saint-Jean con una messa solenne durante la quale viene portata in processione da quattro giovani diciottenni la statua del santo e la sua reliquia contenuta in una scultura che rappresenta la sua testa."}
{"id": "4501190", "revid": "149485", "url": "https://it.wikipedia.org/wiki?curid=4501190", "title": "Ginnastica artistica ai X Giochi del Mediterraneo", "text": "Il programma di ginnastica artistica ai X Giochi del Mediterraneo \u00e8 stato articolato prevedendo l'assegnazione di un totale di 14 medaglie d'oro. In questi giochi le specialit\u00e0 per la ginnastica artistica sono state:"}
{"id": "4501193", "revid": "767487", "url": "https://it.wikipedia.org/wiki?curid=4501193", "title": "Goth (manga)", "text": " \u00e8 un manga \"one-shot\" di Otsuichi del 2003 con disegni di Kendi Oiwa pubblicato in Giappone. \u00c8 stato ideato successivamente al romanzo \"Goth, il tagliatore di mani\" scritto da Otsuichi nel 1994. Il manga \u00e8 stato pubblicato nel 2003 sulla collana \"Sh\u014dnen Ace\" edita da Kadokawa Shoten, mentre in Italia i diritti per la pubblicazionie sono stati acquisiti dalla Panini Comics.\n\"Goth\" \u00e8 parla della passione di due adolescenti per i serial killer; come lascia intendere il titolo, l'autore offre numerose visioni della cultura gotica all'interno del manga.\nTrama.\nItsuki Kamiyama e Yoru Morino sono compagni di classe. Kamiyama \u00e8 un ragazzo cordiale e apprezzato dagli altri compagni, mentre Morino \u00e8 una ragazza tenebrosa che pare non voler comunicare con nessuno. I due, anche se hanno caratteri opposti, si accorgono di avere una passione comune: la morte. Kamiyama e Morino proveranno un'attrazione irresistibile per le storie morbose, e questo li porter\u00e0 ad avvicinarsi tra di loro. Nel corso di cinque capitoli i lettori scopriranno il carattere dei due adolescenti insieme al loro passato."}
{"id": "4501199", "revid": "123507255", "url": "https://it.wikipedia.org/wiki?curid=4501199", "title": "Cruis'n Exotica", "text": "Cruis'n Exotica \u00e8 un videogioco corridore arcade del 1999, seguito del corridore arcade \"Cruis'n World\" del 1996 e di \"Cruis'n USA\" del 1994. \"Cruis'n Exotica\" porta i giocatori a competere nelle tracce pi\u00f9 selvagge disseminate per il mondo, e anche su Marte. Il gioco inoltre dispone di molte pi\u00f9 auto rispetto a \"Cruis'n World\" e \"Cruis'n USA\". Questo gioco mantiene le acrobazie della serie \"Cruis'n\"; come nel precedente episodio servono a schivare gli ostacoli, prendere meglio cruve strette eccetera; se l'acrobazia riesce a far volare il veicolo in aria, il giocatore riceve secondi extra che vengono poi scalati dal tempo totale impiegato per tagliare il traguardo. Il gioco utilizza anche dei razzi turbo che possono essere ottenuti nelle piste della modalit\u00e0 Cruis'n Challenge (esclusiva della versione Nintendo 64) chiamate Drag Race eseguendo determinate mosse e vincendo la gara, se ne possono accumulare fino ad un massimo di 20 e possono essere utilizzati in qualsiasi modalit\u00e0 (tranne che nelle piste Drag Race).\nQuesto titolo \u00e8 stato successivamente distribuito per Nintendo 64 nel 2000 sotto lo sviluppo della Gratuitous games e per Game Boy Color sotto lo sviluppo della Crawfish games, la versione Nintendo 64 \u00e8 uscita nel periodo di crisi della console, di conseguenza il titolo \u00e8 stato distribuito solo negli Stati Uniti ed in Canada. Successivamente ne \u00e8 stata pubblicata una versione per Game Boy advance, ribattezzata \"Cruis'n Velocity\" ma che contiene le stesse piste e le stesse auto.\nAuto.\nLa versione arcade presentava nomi autentici in licenza delle vetture disponibili, nella versione Nintendo 64 possiedono nomi di fantasia, alcune sono anche state parzialmente o interamente ridisegnate, nella versione Nintendo 64 Le auto disponibili all'inizio del gioco sono 12, quelle sbloccabili sono 16 per un totale di 28 vetture, nella versione arcade sono presenti ulteriori 4 auto, nella versione Game boy color l'aspetto di tutte le auto \u00e8 pi\u00f9 fedele alla versione arcade, sono inoltre presenti le 4 vetture mancanti.\nVetture selezionabili\nSviluppo.\nLo sviluppo della versione Nintendo 64 dur\u00f2 unicamente 8 mesi, scelta che ha subito parecchie critiche e che forse spiega il perch\u00e9 tre musiche di sottofondo non siano presenti e perch\u00e9 nella pista India siano stati tralasciati molti particolari; \u00e8 persino presente un bug che porta il giocatore a sbattere contro un ostacolo invisibile nella suddetta pista.\nModalit\u00e0 della versione Nintendo 64.\nCruis'n Challenge: La novit\u00e0 introdotta col porting per il Nintendo 64. Sono le stesse 12 piste ma riarrangiate per rendere appetibile il gioco a chi lo avesse gi\u00e0 provato in sala giochi, trattasi per\u00f2 solo di rimontaggi alla rinfusa di quanto gi\u00e0 visto, per ogni pista originale sono esistenti 4 variazioni, di cui la terza \u00e8 una circuit track, ovvero un adattamento della pista per adeguarla al sistema dei 3 giri, la quarta infine \u00e8 una Drag Race, che richiede sia di tagliare il traguardo in prima posizione che di eseguire (tramite i tasti Control, ovvero quelli gialli) le mosse richieste da un filmato di esempio; a seconda della pista scelta si possono ricevere da 1 a 8 unit\u00e0 di razzi nitro, che potranno essere usate in qualsiasi modalit\u00e0 (tranne che nella Drag Race) e che possono essere accumulate fino ad un massimo di 20.\nCruis'n Freestyle: Sono le stesse piste viste nell'originale arcade, che possono essere scelte a piacere.\nCruis'n Exotica: La modalit\u00e0 arcade Crociera nell'Exotica; La gara inizia in Korea e termina su Marte.\nCruis'n Option: Le opzioni del gioco, nella sezione audio curiosamente \u00e8 possibile sentire il suono dell'inserimento della moneta originario della versione arcade e quello degli animali quando vengono colpiti."}
{"id": "4501206", "revid": "56620", "url": "https://it.wikipedia.org/wiki?curid=4501206", "title": "Filippo Giovanni Battista Nicolis di Robilant", "text": ""}
{"id": "4501216", "revid": "599013", "url": "https://it.wikipedia.org/wiki?curid=4501216", "title": "Laura Frausin Guarino", "text": "Biografia.\nPur cresciuta in una famiglia di cultura mitteleuropea, Laura Frausin Guarino ha manifestato fin dagli anni giovanili un profondo interesse per la letteratura e la lingua francese, nonch\u00e9 per la letteratura e la lingua italiana.\nDopo alcuni soggiorni di studio in Francia presso l'universit\u00e0 di Grenoble e una presa di contatto con case editrici italiane \u2013 per prima, in ordine di tempo, la Mondadori presso la quale \u00e8 stata introdotta da Vittorio Sereni, suo professore di italiano al liceo \u2013, Laura Frausin Guarino ha potuto iniziare l'appassionante lavoro di traduttrice dal francese.\nNel corso degli anni le \u00e8 stata affidata la traduzione di autori importanti, sia nel campo della filosofia (Baudrillard, Caillois, Foucault) che in quello della narrativa (Mauriac, Simenon, N\u00e9mirovsky e altri, tra cui, per Adelphi, Marcel Jouhandeau, scrittore particolarmente enigmatico e affascinante).\nLe sono stati conferiti alcuni premi: nel 2003 il Prix de la traduction de la communaut\u00e9 fran\u00e7aise per la traduzione dell'opera di Georges Simenon; nel 2009 il premio Lionello Fiumi per la traduzione di \"Th\u00e9r\u00e8se Desqueyroux\" di Fran\u00e7ois Mauriac; nel 2011 il Premio Procida-Isola di Arturo-Elsa Morante per la traduzione del \"Vino della solitudine\" di Ir\u00e8ne N\u00e9mirovsky.\nPer diversi anni Laura Frausin Guarino ha tenuto un corso di traduzione saggistico-letteraria presso la \"Civica Scuola Interpreti e Traduttori Alberto Spinelli\" di Milano: ha lasciato l'incarico nel 2017.\nInoltre, ha tradotto e continua a tradurre, per le Edizioni Henry Beyle, testi di Perec, Stendhal, Balzac, Dumas, Apollinaire. Da Ena Marchi (curatrice di Adelphi) le \u00e8 stata affidata la traduzione del saggio di Marc Fumaroli \"La Repubblica delle Lettere\"."}
{"id": "4501229", "revid": "171881", "url": "https://it.wikipedia.org/wiki?curid=4501229", "title": "Conte di Stafford", "text": ""}
{"id": "4501236", "revid": "767487", "url": "https://it.wikipedia.org/wiki?curid=4501236", "title": "Ricardo Cano", "text": "Carriera.\nIn carriera ha vinto 4 titoli di doppio, tutti sulla terra battuta. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 1975 e agli Open di Francia nel 1976, e di doppio misto agli Open di Francia nel 1977.\nIn Coppa Davis ha giocato un totale di 43 partite, vincendone 23 e perdendone 20. Per la sua dedizione nel rappresentare il proprio Paese nella competizione gli \u00e8 stato assegnato il Commitment Award."}
{"id": "4501240", "revid": "712828", "url": "https://it.wikipedia.org/wiki?curid=4501240", "title": "Knight of Rounds", "text": ""}
{"id": "4501244", "revid": "599013", "url": "https://it.wikipedia.org/wiki?curid=4501244", "title": "Scott Robertson (rugbista)", "text": "Biografia.\nCresciuto nella provincia di Bay of Plenty, con tale formazione provinciale esord\u00ec nel 1995 nel campionato di categoria, prima di passare, l'anno seguente, a Canterbury e nella relativa \"franchise\" del neoistituito campionato SANZAR, i Crusaders.\nCon tale ultima squadra si laure\u00f2 campione del Super Rugby in quattro occasioni, e disput\u00f2 un'ulteriore finale nel 2003.\nEsord\u00ec il 1\u00ba agosto 1998 negli \"All Blacks\" in un \"test match\" contro l' a Christchurch e fece successivamente parte della squadra alla nel Regno Unito.\nFino al 2002 disput\u00f2 23 incontri internazionali con 20 punti.\nNel 2003 lasci\u00f2 la Nuova Zelanda per un ingaggio triennale in Francia al Perpignano; alla fine del contratto si trasfer\u00ec in Giappone ai Ricoh Black Rams dove termin\u00f2 la carriera agonistica e inizi\u00f2 quella tecnica, come allenatore degli avanti per un biennio.\nTornato in Nuova Zelanda fu per quattro stagioni l'allenatore degli avanti di Canterbury, per poi diventarne l'allenatore in seconda nel 2012 e, infine, l'allenatore capo per la stagione 2013."}
{"id": "4501245", "revid": "986213", "url": "https://it.wikipedia.org/wiki?curid=4501245", "title": "Vladimir Ivanovi\u010d Barjatinskij", "text": "Biografia.\nEra il figlio del principe Ivan Ivanovi\u010d Barjatinskij (1767-1825), e della sua seconda moglie, Marija Ivanovna Keller (1792-1858).\nCarriera.\nNel 1837 inizi\u00f2 la sua carriera militare con il grado di cornetta del reggimento dei corazzieri. Nel 1841 fu nominato aiutante del ministro della guerra e un anno dopo fu trasferito nel reggimento di cavalleria con il grado di tenente. Nell'aprile 1845 fu promosso a capitano del reggimento di cavalleria.\nNel 1846 venne nominato gentiluomo di camera, ma un anno dopo, torn\u00f2 nell'esercito. Il 19 febbraio fu nominato aiutante dell'imperatore e promosso al grado di colonnello.\nIl 30 agosto 1867 fu promosso a tenente generale.\nMatrimonio.\nSpos\u00f2, l'11 ottobre 1846, la principessa Elizaveta Aleksandrovna \u010cerny\u0161eva (11 ottobre 1826-11 febbraio 1902), figlia del ministro della guerra, Aleksandr Ivanovi\u010d \u010cerny\u0161ev. Ebbero tre figli:"}
{"id": "4501246", "revid": "830939", "url": "https://it.wikipedia.org/wiki?curid=4501246", "title": "Documents against payment", "text": ""}
{"id": "4501257", "revid": "228587", "url": "https://it.wikipedia.org/wiki?curid=4501257", "title": "Cattedrali in Pakistan", "text": "Questa \u00e8 una lista delle cattedrali del Pakistan."}
{"id": "4501267", "revid": "767487", "url": "https://it.wikipedia.org/wiki?curid=4501267", "title": "Invasori dalla IV dimensione", "text": "Invasori dalla IV dimensione (\"Doctor Mordrid\"), a volte riportato anche come Invasori della IV dimensione, \u00e8 un film statunitense del 1992 diretto da Albert e Charles Band.\nLa trama si colloca a cavallo tra il fantasy e la fantascienza.\nTrama.\nIl Dottor Mordrid in apparenza un uomo tranquillo e schivo, \u00e8 in realt\u00e0 uno stregone che usa i suoi poteri a fin di bene; Kabal invece \u00e8 uno stregone malvagio che cerca di impossessarsi della Terra; lo scontro tra i due sar\u00e0 inevitabile.\nProduzione.\nIl film \u00e8 stato prodotto dalla Full Moon Pictures.\nDistribuzione.\nIl film \u00e8 uscito negli Stati Uniti il 24 settembre 1992."}
{"id": "4501270", "revid": "1342360", "url": "https://it.wikipedia.org/wiki?curid=4501270", "title": "Bocskay Sport Club", "text": "Il Bocskay Sport Club o Bocskay Football Club o pi\u00f9 semplicemente Bocksay o Bocskai \u00e8 stata una societ\u00e0 di calcio ungherese, con sede a Debrecen.\nStoria.\nFondato il 31 luglio 1926 con il nome di \"Debreceni KSE\", assunse il nome \"Bocksay\" l'anno seguente.\nSi aggiudica il suo unico trofeo nel 1930, quando vince la Magyar Kupa contro il Szegedi B\u00e1stya.\nNella stagione 1933-1934 il Bocskay ottiene il miglior piazzamento nel campionato ungherese di calcio, ovvero la terza posizione alle spalle dei campioni del Ferencv\u00e1rosi Torna Club e dell'\u00dajpest.\nIl club si sciolse nel 1940."}
{"id": "4501271", "revid": "293377", "url": "https://it.wikipedia.org/wiki?curid=4501271", "title": "Bocskay Football Club", "text": ""}
{"id": "4501272", "revid": "163662", "url": "https://it.wikipedia.org/wiki?curid=4501272", "title": "Gazzetta italiana", "text": "La Gazzetta italiana \u00e8 stato un giornale patriottico, con cadenza bisettimanale e trisettimanale, fondato a Parigi nel 1845.\nStoria.\nLa \"Gazzetta italiana\" nacque tra gli emigrati italiani, soprattutto meridionali, che vivevano a Parigi con l'intenzione di patrocinare in Italia centrale un regno governato da un discendente della famiglia Bonaparte. Il compito di fondare una testata con queste caratteristiche era stato affidato a Luigi Masi, il quale individu\u00f2 in Marino Falconi, giornalista dal dubbio passato, espulso dalla Toscana nel 1842 e condannato a Roma nel 1837 per \u00abfalsit\u00e0, truffa e calunnie\u00bb, il personaggio adatto a realizzare il progetto. Grazie al sostegno di illustri intellettuali quali Giovan Pietro Vieusseux e Gino Capponi, il giornale apr\u00ec i battenti a Parigi il 15 febbraio 1845. Carlo Bonaparte, figlio di Luciano e nipote di Napoleone, accett\u00f2 di finanziarne la pubblicazione, salvo abbandonare improvvisamente il progetto, lasciando la testata in una situazione che rischi\u00f2 di portarla immediatamente alla chiusura.\nDopo pochi numeri il direttore Falconi si vide costretto a chiedere aiuto per salvare la \"Gazzetta\", e ottenne in luglio il denaro necessario dalla principessa Cristina Trivulzio di Belgiojoso, che si impegn\u00f2 a scrivervi personalmente e a trovare autori disposti a fornire la loro collaborazione. La nobildonna rilev\u00f2 Falconi alla direzione, riuscendo ad ottenere l'adesione di Giuseppe Massari e Pier Silvestro Leopardi. Tuttavia, nonostante l'impegno e l'apprezzamento di una parte della comunit\u00e0 italiana, il giornale continu\u00f2 ad avere un'esistenza travagliata, proibito in Italia e criticato da molti patrioti per le posizioni troppo moderate.\nA questo si aggiunse la disapprovazione di Terenzio Mamiani (che rifiut\u00f2 il posto di direttore) e Vincenzo Gioberti, contrariati nel vedere una donna a capo di un'impresa giornalistica. Gioberti arriv\u00f2 a rimproverare a Cristina la mancanza di \u00abriserva e verecondia\u00bb per aver abbandonato il ruolo fondamentalmente domestico che, a suo dire, competeva alle donne.\nNemmeno Mazzini si dimostr\u00f2 tenero, manifestandosi critico soprattutto verso Falconi e Massari \u2013 dimissionario dopo pochi mesi \u2013, definendo la \"Gazzetta\" un periodico fatto per spillare denaro ai \u00abgonzi\u00bb. La posizione della testata era chiaramente in favore delle opinioni di Gioberti \u2013 al di l\u00e0 delle polemiche \u2013 e Cesare Balbo (Massari aveva dedicato i suoi primi due articoli ai \"Prolegomeni\" del primo e alle \"Speranze d'Italia\" del secondo, elogiandoli come massimi contributi alla causa risorgimentale), orientate verso una filosofia illuminista e moderata, lontana dalla lotta armata mazziniana. Questo atteggiamento caus\u00f2 altri violenti attacchi, come quello contenuto nella lettera che il mazziniano Giambattista Ruffini invi\u00f2 alla \"Gazzetta\", disgustato dai suoi redattori, \u00abuccisori dell'entusiasmo\u00bb. La Belgiojoso, che rispose duramente a Ruffini, stigmatizzando l'attivismo come estremismo che portava innumerevoli persone alla morte, confidava all'amico banchiere Giacomo Ciani di sperare che il foglio riuscisse almeno a mostrare agli italiani l'importanza dei \u00abproblemi di amministrazione, di finanza e di Governo\u00bb.\nNella missiva al Ciani, Cristina manifestava la propria soddisfazione per il ruolo di \u00abopposizione moderata e pacifica\u00bb svolto dal periodico, il quale \u00abgode molto favore in Italia [...] ed i governi ne tollerano per lo pi\u00f9 l'entrata, sebbene in minima parte sia ammesso liberamente\u00bb. Tuttavia, il contributo richiesto nella lettera al Ciani e al fratello del destinatario, Filippo, non fu concesso.\nNotevole impegno fu profuso, com'\u00e8 naturale, a favore della diffusione del giornale in Italia, dove la direttrice rientr\u00f2 in autunno, lasciando la redazione francese in mano a Falconi. Nella penisola si avvalse dell'aiuto dell'amico Gaetano Stelzi, cui chiese di mettersi alla ricerca di denaro e collaboratori. Lei stessa convinse una firma illustre a scrivere sul foglio: quella di Angelo Brofferio. La \"Gazzetta\" godette di particolare considerazione in Toscana, dove Giuseppe Montanelli la lod\u00f2, licenziando articoli per la testata. Secondo Montanelli, il periodico era diventato \u00abuna bandiera di riformismo\u00bb, uno strumento importante per contrastare quelle azioni che disperdono \u00abinutilmente le nostre forze in conati impotenti di rivoluzioni violente\u00bb.\nLa reazione austriaca non si fece attendere e port\u00f2 rapidamente alla chiusura del giornale: il 16 dicembre usc\u00ec il 93\u00ba e ultimo numero. Il conte Johann Baptist Spaur, Governatore del Lombardo-Veneto, motiv\u00f2 in questo modo l'inasprimento dei controlli, rispondendo il 10 febbraio 1846 a una lettera che la principessa gli aveva inviato cinque giorni prima: \u00abMettetevi, signora Principessa, al posto del Governo austriaco cos\u00ec apertamente attaccato da detto articolo [uno scritto di Cristina in cui si negava agli austriaci il diritto di possedere province in Italia] e dovrete concordare che il meno che il Governo austriaco possa fare \u00e8 di non concedere le armi destinate a ferirlo\u00bb.\nLa Belgiojoso prese atto dell'impossibilit\u00e0 di continuare con la pubblicazione, e decise di profondere le proprie energie in una nuova impresa, fondando l'\"Ausonio\" nel marzo del 1846."}
{"id": "4501289", "revid": "287204", "url": "https://it.wikipedia.org/wiki?curid=4501289", "title": "Circuito da Boavista", "text": "Il circuito da Boavista \u00e8 un circuito cittadino automobilistico non permanente situato nella citt\u00e0 di Porto, in Portogallo. Ha ospitato due edizioni del Gran Premio del Portogallo di Formula 1 (nel 1958 e nel 1960).\nStoria.\nLa storia dell'automobilismo a Porto inizia negli anni venti, quando in alcuni anni furono organizzati i popolari \"quil\u00f3metros lan\u00e7ados\" (\"chilometri lanciati\"). Tuttavia, la prima edizione (svoltasi sotto il nome ufficiale di \"Circuito da Boavista\") si realizz\u00f2 solo nel 1931, con il circuito costituito da due lunghi rettilinei nelle due carreggiate dell\u2019\"Avenida da Boavista\", unite da due curve con un raggio di 10 metri. La prima edizione di questa competizione fu vinta da Fernando Palhinas al volante di una Singer Nine, percorrendo 30 giri anzich\u00e9 i 50 inizialmente previsti dall'evento. Per i due anni seguenti, la gara sarebbe stata vinta da chi avesse percorso la distanza maggiore in 90 minuti di tempo ed era divisa in due categorie distinte: Sport e Corrida. Nel 1932 avvenne una novit\u00e0 assoluta a livello nazionale, ovvero la partecipazione di una donna, Palmira Coelho, al volante di una Opel. Gi\u00e0 in questa fase, l'automobilismo iniziava a diventare abbastanza popolare, come dimostrava la quantit\u00e0 di spettatore presenti, tra i 10.000 e i 12.000. Il 1950 segn\u00f2 un'importante svolta per il circuito che cambi\u00f2 configurazione e dimensione, con un nuovo layout di 7.775 metri, includendo nuove vie e strade, come nel caso di \"Estrada da Circunvala\u00e7\u00e3o\", \"Avenida Dr. Antunes Guimar\u00e3es\" e \"Rua do Lidador\". Detto questo, l'ACP (\"Autom\u00f3vel Club de Portugal\"), l'organizzatore, allarg\u00f2 gli orizzonti della gara, attribuendole una valenza internazionale e consentendo cos\u00ec la partecipazione dei migliori piloti nazionali e di grandi talenti internazionali; fu quindi creato il \"I Circuito Internacional do Porto\", che fu realizzato il 18 giugno 1950. Vista l'enorme affluenza della prima edizione, il \"Circuito Internacional do Porto\" realizzato il 17 giugno 1951, port\u00f2 all'elaborazione di un programma pi\u00f9 ampio da parte dell'ACP, nominato ora come \"I Gran Premio del Portogallo\", al quale parteciparono circa 30 piloti, di cui 16 stranieri; il numero di spettatori, stimati, fu di circa 100.000. Nel 1956 l'ACP ebbe l'idea di ospitare la Formula 1 su questo circuito; infatti, il 24 agosto 1958, la massima serie arriv\u00f2 finalmente in Portogallo. Il debutto nel paese iberico comprese venti grandi nomi dell'epoca, tra i quali Stirling Moss, Mike Hawthorn, Jack Brabham, Graham Hill e la prima donna a pilotare una vettura di Formula 1, Maria Teresa de Filippis. Il Gran Premio del Portogallo era la nona prova del campionato 1958; in quell'anno, Mike Hawthorn e Stirling Moss lottavano per il titolo dall'inizio della stagione, con la citt\u00e0 di Porto che assistette ad una gara emozionante, con Moss che vinse davanti al rivale e si mantenne cos\u00ec in lizza per la vittoria finale. Secondo i dati dell'epoca, pi\u00f9 di 100.000 persone assistettero a quell'evento, tra i quali \u00e8 da registrare la presenza dell'ereditiero al trono di Spagna, il giovane Juan Carlos, futuro re di Spagna. Il 14 agosto 1960, il circuito ospit\u00f2 nuovamente il Gran Premio del Portogallo, prova che diede nuovamente notoriet\u00e0 internazionale al tracciato. Tra il 1960 e il 2005 il circuito fu abbandonato, ma torn\u00f2 proprio nel 2005 per iniziativa del Comune di Porto; da allora si disputa il \"Gran Premio storico di Porto\" e, dal 2007, anche il WTCC della FIA. Nel 2007, il circuito fu animato dalla presenza della Red Bull di Formula 1 guidata dal pilota sudafricano Adrian Zaugg, che era per\u00f2 destinata al portoghese Filipe Albuquerque, il quale non pot\u00e9 essere presente a causa di una gara concomitante di World Series by Renault."}
{"id": "4501297", "revid": "599013", "url": "https://it.wikipedia.org/wiki?curid=4501297", "title": "Larss Rihters", "text": "Carriera.\nClub.\nNel periodo in cui fu convocato in nazionale militava nei Detroit Rockers.\nNazionale.\nGioc\u00f2 due partite in nazionale nelle due partite disputate nel corso della Coppa del Baltico il 30 e 31 luglio 1994; nella prima entr\u00f2 durante la ripresa al posto di Aleksejs \u0160arando, mentre nella seconda entr\u00f2 nel finale al posto di Vit\u0101lijs Astafjevs."}
{"id": "4501300", "revid": "838137", "url": "https://it.wikipedia.org/wiki?curid=4501300", "title": "Juan Orozco Covarrubias y Leiva", "text": "Biografia.\nNacque nel 1544 a Toledo.\nVenne ordinato presbitero il 12 maggio 1573.\nIl 2 dicembre 1594, papa Clemente VIII lo nomin\u00f2 vescovo di Agrigento. Ricevette la consacrazione episcopale il successivo 8 dicembre, nella Chiesa di San Girolamo dei Croati a Roma, per mano di mons. Leonardo Abela, vescovo titolare di Sidone, assistito dai co-consacranti monsignor Crist\u00f3bal Robuster y Senmanat, vescovo emerito di Orihuela, e monsignor Giorgio Perpignani, vescovo di Tino.\nIl 16 gennaio 1606, papa Paolo V lo trasfer\u00ec alla sede episcopale di Guadix, in Spagna.\nMor\u00ec il 23 giugno 1610 a Guadix, all'et\u00e0 di 66 anni.\nGenealogia episcopale.\nLa genealogia episcopale \u00e8:"}
{"id": "4501304", "revid": "767487", "url": "https://it.wikipedia.org/wiki?curid=4501304", "title": "Alessandro Muzio", "text": "Carriera.\nHa disputato 7 partite ai FIBA EuroBasket Under-22 1996, realizzando in totale 35 punti. In campo giocava da playmaker, e conquist\u00f2 ben 5 promozioni con le maglie di Brescia, Biella, Casale Monferrato, Trieste, Costa Volpino ed Orzinuovi."}
{"id": "4501325", "revid": "529641", "url": "https://it.wikipedia.org/wiki?curid=4501325", "title": "Humphrey Stafford, conte di Stafford", "text": "Biografia.\nEra figlio di Humphrey Stafford, I duca di Buckingham e della consorte Anne Neville, figlia di Ralph Neville.\nNacque come figlio primogenito e quindi erede del ducato di Buckingham di cui era titolare il padre. Tramite i genitori discendeva dalle pi\u00f9 nobili famiglie inglesi: dai Neville, dai Beaufort e dai Plantageneti, essendo quindi strettamente imparentato con la famiglia reale regnante.\nHumphrey spos\u00f2 Margaret Beaufort, figlia di Edmund Beaufort, II duca di Somerset e di Eleanor Beauchamp. Il matrimonio costituiva un ulteriore legame tra le famiglie necessario durante la guerra delle due rose, il conflitto dinastico che stava lacerando il regno.\nLa coppia ebbe un solo figlio:\nHumphrey combatt\u00e9 sotto il comando di suo suocero dalla parte dei Lancaster durante la prima battaglia di St Albans. Rimase gravemente ferito nello scontro ma riusc\u00ec a sopravvivere. Mor\u00ec tre anni pi\u00f9 tardi di peste.\nSuo figlio divenne conte di Stafford e successivamente duca di Buckingham alla morte del nonno nel 1473."}
{"id": "4501329", "revid": "1187705", "url": "https://it.wikipedia.org/wiki?curid=4501329", "title": "Fasti verulani", "text": "Il termine Fasti verulani indica un calendario marmoreo di epoca romana ritrovato a Veroli, in provincia di Frosinone, nel corso di scavi archeologici condotti nel 1922. \u00c8 conservato all'interno del cortile di casa Reali.\nIl ritrovamento \u00e8 eccezionale per la sua rarit\u00e0, perch\u00e9 gli altri calendari pervenuti, circa 30, sono frammentari; nel calendario verolano inoltre sono riportate date non presenti in altri calendari romani. Il calendario era esposto nel foro della citt\u00e0, alla vista di tutti e riporta i primi tre mesi dell'anno, indicati con un'abbreviazione all'inizio della colonna corrispondente, e per ogni mese le tre date fisse: \"Calende\", \"None\" e \"Idi\".\nAccanto all'indicazione numerica dei giorni si ripetono le prime otto lettere dell'alfabeto: sono le lettere \"nundinali\", che servivano a fissare ogni nove giorni le date delle fiere e dei mercati. Oltre alla tipica numerazione del calendario vengono riportate le lettere che costituiscono la \"nota dierum\", cio\u00e8 la natura di ogni giorno: F (\"fasti\": giorni in cui si potevano adire i tribunali, ma non tenere comizi), C (\"comiziali\": giorni in cui si potevano convocare i comizi), N (\"nefas\": giorni festivi dedicati al culto, durante i quali era vietato sedere in giudizio e tenere comizi), P (\"profesto\": giorno lavorativo) e NP (non profesto: giorno festivo). Nel calendario verolano per ciascun mese sono indicate anche le festivit\u00e0 principali: \"Agonalia\", \"Carmentalia\", \"Lupercalia\", \"Quirinalia\", \"Liberalia\".\nSulla lastra marmorea sono riportate anche le indicazioni di alcuni giorni a carattere commemorativo: il 14 gennaio \u00e8 considerato di cattivo auspicio, perch\u00e9 giorno della nascita di Marco Antonio (associato alla sfortuna per i molti lutti che provoc\u00f2 a Roma), mentre il 17 gennaio \u00e8 ricordato per le nozze fra Livia Drusilla e Augusto. Altre date citate sono il 22 febbraio (giorno delle esequie di Gaio Cesare, nipote ed erede di Augusto) e il 27 marzo (giorno della presa di Alessandria da parte di Cesare)."}
{"id": "4501335", "revid": "729019", "url": "https://it.wikipedia.org/wiki?curid=4501335", "title": "Stella Vecchio", "text": "Biografia.\nNasce nel 1921 a Milano, pochi mesi dopo che il padre Enrico, postino invalido di guerra, ha partecipato come delegato al Congresso fondativo del Partito Comunista d'Italia a Livorno.\nNel 1938 si diploma maestra e si iscrive all'Universit\u00e0 Cattolica, ma subito dopo rinuncia agli studi per non essere costretta al giuramento fascista. Durante la guerra si iscrive al PCI clandestino e dopo l'8 Settembre 1943 partecipa alla Resistenza. Inizialmente \u00e8 staffetta delle Brigate Garibaldi tra il Comitato lombardo e le formazioni di Cino Moscatelli in Valsesia, dove nel dicembre 1944 far\u00e0 da guida al comandante delle forze partigiane designato dal CLNAI Raffaele Cadorna.\nAttivista e organizzatrice instancabile, nella fase finale della guerra entra a far parte dei Gruppi di difesa della donna, coordinati a Milano da Vera Ciceri, e guida la manifestazione del 18 aprile 1945 in cui un migliaio di donne chiedono la pace e il ritorno degli uomini dai lager.\nIl 24 aprile, mentre portano in bicicletta l'ordine dell'imminente insurrezione, Stella Vecchio e Gina Galeotti Bianchi \"(Lia)\" sono fatte oggetto di una raffica di mitra sparata da una pattuglia tedesca che uccide Lia, incinta di sette mesi.\nDopo la Liberazione, Stella Vecchio opera nella Direzione nazionale Alta Italia del Partito comunista, in stretta collaborazione con Teresa Noce \"(Estella)\". Qui conosce Alessandro Vaia, comandante garibaldino nella guerra di Spagna e nella Resistenza italiana, che sposa nel 1946 e da cui ha nel 1948 il figlio Franco e nel 1952 Vladimiro.\nTra il 1945 e il 1946 \u00e8 la prima segretaria dell'Unione Donne Italiane di Milano, e si dedica alle lotte bracciantili nell'ambito delle federazioni comuniste di Brescia e Cremona. Nel 1948 \u00e8 eletta alla Camera dei deputati, partecipando cos\u00ec alla I Legislatura della Repubblica e giocando un ruolo attivo con Camilla Ravera, Marisa Rodano, Nella Marcellino e Pina Re nelle battaglie per i diritti delle donne e contro l'ingresso dell'Italia nella NATO.\nPrima donna ad entrare nella segreteria della Camera del Lavoro di Milano, ne fu vicesegretaria dal 1958. Successivamente (1973) costitu\u00ec il Comitato Spagna Libera a sostegno dei perseguitati politici dal regime franchista e partecip\u00f2 alla fondazione del comitato Italia-Vietnam, di cui sarebbe stata segretaria e poi presidente, ricevendo per tale opera di solidariet\u00e0 la Medaglia all'Ordine dell'Amicizia da parte del governo del paese asiatico.\nComponente del Consiglio nazionale dell'ANPI, \u00e8 stata insignita nel 2009 dell'Ambrogino d'oro e, dopo la morte avvenuta nel 2011, \u00e8 stata iscritta con il marito tra i Grandi di Milano nel Famedio del Cimitero Monumentale."}
{"id": "4501344", "revid": "1543377", "url": "https://it.wikipedia.org/wiki?curid=4501344", "title": "Marella Salvato", "text": "Carriera agonistica.\nNazionale.\nIl suo esordio con la nazionale italiana allievi di curling \u00e8 stato il Festival olimpico europeo giovanile (\"European Youth Olympic Winter Festival\") del 2005, disputato a Monthey, in Svizzera: in quell'occasione l'Italia si piazz\u00f2 al 4\u00ba posto.\nIn totale Marella vanta 5 presenze in azzurro.\nCAMPIONATI\nNazionale allievi:\nCampionati italiani.\nMarella ha preso parte ai campionati italiani di curling con il Curling Club New Wave. Oltre ad una vittoria nei campionati minori (categoria esordienti e ragazzi) \u00e8 stata una volta campionessa d'Italia:"}
