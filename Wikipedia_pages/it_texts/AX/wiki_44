{"id": "4365514", "revid": "709565", "url": "https://it.wikipedia.org/wiki?curid=4365514", "title": "Allen (fumetto)", "text": "Allen \u00e8 una storia a fumetti realizzata da Leo Ortolani. L'opera \u00e8 una parodia dei film \"Alien\" e \"Prometheus\" di Ridley Scott, reinterpretati con riferimento alla serie di storie di Rat-Man, creata dallo stesso Ortolani. L'albo fu pubblicato a novembre 2012 da Panini Comics e distribuito in anteprima al Lucca Comics &amp; Games di quell'anno.\nLa vicenda ruota intorno ad un gruppo di avventurieri alla ricerca delle origini della vita su un lontano pianeta abbandonato. Qui gli esploratori entreranno in contatto con il \"creatore\", l'essere che ha generato la razza umana, e con delle sinistre creature che li attaccheranno.\nTrama.\nUn gruppo di esploratori viaggia sulla nave da carico Tripakerton verso il pianeta Genesi 5 alla ricerca delle origini dell'umanit\u00e0. La spedizione \u00e8 stata organizzata da Allen, un multimiliardario proprietario della Terra intera, che si \u00e8 occupato anche di reclutare l'equipaggio, di cui fanno parte, tra gli altri, il robot Oliver e il comandante Valery Kramer.\nGiunti sul pianeta un piccolo gruppo guidato da Allen parte all'esplorazione di una misteriosa nave aliena arenata al suolo. All'interno dell'astronave gli uomini trovano un gigante in animazione sospesa, che associano al creatore della razza umana, e un numero di uova in una specie di nido. Una delle uova si schiude e ne esce un organismo che si attacca al volto di uno degli esploratori.\nAllen e il resto del gruppo riportano indietro il loro compagno, vivo, ma con l'essere ancora attaccato al viso. Viene quindi posto in una capsula chirurgica per poter rimuovere il parassita. Alla fine l'organismo si stacca da solo, ma riesce a \"inseminare\" l'uomo e una nuova creatura gli erompe dal torace lasciandolo senza vita. Comincia cos\u00ec una caccia al mostro all'interno della nave, ma, combattendo con armi rudimentali, il gruppo viene progressivamente decimato dalla creatura. I superstiti decidono di tornare alla nave aliena per chiedere l'aiuto del \"creatore\" e lasciano Kramer di guardia a Tripakerton.\nGli uomini riescono a risvegliare il gigante, ma questi si mostra ostile nei loro confronti, perch\u00e9 dimostrando di essere in grado di arrivare fino a lui sono diventati una minaccia per il suo popolo. Egli risveglia quindi le uova e scaglia loro contro le rimanenti creature aliene. Allen e Oliver fuggono quindi verso la navicella di salvataggio e, ricongiuntisi con Kramer, lasciano la nave-madre un istante prima del termine della sequenza di autodistruzione di Tripakerton, che cancella l'intero pianeta.\nLa trama principale \u00e8 alternata da una storia parallela che presenta il conduttore di \"Misterius\" (parodia di Roberto Giacobbo, conduttore di \"Voyager\") in cerca di possibili indizi sull'origine dell'umanit\u00e0, ricerca che lo porter\u00e0 a parlare di templari, sumeri, Alan Sorrenti e annunaki.\nGenesi dell'opera.\nOrtolani ebbe fin da sempre una grande ammirazione per \"Alien\" e per i film di Ridley Scott in generale; apprezzandone soprattutto lo spiccato realismo, che si va a manifestare anche in dettagli in genere poco curati, come la sporcizia, del tutto assente in altri film di fantascienza. Per questo motivo per riferirsi ad \"Alien\" l'autore coni\u00f2 il termine di \"fantascienza sporca\".\nI primi tentativi di rielaborare \"Alien\" iniziarono nel 1990. Ortolani aveva in mente di realizzare una storia di 16 pagine, sfruttando per i disegni un libro fotografico sul film e i fermo immagine della videocassetta. Aveva anche preso contatto, insieme a Gigi Simeoni, con una casa editrice di Milano, sperando di mettere insieme un albo con le storie di Rat-Man, Zompi (personaggio creato da Simeoni) e \u00abcose come quello strano \"Alien\" a tratteggio\u00bb. Tuttavia la banalit\u00e0 della storia e la difficolt\u00e0 della tecnica di disegno a tratteggio fecero arrestare il progetto alle prime 4 pagine.\nNel 1994 Ortolani torn\u00f2 a elaborare una nuova parodia di \"Alien\" e ne nacque \"La prova\". Il titolo, cos\u00ec come la trama, prendeva spunto dall'esame di stato per diventare geologi. In questa storia infatti un gruppo di aspiranti geologi si dirige sulla Terra per poter svolgere l'esame, ma il professore, accorgendosi che gli studenti hanno rubato le domande al test, fa s\u00ec che la nave si diriga verso il pianeta con i mostri alieni. Sul pianeta la lotta tra i giovani e le creature \u00e8 raccontata in modo fedele al film. Anche per questa storia, Ortolani non fu pienamente soddisfatto della trama e delle battute e decise di non pubblicare l'opera, ma di riporla per tornare a lavorarci in un secondo momento, sentendo che \u00abpoteva uscirne una cosa divertente\u00bb.\nNel frattempo la saga di \"Alien\" si andava spegnendo e con essa i propositi di Ortolani di rimettere mano al fumetto. Finch\u00e9 Ridley Scott non annunci\u00f2 l'uscita di un prequel/spin-off/remake del film che si sarebbe dovuto intitolare \"Prometheus\". La notizia diede nuovo vigore al progetto e con l'uscita del lungometraggio, nel 2012, Ortolani decise di inserirne alcuni elementi che lo avevano colpito particolarmente in una nuova parodia che comprendesse anche \"Alien\".\nRealizzazione.\nL'idea iniziale per \"Allen\" fu quella di realizzare una \"parodia classica\", inserendo l'elemento comico (Rat-Man) in una storia che ricalcasse lo schema avventuroso e drammatico di \"Alien\". Dopo la visione di \"Prometheus\", per\u00f2, Ortolani decise di includere nell'impianto del racconto la ricerca esistenziale delle origini della vita, su cui si basa il lungometraggio.\nDal prequel, il fumettista ebbe anche l'idea per i personaggi principali della storia. Il comandante Valery Kramer, impersonato da Cinzia Otherside, si ispira al personaggio di Meredith Vickers interpretato nel film da Charlize Theron e il robot Oliver (dalle fattezze di Senso di Nano) \u00e8 il corrispettivo di David, interpretato nel lungometraggio dall'attore Michael Fassbender. Ortolani pot\u00e9 cos\u00ec eliminare dalla sceneggiatura \"l'ingombrante\" Ellen Ripley, sostituendola nelle scene pi\u00f9 importanti con Rat-Man.\nLa copertina dell'albo si ispira alla locandina di \"Prometheus\", nella quale c'\u00e8 un uomo minuscolo in primo piano al cospetto della divinit\u00e0 che lo ha creato. Ortolani prefer\u00ec prendere spunto da questo invece che dal manifesto di \"Alien\", per il maggiore impatto che esso ha e perch\u00e9 pensava che i lettori l'avrebbero associato al film con maggior facilit\u00e0:\nIl duplice utilizzo per i disegni della biro nera al posto della china e di uno stile tratteggiato, servirono a conferire alla storia un'immagine sporca e grezza, in sintonia con le atmosfere cupe dello spazio di \"Alien\".\nStoria editoriale e accoglienza.\n\"Allen\" venne distribuito in anteprima dall'1 al 4 novembre 2012 al Lucca Comics &amp; Games. L'8 novembre usc\u00ec in fumetteria e in edicola.\nLa rivista elettronica di fumetti \"Comicus\", comment\u00f2 che nonostante il ritmo della narrazione non sia uniforme e che il divertimento proceda per picchi, intervallato da lunghe parti che non riescono ad essere comiche, \"Allen\" \u00abrimane una lettura godibile, complice alcuni passaggi davvero irresistibili\u00bb. Dario Oropallo del magazine \"Players\" lod\u00f2 \u00abl'abilit\u00e0 di Ortolani di esagerare l'assurdo delle due pellicole di Scott senza ricorrere a gag, ma piuttosto ridicolizzando con sottigliezza e acutezza il mondo di Alien\u00bb. Andrea Bramini del sito LoSpazioBianco.it afferm\u00f2 che \"Allen\" costituisce \u00abun lavoro \"semplice\" ma di qualit\u00e0, dove l'ironia \u00e8 sempre ricercata e mai banale\u00bb. Egli inoltre fece notare come dall'albo emergesse tutta la passione di Ortolani per le pellicole di \"Alien\" e \"Prometheus\" e per il cinema d'azione e di fantascienza in generale."}
{"id": "4365515", "revid": "944090", "url": "https://it.wikipedia.org/wiki?curid=4365515", "title": "Porosimetria", "text": "La porosimetria \u00e8 una tecnica analitica che permette di misurare alcune caratteristiche di un materiale riconducibili alla presenza di pori, tra cui: volume totale dei pori, diametro dei pori, area superficiale, densit\u00e0 di bulk e densit\u00e0 assoluta.\nTale tecnica consiste nell'introdurre nel materiale da testare un liquido a elevata pressione che non bagna il materiale in questione. L'elevata pressione \u00e8 necessaria per contrastare la tensione superficiale del liquido, che da sola non permetterebbe al liquido di penetrare all'interno dei pori del materiale.\nSpesso il liquido utilizzato \u00e8 mercurio, per cui si parla di porosimetria ad intrusione di mercurio.\nDeterminazione del diametro dei pori.\nLa dimensione dei pori pu\u00f2 essere determinata a partire dal valore della pressione del liquido, attraverso la cosiddetta equazione di Washburn, che rappresenta il bilancio delle forze per materiali aventi pori cilindrici:\nin cui:"}
{"id": "4365518", "revid": "838137", "url": "https://it.wikipedia.org/wiki?curid=4365518", "title": "Majed Hassan", "text": ""}
{"id": "4365525", "revid": "767487", "url": "https://it.wikipedia.org/wiki?curid=4365525", "title": "Da Vinci Claude", "text": "Da Vinci Claude \u00e8 l'unico singolo di \"Chapitre 7\", album di MC Solaar.\nTesto.\n\"Da Vinci Claude\" fa riferimento al famoso libro di Dan Brown, Il codice da Vinci uscito nel 2003."}
{"id": "4365526", "revid": "6923", "url": "https://it.wikipedia.org/wiki?curid=4365526", "title": "Ferriera di Servola", "text": "La Ferriera di Servola era un complesso industriale specializzato nella produzione di ghisa, sito a Servola, un rione di Trieste. L'area a caldo \u00e8 stata chiusa il 9 aprile 2020.\nSi estende per 560.000 metri quadri, in cui sorgono la cokeria, l'impianto di agglomerazione, due altiforni e la macchina a colare (per la solidificazione della ghisa in pani). Era dedito alla produzione di ghisa, destinata ai settori metalmeccanico e siderurgico.\nStoria.\nLa Ferriera viene costruita nel 1896 dalla \"Krainische Industrie Gesellschaft\" (Societ\u00e0 Industriale della Carniola) di Lubiana, per la produzione di ghisa e ferrolega destinata a rifornire gli altri impianti siti nell'Impero austro-ungarico.\nNel 1918 Krainische Industrie, al termine della Grande Guerra si ritrov\u00f2 con tre stabilimenti, siti in tre territori diversi, conseguentemente allo smembramento dell'Impero Austro-Ungarico: uno nel Regno dei Serbi, dei Croati e degli Sloveni, uno in Austria e uno in Italia, appunto.\nIn Ilva.\nNel 1924 la ferriera fu presa in affitto da \"Societ\u00e0 Altiforni e Acciaierie della Venezia Giulia\" fino al 1931, quando entr\u00f2 a far parte di ILVA (IRI-Finsider), arrivando ad occupare 1.670 dipendenti nel 1939: in quegli anni fu oggetto di profondi interventi di ammodernamento e potenziamento.\nNel 1961 ILVA si fonde con Acciaierie di Cornigliano, dando vita ad Italsider, che divenne il nuovo proprietario dell'impianto triestino: l'acciaieria viene dismessa ma si amplia il reparto fonderia.\nNel 1982 lo stabilimento viene ceduto a \"Attivit\u00e0 Industriali Triestine\" (Acciaierie di Terni, sempre IRI-Finsider).\nLa privatizzazione.\nCon il 1988 arriva la privatizzazione con la cessione dell'impianto al Gruppo Pittini: la nuova gestione investe 300 miliardi di lire, riammoderna l'altoforno e costruisce una nuova acciaieria a colata continua, continuando ad essere l'unico produttore di pani di ghisa in Italia. La crisi del mercato del 1993 non gli permette per\u00f2 di rientrare dei capitali e la Ferriera, che ora si chiama \"Altiforni e Ferriere di Servola - AFS S.p.A.\", \u00e8 commissariata, con il conseguente blocco di tutti gli impianti ad eccezione della cokeria.\nNel 1995 subentrano Lucchini (80%) e Bolmat (con il 20%, di Bruno Bolfo -titolare di Duferco- e di Vittorio Malacalza) che sborsano 53 miliardi di lire per ottenerne la propriet\u00e0: gli impianti sono gradualmente riavviati: occupa in quegli anni 600 dipendenti effettivi.\nNel 2002 viene chiusa l'acciaieria e l'impianto si regge grazie ad altoforno, cokeria e alla centrale termoelettrica, alimentata dai gas di risulta che vengono ceduti in regime di Cip6, a tariffazione agevolata.\nNel febbraio 2005 il gruppo russo Severstal acquisisce il 62 per cento della Lucchini, arrivando progressivamente fino al 100%.\nDal 21 dicembre 2012 a seguito della richiesta di amministrazione straordinaria presentata dalla stessa azienda, il Ministero dello sviluppo economico ha designato Piero Nardi quale Commissario di Lucchini S.p.A. in a.s., societ\u00e0 alla quale Servola lega il suo destino.\nNel 2015 il gruppo italiano Arvedi acquisisce l'intero impianto, gi\u00e0 inserito nelle aree di crisi complessa, e sottoscrivendo un Accordo di Programma con le istituzioni per la messa in sicurezza ambientale e la reindustrializzazione dell'intera area.\nIl 9 aprile 2020 l\u2019operativit\u00e0 dell\u2019area a caldo viene definitivamente arrestata.\nInquinamento.\n\u00c8 chiamata \"L'Ilva del Nord-Est\" a causa dell'inquinamento ambientale prodotto con l'emissione di polveri sottili e altre sostanze cancerogene. La ferriera inquina inevitabilmente anche il mare sul quale era direttamente affacciata, e nel quale vengono riversati i fanghi dell'altoforno e scarti dell'acciaieria. Inoltre, durante giornate di forte Bora, il famoso vento di Trieste, le polveri del parco minerali vengono disperse nel vicino rione di Servola e in parte della citt\u00e0, rovinando le carrozzerie delle automobili e imbrattando gli edifici. Numerose le morti sospette tra i dipendenti, secondo i sindacati, che arriverebbero allo sconvolgente numero di 83 operai morti in 13 anni, morti per le polveri e l'amianto inalati.\nAffermazioni che si scontrano con le dichiarazioni del Direttore dello Stabilimento che afferma la regolarit\u00e0 ambientale dell'impianto.\nDati.\nNel 2012 la Ferriera impiegava direttamente 493 dipendenti pi\u00f9 300 dell'indotto (solo 100 direttamente di una sola azienda, Step Impianti).\nLa Ferriera di Servola nel 2011 ha prodotto di ghisa liquida e di ghisa in pani. Il ciclo produttivo dello stabilimento si compone di cokeria, impianto di agglomerazione, altoforno e impianto di colaggio ghisa."}
{"id": "4365540", "revid": "155634", "url": "https://it.wikipedia.org/wiki?curid=4365540", "title": "Armin Niederer", "text": "Biografia.\nIn Coppa del Mondo ha esordito il 10 gennaio 2007 a Flaine (27\u00ba), ha ottenuto il primo podio il 20 marzo 2009 a La Plagne (2\u00ba) e la prima vittoria l'8 dicembre 2012 a Nakiska.\nIn carriera ha partecipato a un'edizione dei Giochi olimpici invernali, (7\u00ba nello ski cross), e a quattro dei Campionati mondiali (7\u00ba a Kreischberg 2015 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4365544", "revid": "1494169", "url": "https://it.wikipedia.org/wiki?curid=4365544", "title": "Hayastani Ankaxowt'yan Gavat' 1998", "text": "La Hayastani Ankaxowt'yan Gavat' 1998 (conosciuta anche come Coppa dell'Indipendenza) \u00e8 stata la settima edizione della Coppa nazionale armena. Il torneo \u00e8 iniziato 6 marzo con il turno preliminare e si \u00e8 concluso il 31 maggio 1998. Il Tsement Ararat ha vinto la coppa per la prima volta battendo in finale il FC Yerevan.\nQuarti di finale.\nGli incontri di andata si disputarono tra il 10 e l'11 mentre quelli di ritorno il 25 aprile 1998.\nSemifinale.\nGli incontri si disputarono il 9 maggio 1998.\nFinale.\nLa finale si svolse il 31 maggio 1998."}
{"id": "4365548", "revid": "119355381", "url": "https://it.wikipedia.org/wiki?curid=4365548", "title": "Sandro Lopez Nunes", "text": "Biografia.\nSandro Lopez Nu\u00f1es \u00e8 nato a Milano il 29 agosto 1937 da Raoul (1885-1938) e Rosa Segre detta Gina (1898-1986), appartenenti entrambi a famiglia ebraica. \u00c8 ultimo di tre figli con Bianca (1922-2014) ed Enrico (1923-1997). Sposato nel 1968 ha due figli Daniela (1970) e David (1972). \u00c8 nipote del mezzosoprano Eugenia Lopez Nunes (1883-1946). Discendente da un'antica famiglia sefardita, viene perseguitato fin dalla nascita per la sua origine ebraica. Durante la seconda guerra mondiale, a causa della calata in Italia delle truppe naziste, \u00e8 costretto alla latitanza. Viene salvato da contadini piemontesi delle Valli di Lanzo che lo proteggono.\nNel suo volume \"Nato con la camicia\" narra le persecuzioni subite e gli espedienti per sfuggire alla deportazione verso i lager nazisti. Dopo aver frequentato il liceo classico presso la scuola ebraica di Milano, si iscrive all'Universit\u00e0 Bocconi, dove si laurea nel 1962 con una tesi in statistica metodologica. Da sempre impegnato nelle istituzioni ebraiche \u00e8 stato presidente dei giovani ebrei milanesi, consigliere, assessore e vicepresidente della Comunit\u00e0 ebraica di Milano e per quattro anni presidente della Federazione Sionistica Italiana.\nEsordisce con una commedia in dialetto milanese \"\u201cEl pacianebbia\u201d\" che, interpretata da Piero Mazzarella, ebbe nel 1982 un grande successo presso il teatro Teatro San Calimero. Studioso di storia contemporanea, ha fatto una ricerca approfondita sull'umorismo che si \u00e8 conclusa con la pubblicazione del suo primo libro \"\u201cAbbasso il fassio - la satira politica nel ventennio\"\" edito da Baldini e Castoldi (1999).\nDal 2007 inizia la sua collaborazione con la casa editrice Mimesis per la quale pubblica un pamphlet \"\u201cIl crocifisso e gli altri segni - Proposte per una laicit\u00e0 di uno stato multietnico\"\". Seguono altre pubblicazioni, nel 2010 la biografia del fondatore del sionismo politico \"\u201cTeodoro Herzl, il Messia degli Ebrei\u201d\", nel 2011 il romanzo \"\u201cNato con la camicia\" - ricordi di un bambino latitante\" e nel 2013 \"\u201cCarriere spezzate\" - gli artisti ebrei colpiti dalle leggi razziali\"."}
{"id": "4365552", "revid": "36426", "url": "https://it.wikipedia.org/wiki?curid=4365552", "title": "Torre di Vach\u00e9ry", "text": "La torre Vach\u00e9ry (pronuncia ) o torre di Vach\u00e9ry (in francese \"tour de Vach\u00e9ry\"), detta anche tour de la Vach\u00e8re, \u00e8 una torre medievale che sorge nella frazione di Vach\u00e9ry di Etroubles, in Valle d'Aosta.\nStoria.\nLa torre di Vach\u00e9ry fu costruita nel XII secolo su fondamenta romane, probabilmente come torre di avvistamento in collegamento visivo con altre torri dalla stessa funzione. Appartenne alla famiglia Vachery (o De Vacheria), fedele ai nobili de La Tour di Etroubles e che probabilmente prese il nome dalla torre, famiglia che si estinse nel XV secolo. Secondo altre fonti, la torre appartenne anche agli stessi nobili de La Tour d'Etroublese. Sia i La Tour di Etroubles che i De Vacheria vengono indicati come famiglie sotto la protezione dei nobili di Gignod.\nVenute meno le necessit\u00e0 difensive, venne in seguito riadattata ad esigenze residenziali.\nDurante la seconda guerra mondiale la frazione di Vach\u00e9ry venne bruciata per una rappresaglia nazista. Per venire incontro alla popolazione allo stremo l'amministrazione locale le don\u00f2 la torre per ricavarne materiale da costruzione, ma i costi eccessivi della demolizione risparmiarono la struttura medievale.\nLa torre \u00e8 stata restaurata negli anni duemila dalla Sopraintendenza regionale ai monumenti che ha rifatto il tetto\nNel 2011 \u00e8 stata annunciata l'ipotesi di un ulteriore intervento di restauro con progetto Interreg.\nDescrizione.\nLa torre di Vach\u00e9ry \u00e8 un monoblocco a pianta quadrata che, secondo Mauro Cortellazzo che riprende il Lange, presenta alcune importanti analogie costruttive con altre torri valdostane costruite in piano, come le mura spesse 2 metri:\nCome le altre torri medievali presentava l'ingresso sopraelevato a 8 metri di altezza, per impedire ai nemici di conquistare la torre: i locali vi accedevano tramite una scala in legno removibile. Sopra all'accesso si leggono ancora \u00abstipite e architrave monolitici e arco di scarico a tre conci\u00bb. In seguito fu aggiunto un accesso a piano terra mentre l'accesso originario sul lato ovest venne murato.\nUna breccia di incerta datazione sulla solida struttura ha dato vita a una leggenda in cui la dama di Vach\u00e9ry, moglie del vassallo della torre che aveva reso cattiva ospitalit\u00e0 ad un nobile di Casa Savoia, implor\u00f2 e mosse a piet\u00e0 quest'ultimo, convincendolo a non destituire dei propri diritti il vassallo suo marito e a interrompere la demolizione della torre, decisa dall'adirato signore contro la dimora in cui aveva cos\u00ec mal dormito. La tradizione vuole che, per contro, il nobile Savoia pretese che la breccia non venisse mai restaurata, a monito e a memoria della sua generosit\u00e0."}
{"id": "4365555", "revid": "125217467", "url": "https://it.wikipedia.org/wiki?curid=4365555", "title": "14. Infanterie-Division (Wehrmacht)", "text": "La 14. Infanterie-Division (14\u00aa divisione fanteria) fu un'unit\u00e0 militare tedesca nata nell'ottobre 1934, mentre la Germania era ancora vincolata alle limitazioni imposte dal trattato di Versailles. Rinominata 14. Infanterie-Division (mot) (14\u00aa divisione fanteria motorizzata) nel novembre 1940 e quindi 14. Panzergrenadier-Division due anni dopo, nel giugno 1943 riacquist\u00f2 il nome originale. Combatt\u00e9 in Polonia e Francia nei primi anni della seconda guerra mondiale, spostandosi al fronte orientale nel giugno 1941, dove era ancora alla fine del conflitto.\nStoria.\nLe origini e lo schieramento in Polonia e Francia.\nLa 14. Infanterie-Division nacque il 1\u00ba ottobre 1934 a Lipsia sotto il nome ufficiale di Wehrgauleitung von Leipzig, presto cambiato in Kommandant von Leipzig, per aggirare le limitazioni alle forze armate tedesche imposte dal trattato di Versailles. I quadri provenivano dall'espansione dell'11. (s\u00e4chsisches) Infanterie-Regiment (11\u00ba reggimento di fanteria sassone) del Reichswehr. Il 15 ottobre 1935, con l'annuncio formale della creazione della Wehrmacht, assunse la denominazione ufficiale di 14. Infanterie-Division.\nNell'ottobre 1938 fu tra le unit\u00e0 che occuparono la Cecoslovacchia, mentre il 1\u00ba settembre 1939 inizi\u00f2 la campagna di Polonia sotto il XVI Armeekorps (mot.) (XVI Corpo d'armata motorizzato) avanzando dalla Slesia verso le citt\u00e0 di Kielce, Lubin e Che\u0142m, in direzione del fiume Bug Occidentale. Nel corso della battaglia di Varsavia rimase nella riserva.\nTerminate le operazioni militari, il 16 ottobre venne trasferita al fronte occidentale, nell'Eifel, da dove, dopo alcuni cambi di organico, prese parte al Fall Gelb, l'invasione di Belgio, Paesi Bassi, Lussemburgo e Francia attuata nel maggio 1940. L'unit\u00e0 attacco a sud della foce della Roer con l'XI Armeekorps, avanzando oltre la Mosa, il Canale Alberto e la Dendre, riuscendo a catturare quindi la citt\u00e0 di Lovanio. La 14\u00aa fanteria prosegu\u00ec quindi la scia di successi oltrepassando la Schelda e il Lys. Nella seconda parte del piano di invasione tedesco (Fall Rot) avanz\u00f2 verso Parigi. Ad operazioni terminate venne assegnata alla riserva, nelle Fiandre, dove rimase fino all'agosto 1940 prima di venire spostata in Germania, sempre nella riserva.\nIn patria la 14. Infanterie-Division venne sottoposta ad un processo di riorganizzazione che culmin\u00f2 nel cambio di nome in 14. Infanterie-Division (mot.) (14\u00aa divisione fanteria motorizzata): l'Infanterie-Regiment 101 (101\u00ba reggimento fanteria) venne distaccato quasi per intero presso la 18. Panzer-Division (18\u00aa divisione corazzata), che acquist\u00f2 anche il II./Artillerie-Regiment 14 (II battaglione del 14\u00ba reggimento artiglieria); solo il I battaglione del 101\u00ba fanteria rimase nella 14. Infanterie-Division (mot.), trasformato per\u00f2 nel 54\u00ba battaglione motociclisti. Conseguentemente, il III./Artillerie-Regiment 14 divenne il II./Artillerie-Regiment 14, il I./Artillerie-Regiment 50, da tempo aggregato alla divisione, vi venne ufficialmente inserito come III./Artillerie-Regiment 14, e, per ultimi, gli elementi ippotrainati dei servizi di supporto andarono alla 122. Infanterie-Division.\nLa 14. Infanterie-Division (mot.) al fronte orientale.\nLa nuova divisione rimase in Germania fino al giugno 1941, quando venne mobilitata per prendere parte, come poi effettivamente fece, all'operazione Barbarossa, l'invasione dell'Unione Sovietica iniziata il 22 giugno 1941. Con il Panzergruppe 3 (3\u00ba gruppo corazzato) si mosse fino a luglio verso Bia\u0142ystok e Minsk, mentre in agosto affront\u00f2 l'Armata Rossa a Smolensk. Concluse il 1941 marciando verso Vjaz'ma e Klin. Il 1942 la vide impegnata nella battaglia di R\u017eev, riuscendo a respingere la controffensiva sovietica iniziata nell'inverno 1941. La divisione stazion\u00f2 attorno a R\u017eev fino agli inizi del marzo 1943. Nel mentre, nel novembre 1942 venne deciso di riorganizzarla nella 14. Panzergrenadier-Division, un'opera che per\u00f2 non venne mai completata.\nLa mancata riorganizzazione e le forti perdite comportarono l'inusuale \"de-motorizzazione\" della divisione, ora schierata sul fiume Neva, per portarla all'iniziale \"status\" di normale divisione di fanteria. Il 30 giugno 1943 ritorn\u00f2 ad essere la 14. Infanterie-Division.\nNuovamente normale divisione di fanteria.\nRestando in prima linea sulla Neva, nel settembre 1943 inizi\u00f2 la ristrutturazione delle forze della 14\u00aa fanteria: il comando e il I./Panzergrenadier-Regiment 101 ritornarono alla divisione dalla disciolta 18. Panzer-Division diventando, rispettivamente, il nuovo comando divisionale e un battaglione del Grenadier-Regiment 101; il I./Grenadier-Regiment 101 riprese vita dal III./Grenadier-Regiment 53; il III./Grenadier-Regiment 11 venne sciolto, l'Aufkl\u00e4rungs-Abteilung 14 (14\u00ba battaglione da ricognizione) divenne il F\u00fcsilier-Bataillon 14 (14\u00ba battaglione fucilieri), l'Artillerie-Regiment 14 ricevette un nuovo battaglione, il numero IV, creato dal cambio di denominazione del II./Artillerie-Regiment 87 della 113. Infanterie-Division. Questo processo dur\u00f2 fino a dicembre inoltrato e non venne interrotto dai combattimenti che nel frattempo proseguirono a Demidov, nel settore di Brjansk e Vicebsk.\nSeguirono combattimenti sulla difensiva in varie zone del fronte con pesanti perdite, fino a quando la formazione non venne quasi del tutto annientata dall'operazione Bagration sovietica che sfond\u00f2 il settore centrale del fronte orientale tedesco (luglio 1944). I superstiti vennero ritirati dal fronte e subito si organizz\u00f2 la ricostituzione dell'unit\u00e0, che comunque combatt\u00e9 arretrando fino a Hola Prystan' e al fiume Narew, dove arriv\u00f2 verso la met\u00e0 di ottobre tenendo la linea fino alla fine del gennaio 1945.\nDopo un breve periodo di riposo a febbraio, verso la met\u00e0 del mese fu spostata in Prussia Orientale, non riuscendo comunque ad arrestare l'Armata Rossa che, anzi, l'obblig\u00f2 ad arretrare fino alla Vistola. La 14. Infanterie-Division si arrese ai sovietici l'8 maggio 1945.\nOrdine di battaglia.\nI dati che seguono sono tratti da okh.it.\n14. Infanterie-Division.\nAgosto 1939\nSettembre 1943\nComandanti.\nDati tratti da:\nDati tratti da:\nDati tratti da:"}
{"id": "4365570", "revid": "124259600", "url": "https://it.wikipedia.org/wiki?curid=4365570", "title": "Brady Leman", "text": "Biografia.\nStagioni 2002-2009.\nAttivo inizialmente nello sci alpino, Leman ha iniziato a disputare gare FIS nel dicembre del 2001 e ha esordito in Nor-Am Cup il 14 dicembre 2002 a Lake Louise in discesa libera (61\u00ba). Nel circuito continentale nordamericano ha conquistato come migliori piazzamenti tre quarti posti, due in supercombinata e uno in supergigante, e si \u00e8 inoltre aggiudicato la medaglia d'argento nella supercombinata ai Campionati canadesi 2008. Ha continuato a gareggiare nello sci alpino fino alla fine del 2008, senza debuttare in Coppa del Mondo n\u00e9 prendere parte a rassegne olimpiche o iridate.\nDal gennaio del 2009 si \u00e8 dedicato prevalentemente al freestyle (anche se aveva gi\u00e0 preso parte a una gara dell'Australia New Zealand Cup nell'agosto precedente), specialit\u00e0 ski cross, debuttando in Coppa del Mondo il 5 gennaio a Sankt Johann in Tirol (11\u00ba) e ai Campionati mondiali nella rassegna iridata di Inawashiro (14\u00ba).\nStagioni 2011-2021.\nIl 17 dicembre 2011 ha conquistato a San Candido la prima vittoria, nonch\u00e9 primo podio, in Coppa del Mondo e l'11 febbraio 2012 ha colto a Canyons il primo podio in Nor-Am Cup (2\u00ba); nella stagione successiva ai Mondiali di Oslo/Voss 2013 si \u00e8 classificato 15\u00ba, mentre ai XXII Giochi olimpici invernali di , suo esordio olimpico, si \u00e8 piazzato al 4\u00ba posto. Sempre nel 2014 ha colto la prima vittoria in Nor-Am Cup, l'8 aprile a Sunshine, e ha preso ancora il via in due gare di sci alpino, le discese libere di Nor-Am Cup disputate a Lake Louise il 10 e l'11 dicembre; nella seconda, l'ultima prova della sua carriera nella disciplina, \u00e8 stato 31\u00ba.\nAi Mondiali di Kreischberg 2015 e di Sierra Nevada 2017 si \u00e8 classificato rispettivamente al 5\u00ba e al 7\u00ba posto; ai XXIII Giochi olimpici invernali di ha vinto la medaglia d'oro nello ski cross. L'anno dopo ai Mondiali di Park City 2019 ha conquistato la medaglia d'argento, mentre a quelli di Idre Fj\u00e4ll/Astana/Aspen 2021 \u00e8 stato 20\u00ba.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross\nNor-Am Cup.\nNor-Am Cup - vittorie.\nLegenda:\nSX = ski cross\nAustralia New Zealand Cup.\nAustralia New Zealand Cup - vittorie.\nLegenda:\nSX = ski cross"}
{"id": "4365581", "revid": "1543377", "url": "https://it.wikipedia.org/wiki?curid=4365581", "title": "Waco C-72", "text": "Waco C-72, o semplicemente C-72, fu una generica designazione militare con cui si faceva riferimento ad una serie di modelli a velatura biplana e cabina di pilotaggio chiusa sviluppati dall'azienda statunitense Waco Aircraft Company (WACO) per il mercato dell'aviazione generale in servizio nella United States Army Air Forces, la componente aerea dello United States Army (l'esercito statunitense) nel 1942. In totale furono 42 gli esemplari che, nelle varie configurazioni simili, furono acquisiti ed utilizzati nel ruolo di aereo da trasporto leggero e da aereo da collegamento dove si ritenne necessario."}
{"id": "4365582", "revid": "729019", "url": "https://it.wikipedia.org/wiki?curid=4365582", "title": "Stazione di Rivarolo Canavese", "text": "La stazione di Rivarolo Canavese \u00e8 una stazione ferroviaria della Ferrovia Canavesana, gestita dal Trenitalia, posta nel comune di Rivarolo Canavese.\nStoria.\nLa stazione fu attivata nel 1882 quale stazione terminale provvisoria della ferrovia Canavesana, sebbene l'inaugurazione ufficiale avvenne il 1\u00ba dicembre 1885.\nIl prolungamento verso Castellamonte, attivato nel 1887, fu innestato sul fascio di binari preesistente a Rivarolo, comportando un prolungamento dello stesso e una stretta curva che rese il fabbricato viaggiatori eccentrico rispetto all'asse del fascio stesso; vestigia di tale stato \u00e8 il fascio di binari di testa ricavato in seguito alla chiusura della linea.\nIl proseguimento da Rivarolo a Pont, realizzato in sostituzione della preesistente tranvia Rivarolo-Cuorgn\u00e8, venne realizzato un regresso che dalla radice sud del piazzale impegna un tratto in rilevato che sovrappassa la strada statale 406.\nLa concessione dell'intero complesso di linee fu affidata alla societ\u00e0 Ferrovia Centrale e tranvie del Canavese (FCC) con Regio Decreto del 18 marzo 1886.\nIn seguito alla fusione con la Societ\u00e0 Anonima Ferrovia Torino-Ciri\u00e8-Valli di Lanzo, avvenuta il 29 marzo 1933, la societ\u00e0 di gestione mut\u00f2 una prima volta il nome in Ferrovie Torino Nord (FTN) e una seconda nel gennaio 1959 allorch\u00e9 alla FTN subentr\u00f2 la Societ\u00e0 Anonima Torinese Tranvie Intercomunali.\nIl 1\u00ba marzo 2002 venne attivata la trazione elettrica fino a Settimo Torinese. Nel gennaio 2003 alla SATTI subentr\u00f2 il Gruppo Torinese Trasporti.\nStrutture ed impianti.\nIl piazzale \u00e8 composto da quattro binari tronchi che sorgono nell'area un tempo occupata dal fascio passante dal quale aveva origine la ferrovia Rivarolo-Castellamonte.\nMovimento.\nLa stazione di Rivarolo \u00e8 servita dai treni regionali in servizio sulla relazione denominata Linea 1 del Servizio Ferroviario Metropolitano di Torino operata da Trenitalia nell'ambito del contratto di servizio stipulato con la Regione Piemonte.\nServizi.\nLa stazione dispone di:\nInterscambi.\nPer alcuni anni dopo la chiusura della tranvia Rivarolo-Cuorgn\u00e8, un tratto della stessa venne utilizzato quale raccordo a servizio della locale manifattura."}
{"id": "4365583", "revid": "247222", "url": "https://it.wikipedia.org/wiki?curid=4365583", "title": "Bestiario siciliano", "text": "Bestiario siciliano \u00e8 una compilation del gruppo musicale ska siciliano Roy Paci &amp; Aretuska, pubblicato nel 2008.\nIl disco.\nIl disco raccoglie sedici brani scelti dai loro vecchi album, oltre a tre tracce inedite: \"Defendemos la alegria\", \"Cambier\u00f2\" (scritta con Pacifico) e \"Slum Shock\". La pubblicazione include, inoltre, un DVD contenente tutti i videoclip del gruppo ed un'esibizione dal vivo con relative riprese nel backstage."}
{"id": "4365584", "revid": "438678", "url": "https://it.wikipedia.org/wiki?curid=4365584", "title": "BESTiario siciliano", "text": ""}
{"id": "4365585", "revid": "1494169", "url": "https://it.wikipedia.org/wiki?curid=4365585", "title": "Kuskokwim", "text": ""}
{"id": "4365589", "revid": "1305772", "url": "https://it.wikipedia.org/wiki?curid=4365589", "title": "Planman", "text": ""}
{"id": "4365592", "revid": "310175", "url": "https://it.wikipedia.org/wiki?curid=4365592", "title": "Sevastopol (nave da battaglia 1895)", "text": ""}
{"id": "4365611", "revid": "131358", "url": "https://it.wikipedia.org/wiki?curid=4365611", "title": "Chikoto Mohamed", "text": ""}
{"id": "4365612", "revid": "767487", "url": "https://it.wikipedia.org/wiki?curid=4365612", "title": "Le guerre del Mondo Emerso - Guerrieri e creature", "text": "Le guerre del Mondo Emerso - Guerrieri e creature \u00e8 il libro illustrato della seconda trilogia \"del Mondo Emerso\" creata da Licia Troisi. Questo libro illustrato da Paolo Barbieri e presenta diversi testi inediti dell'autrice, come il precedente libro illustrato \"Le creature del Mondo Emerso\", riferito a \"Le Cronache del Mondo Emerso\".\nIl libro presenta le illustrazioni e le descrizioni anche caratteriali dei personaggi della trilogia, nonch\u00e9 anche le immagini dei luoghi, degli edifici e dei momenti pi\u00f9 rilevanti."}
{"id": "4365614", "revid": "1414688", "url": "https://it.wikipedia.org/wiki?curid=4365614", "title": "Mika\u00ebl Kingsbury", "text": "Biografia.\nIn Coppa del Mondo ha esordito l'8 gennaio 2010 a Calgary (36\u00ba) e al termine della stagione, ha ottenuto il titolo di Rookie of the Year. Nella stagione successiva ha ottenuto il primo podio l'11 dicembre 2010 a Ruka (2\u00ba) e la prima vittoria dieci giorni dopo a Beida Lake. Ha esordito ai campionati mondiali a Deer Valley 2011, vincendo la medaglia di bronzo nelle gobbe e quella d'argento nelle gobbe in parallelo.\nNella stagione 2011-2012 ha vinto sia la Coppa del Mondo generale e quella di specialit\u00e0 delle gobbe. Ai Mondiali di Voss-Myrkdalen 2013 ha conquistato altre due medaglie: l'oro nelle gobbe e l'argento nelle gobbe in parallelo. Al termine della stagione ha vinto nuovamente la sfera di cristallo generale e quella di specialit\u00e0 delle gobbe. L'anno successivo ha esordito ai Giochi olimpici invernali a , dove ha vinto la medaglia d'argento nelle gobbe. Al termine della stagione ha vinto la sua terza Coppa del Mondo generale consecutiva e quella di specialit\u00e0 delle gobbe.\nAi Mondiali di Kreischberg 2015 ha aggiunto al proprio palmar\u00e8s la medaglia d'argento nelle gobbe e quella d'oro nelle gobbe in parallelo. A fine stagione ha vinto nuovamente la Coppa del Mondo generale e quella di specialit\u00e0 delle gobbe. Nella stagione 2015-2016 ha vinto per la quinta volta consecutiva sia la Coppa del mondo generale sia quella di specialit\u00e0 delle gobbe. Nel 2018 ha preso parte ai XXIII Giochi olimpici invernali a Pyeongchang vincendo l'oro nella gara di gobbe.\nNel 2022 ha preso parte ai XXIV Giochi olimpici invernali a Pechino vincendo la medaglia d'argento nella gara di gobbe.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe\nDM = gobbe in parallelo"}
{"id": "4365618", "revid": "287204", "url": "https://it.wikipedia.org/wiki?curid=4365618", "title": "Mikael Kingsbury", "text": ""}
{"id": "4365623", "revid": "697352", "url": "https://it.wikipedia.org/wiki?curid=4365623", "title": "Bologna Business School (BBS)", "text": ""}
{"id": "4365632", "revid": "547034", "url": "https://it.wikipedia.org/wiki?curid=4365632", "title": "Poltava (nave da battaglia 1894)", "text": "La Poltava () fu una nave da battaglia tipo pre-dreadnought della Voenno Morskoj Flot Rossijskoj Imperii, appartenente della classe Petropavlovsk. La nave prese il nome dalla battaglia di Poltava, combattuta durante la grande guerra del Nord. Catturata dai giapponesi durante la guerra russo-giapponese, fu integrata nella Marina imperiale giapponese col nome di . Rivenduta alla Russia nel 1916 e rinominata \u00c7e\u015fme (), durante la rivoluzione d'ottobre il suo equipaggio si un\u00ec alla flotta rivoluzionaria. Catturata dai britannici, fu prima trasformata in prigione galleggiante ed infine abbandonata a se stessa. Ripresa dai sovietici, rimase in servizio fino al 1924.\nCaratteristiche tecniche.\nNata come versione ingrandita e migliorata della \"Imperator Nikolaj I\", la classe Petropavlovsk divenne poi un progetto nuovo a tutti gli effetti. Abbandonate le casematte, l'armamento secondario fu posizionato in torrette seguendo il design della statunitense classe Indiana. Il sistema propulsivo della \"Poltava\", cos\u00ec come quello della nave sorella \"Petropavlovsk\", era di costruzione britannica. Nonostante ci\u00f2 la \"Poltava\" era leggermente meno potente della \"Petropavlovsk\", ma decisamente pi\u00f9 potente della terza nave della classe, la \"Sevastopol\"', i cui macchinari erano di fabbricazione russa. La produzione della corazzatura fu affidata a Stati Uniti e Germania, che per\u00f2 risentirono di problemi produttivi. Difatti, sola la \"Poltava\" ricevette la nuova corazzatura Krupp sia per lo scafo che per le torrette. Sulla \"Sevastopol'\" infatti fu adottata una corazzatura Harvey, di pi\u00f9 vecchia concezione, mentre la \"Petropavlovsk\" era protetta da semplici lastre di acciaio al nichel.\nServizio.\nLa \"Poltava\" fu impostata il 19 maggio 1892, presso i cantieri dell'ammiragliato di San Pietroburgo. Varata il 6 novembre 1894, entr\u00f2 in servizio nella flotta del Baltico nel 1899. Il 3 ottobre 1900 la \"Poltava\" e la sorella \"Sevastopol'\" salparono alla volta di Port Arthur, dove giunsero il 13 aprile 1901. Al loro arrivo furono incorporate nel \"Primo Squadrone\" dalla flotta del Pacifico. Non essendoci in quel momento conflitti in corso che coinvolgevano l'Impero Russo, la \"Poltava\" non prese parte ad azioni belliche. L'8 febbraio 1904, giorno dello scoppio della guerra russo-giapponese, la Marina imperiale giapponese lanci\u00f2 un attacco a sorpresa contro la flotta russa, in quel momento all'ancora a Port Arthur. La \"Poltava\" fu colpita una volta a poppa, ma i danni furono lievi e non si contarono vittime tra l'equipaggio. In risposta all'attacco, la \"Poltava\" assieme ad altre navi russe tent\u00f2 l'inseguimento delle navi giapponesi, sparando anche alcuni colpi, ma senza ottenere risultati.\nTornata al porto vi rimase per i successivi 6 mesi. Le navi russe tentarono pi\u00f9 volte di rompere il blocco navale giapponese, ma la \"Poltava\" non prese parte a nessuno di questi tentativi.\nIl 9 agosto il Dai-Nippon Teikoku Rikugun, che era avanzato lentamente da sud verso Port Arthur, inizi\u00f2 un assalto alle difese esterne della citt\u00e0. Con la loro base direttamente sotto attacco, alle 07:00 di mattina il \"Primo Squadrone\" tent\u00f2 di fuggire a Vladivostok. Alle 12:55 furono intercettati dalla flotta giapponese, dando il via alla battaglia del Mar Giallo. Al momento dell'inizio della battaglia, la \"Poltava\" era sesta nella linea di battaglia e dalla sua posizione, alle 14:45, inizi\u00f2 a bombardare la \"Asahi\". La \"Mikasa\", nave ammiraglia della flotta giapponese, apr\u00ec a sua volta il fuoco, riuscendo a colpire ripetutamente la \"Poltava\", obbligando cos\u00ec le altre navi russe a indietreggiare per darle sostegno. Le navi russe risposero al fuoco, colpendo pi\u00f9 volte la \"Mikasa\". La \"Poltava\" riusc\u00ec a colpire 2 volte la \"Mikasa\" ed una volta l'incrociatore corazzato \"Nisshin\". A causa dei danni riportati dalla \"Mikasa\", attorno alle 15:20 la flotta giapponese interruppe l'attacco e vir\u00f2 a tribordo. Alle 17:35 i giapponesi si riavvicinarono alla coda della linea di battaglia russa. La \"Mikasa\" ed altre 3 corazzate aprirono il fuoco contro la \"Poltava\" ed un incrociatore corazzato, ma problemi con le torrette costrinsero i giapponesi ritirarsi nuovamente.\nI combattimenti ripresero alle 18:30, con la e la \"Asahi\" che aprirono il fuoco contro la \"Poltava\". Mentre la flotta russa stava fuggendo dai combattimenti, 2 colpi da 305\u00a0mm della \"Asahi\" riuscirono a centrare la torre di comando della nave ammiraglia russa, la \"Cesarevi\u010d\".\nIl viceammiraglio Wilhelm With\u00f6ft, comandante del \"Primo Squadrone\", ed il timoniere della nave rimasero uccisi, mentre il capitano rimase gravemente ferito. La \"Cesarevi\u010d\", priva di controllo, inizi\u00f2 una strettissima virata. Pensando che si trattasse di una manovra ordinata da With\u00f6ft, le navi russe iniziarono a seguire la \"Cesarevi\u010d\", manovrando attentamente per non urtarsi tra loro. Il principe Pavel Ukhtomski, secondo in comando dello squadrone, a bordo della \"Peresvet\", cap\u00ec invece che qualcosa non andava e procedette a segnalare semaforicamente alle altre navi di fare rotta verso Port Arthur. I segnali furono gradualmente riconosciuto dalla \"Pobeda\", dalla \"Pallada\", dalla \"Sevastopol'\" e dalla \"Poltava\". Tornato a Port Arthur il 10 agosto, lo squadrone scopr\u00ec che la citt\u00e0 era stretta d'assedio dalla terza armata giapponese, sotto al comando del barone Nogi Maresuke. Il 5 dicembre la Terza Armata conquist\u00f2 la collina 203, che affacciandosi direttamente sul porto era in una posizione cruciale. Da l\u00ec furono in grado di dirigere il tiro con le batterie di obici d'assedio da 280 mm contro le navi del Primo Squadrone che erano sopravvissute alla battaglia del Mar Giallo. Le navi erano a circa 5,7\u00a0km dalla collina, tutte nel raggio d'azione dell'artiglieria giapponese. Entro il 9 dicembre furono affondate 4 navi da battaglia, tra cui la \"Poltava\", e 2 incrociatori.\nDopo la cattura di Port Arthur, l'8 luglio 1905 gli ingegneri giapponesi riportarono a galla la \"Poltava\". Riparata, fu integrata nella Dai-Nippon Teikoku Kaigun col nome di , in onore dell'antica provincia di Tango, oggi parte della prefettura di Kyoto.\nLa \"Poltava\" fu l'unica nave della sua classe a sopravvivere alla guerra russo-giapponese. La \"Petropavlovsk\" era stata affondata da una mina nei primi mesi di guerra, mentre la \"Sevastopol'\" fu affondata in acque profonde fuori da Port Arthur il giorno della resa del porto, cos\u00ec che un suo eventuale recupero fu impossibile.\nLa \"Poltava\", riparata nell'arsenale navale di Maizuru tra il 1908 e il 1909, fu riclassificata nave da difesa costiera di prima classe.\nL'unica azione di rilievo a cui prese parte con la marina giapponese fu l'assedio di Tsingtao, combattuto durante la prima guerra mondiale. Dato che in questo conflitto Russia e Giappone erano entrambe Alleate, la \"Tango\" fu rivenduta alla Russia nel 1916.\nGiunse a Vladivostok il 21 marzo dello stesso anno fu rinominata \u00c7e\u015fme (), in onore battaglia di \u00c7e\u015fme combattuta tra l'Impero russo e quello ottomano durante la guerra d'indipendenza greca. Il cambio di nome si rese necessario in quanto nel frattempo era stata varata la \"Poltava\", nave da battaglia classe Gangut. Salpata per il mar Mediterraneo, arriv\u00f2 a Porto Said il 6 settembre, andando poi a congiungersi con la flotta alleata, in quel momento al largo di Salamina per obbligare la flotta greca alla resa. Il 22 novembre fu revisionata a Birkenhead, nel Regno Unito, per poi salpare verso Aleksandrovsk, un porto nell'Oblast' di Murmansk, dove giunse il 3 gennaio 1917. Durante la rivoluzione d'ottobre la \"\u00c7e\u015fme\" si un\u00ec alla flotta rivoluzionaria.\nDopo l'intervento alleato nella guerra civile russa, la nave fu catturata dalla Royal Navy, che la trov\u00f2 in condizioni pessime. Trasformata in prigione galleggiante, ospit\u00f2 fino a 40 prigionieri bolscevichi. Dopo il ritiro dei britannici, la \"\u00c7e\u015fme\" divenne la nave ammiraglia della neocostituita flottiglia del Mar Glaciale Artico. Trasferita ad Arcangelo il 16 giugno 1921, fu radiata il 3 luglio 1924 e demolita nello stesso anno."}
{"id": "4365634", "revid": "767487", "url": "https://it.wikipedia.org/wiki?curid=4365634", "title": "Maleno Malenotti", "text": "Biografia.\nPietro Maleno Malenotti (questo il suo nome completo) inizi\u00f2 la sua carriera nel cinema prima come amministratore e direttore di produzione in alcune societ\u00e0 cinematografiche, divenendo poi produttore nel periodo del dopoguerra. \nTra le sue principali produzioni, sia dal punto di vista dell'impegno produttivo che del successo di pubblico, vanno ricordati: Melodie immortali (1955) sulla vita di Pietro Mascagni, Enrico Caruso, leggenda di una voce (1952) e Giuseppe Verdi (1953) tra i film musicali che hanno caratterizzato una fase della sua carriera, La donna pi\u00f9 bella del mondo (1955), una biografia romanzata del soprano Lina Cavalieri, interpretata da Gina Lollobrigida; Ombre bianche (1960), con la regia di Nicholas Ray, ambientato fra i ghiacci del polo artico, tratto dal romanzo \"Paese dalle ombre lunghe\" di Hans Ruesch e interpretato da Anthony Quinn, nel ruolo di protagonista, affiancato dalla giapponese Y\u014dko Tani, che fu la rivelazione del momento; La grande strada azzurra il primo film di Gillo Pontecorvo.\nTra gli altri furono girati anche Madame Sans-G\u00eane con Sophia Loren del 1961, con la regia di Christian-Jaque e Arabella con Virna Lisi e con la regia di Bolognini.\nFu vittima di rapimento nel maggio 1976 mentre si trovava nella sua tenuta in provincia di Pisa, e - nonostante il pagamento di un riscatto - non fu mai liberato.\n\u00c8 il padre del regista Roberto Malenotti."}
{"id": "4365635", "revid": "287204", "url": "https://it.wikipedia.org/wiki?curid=4365635", "title": "MG D-Type", "text": "La D-Type \u00e8 un'autovettura prodotta dalla Morris Garages dal 1931 al 1932.\nStoria.\nIl modello aveva installato il motore della MG M-Type ed il telaio della MG C-Type, e fu disponibile in versione roadster e salonette. Della prima versione ne vennero fabbricati 208 esemplari, mentre della seconda 37. Cinque esemplari furono spediti a carrozzieri privati.\nLa D-Type aveva installato un motore in linea a quattro cilindri da 847 cm\u00b3 di cilindrata a distribuzione monoalbero. Dotato di un singolo carburatore SU, questo propulsore produceva 27 CV di potenza a 4.500 giri al minuto ed era installato anteriormente. La trazione era posteriore, mentre il cambio era tre rapporti non sincronizzati. Il quarto rapporto era opzionale. Le sospensioni erano a balestra, mentre i freni erano a tamburo ed agivano tramite un cavo.\nIl modello raggiungeva una velocit\u00e0 massima di 97 km/h. La D-Type \u00e8 oggi una vettura relativamente rara, anche perch\u00e9 molti esemplari sono stati convertiti in repliche della C-Type. Esternamente identica alla D-Type era la F-Type, che per\u00f2 aveva installato un motore pi\u00f9 grande."}
{"id": "4365639", "revid": "126257", "url": "https://it.wikipedia.org/wiki?curid=4365639", "title": "MG D-Type Midget", "text": ""}
{"id": "4365642", "revid": "830939", "url": "https://it.wikipedia.org/wiki?curid=4365642", "title": "Jos\u00e9 Manuel Pando", "text": "Nominato presidente della Bolivia nel 1899, entr\u00f2 in guerra col Brasile e altern\u00f2 momenti di tensione e distensione col Cile.\nCess\u00f2 gli incarichi nel 1904."}
{"id": "4365644", "revid": "126257", "url": "https://it.wikipedia.org/wiki?curid=4365644", "title": "MG D-type", "text": ""}
{"id": "4365650", "revid": "287204", "url": "https://it.wikipedia.org/wiki?curid=4365650", "title": "Friedrich Christian Glume", "text": "Friedrich Christian Glume apparteneva ad una famiglia di scultori. Suo padre era Johann Georg Glume, allievo di Andreas Schl\u00fcter, e suo fratello era Carl Philipp Glume.\nA partire dal 1735 Friedrich Christian collabor\u00f2 alla decorazione della cripta della chiesa della guarnigione di Potsdam. Nel 1737 fu attivo a Rheinsberg, dove lavor\u00f2 per l'allora principe ereditario Federico di Prussia, il quale lo prese al proprio servizio anche negli anni seguenti, soprattutto a Potsdam e Sanssouci.\nNel 1749 spos\u00f2 Charlotte Dorothea Cupcovius.\nAlla sua morte lasci\u00f2 alcune opere incompiute per la chiesa francese di Potsdam, al cui completamento lavor\u00f2 suo fratello Carl Philipp."}
{"id": "4365652", "revid": "110157", "url": "https://it.wikipedia.org/wiki?curid=4365652", "title": "Kelila (nome)", "text": "Origine e diffusione.\nSecondo alcune fonti vuol dire \"corona d'alloro\" in ebraico, ed \u00e8 quindi analogo per semantica a nomi quali Laura, Laurel e Dafne. Secondo altre, invece, si basa su un aggettivo ebraico significante \"completo\", \"intero\", \"perfetto\", il che lo renderebbe analogo ai nomi Emma e Irma.\nVa notato che la variante yiddish Kaila coincide con un nome hawaiiano, composto da \"ka\" (un articolo determinativo) e \"ila\" (\"scuro\", e anche \"voglia scura\"), che viene usato anche per indicare la pelle dal colore mutevole dei polpi. La sua variante di trascrizione \"Kayla\", inoltre, coincide con il nome inglese \"Kayla\".\nOnomastico.\nIl nome \u00e8 adespota, cio\u00e8 non \u00e8 portato da alcuna santa, quindi l'onomastico ricade il 1\u00ba novembre, in occasione di Ognissanti."}
{"id": "4365654", "revid": "372624", "url": "https://it.wikipedia.org/wiki?curid=4365654", "title": "Tour de la Vach\u00e8re", "text": ""}
{"id": "4365659", "revid": "123477483", "url": "https://it.wikipedia.org/wiki?curid=4365659", "title": "Play-Doh", "text": "Play-Doh \u00e8 il nome commerciale di un materiale plastico modellabile prodotto e commercializzato dalla Hasbro, normalmente utilizzato come gioco dai bambini. Ha delle caratteristiche fisiche particolari e specifiche; le pi\u00f9 importanti sono la malleabilit\u00e0 e l'elasticit\u00e0.\nNata inizialmente come pasta per la pulizia della carta da parati fu brevettata da Noah McVicker e Joseph McVicker nel 1965 con il brevetto USA 3.167.440.\nLa composizione esatta non \u00e8 nota ma alcuni fra i principali componenti sono:"}
{"id": "4365663", "revid": "729019", "url": "https://it.wikipedia.org/wiki?curid=4365663", "title": "Ismael Montes", "text": "Biografia.\nMinistro della guerra e poi presidente della Bolivia dal 1904 al 1909, entr\u00f2 in contrasto con le gerarchie ecclesiastiche e istitu\u00ec il matrimonio civile.\nMinistro plenipotenziario in Inghilterra dal 1911 e nuovamente presidente dal 1913 al 1917, si schier\u00f2 a favore degli USA nella prima guerra mondiale.\nMinistro plenipotenziario in Francia dal 1917, fu presidente del Partito Liberale Boliviano dal 1928."}
{"id": "4365667", "revid": "474175", "url": "https://it.wikipedia.org/wiki?curid=4365667", "title": "Nogoy\u00e1", "text": "Nogoy\u00e1 \u00e8 una citt\u00e0 dell'Argentina, capoluogo dell'omonimo di dipartimento nella provincia del Entre R\u00edos.\nInfrastrutture e trasporti.\nNogoy\u00e1 sorge lungo la strada nazionale 12 che unisce la regione della Mesopotamia con la provincia di Buenos Aires."}
{"id": "4365668", "revid": "599013", "url": "https://it.wikipedia.org/wiki?curid=4365668", "title": "Bracciante agricolo", "text": "Un bracciante agricolo (o anche bracciale) indica un operaio che prestava le proprie braccia come forza-lavoro in agricoltura in cambio di una retribuzione in natura o in denaro, quindi a chi lavorava la terra alle dipendenze dirette di un proprietario terriero o di chi per esso ne faceva le veci (in questo caso poteva trattarsi di un \u201cmassaro\u201d, detto anche \u201cmassaio\u201d).\nStoria.\nPer chiarezza, questo mestiere (gi\u00e0 riconosciuto dal catasto onciario del Regno di Napoli istituito nel XVIII secolo) pu\u00f2 essere differenziato da quello del \u201c\"campagnuolo\"\u201d termine col quale si intendeva una persona che lavorava in proprio la terra di sua propriet\u00e0. Infatti ancora oggi in volgo comune il campagnolo \u00e8 colui che lavora e ricava grazie a un proprio fazzoletto di terra, mentre bracciante \u00e8 specificatamente considerato chi effettua qualsiasi tipo di lavori manuali per un periodo determinato di tempo, e che per questo sono detti \u201c\"lavori stagionali\"\u201d, ossia che richiedono un incremento del numero dei lavoratori per un breve periodo di tempo e che sono difatti retribuiti \u201c\"a giornata\"\u201d o \u201c\"a settimana\"\u201d, come la raccolta di frutta e cereali o per lavorazioni straordinarie da attuare in tempi ristretti. Erano molto diffusi nel XIX secolo e nella prima met\u00e0 del XX, quando esisteva ancora il latifondo e non erano diffuse le macchine agricole. Oggi \u00e8 diffuso largamente solo per colture che richiedono elevata manodopera (es. olivicoltura, floricoltura ecc.). Viene chiamato bracciante perch\u00e9 offre le proprie braccia per lavorare nei latifondi, terreni di propriet\u00e0 dei latifondisti.\nNel mondo.\nItalia.\nLa legge 6 marzo 1998, n. 40 e la legge 24 dicembre 2007, n. 247 riconoscono, disciplinano e garantiscono il lavoro stagionale, ma spesso i braccianti agricoli rappresentano una porzione di lavoro fiscalmente evaso dai datori di lavoro che, per questo motivo, non possono fornire garanzie (se non sulla parola) a tutela dei diritti dei loro salariati. Nel contempo questo genere di rapporto lavorativo favorisce sia una continua e feconda mobilit\u00e0 dei lavoratori che un'impossibilit\u00e0 di attribuire agli stessi responsabilit\u00e0 (anche penali) che riguardino la professionalit\u00e0 espressa durante lo svolgimento delle attivit\u00e0 lavorative."}
{"id": "4365670", "revid": "92723", "url": "https://it.wikipedia.org/wiki?curid=4365670", "title": "Southern Capital Cup 2007 - Singolare", "text": "Il singolare del torneo di tennis Southern Capital Cup 2007, facente parte dell'ATP Challenger Series, ha avuto come vincitore Simon Greul che ha battuto in finale Jun Woong-sun 6-3, 6-2."}
{"id": "4365674", "revid": "92723", "url": "https://it.wikipedia.org/wiki?curid=4365674", "title": "Southern Capital Cup 2007 - Doppio", "text": "Il doppio del torneo di tennis Southern Capital Cup 2007, facente parte dell'ATP Challenger Series, ha avuto come vincitori Teodor-Dacian Craciun e Florin Mergea che hanno battuto in finale Aleksej Kedrjuk e Aleksandr Kudrjavcev 6-2, 6-1."}
{"id": "4365676", "revid": "92723", "url": "https://it.wikipedia.org/wiki?curid=4365676", "title": "Mamaia Challenger 2007 - Singolare", "text": "Il singolare del torneo di tennis Mamaia Challenger 2007, facente parte dell'ATP Challenger Series, ha avuto come vincitore Sebasti\u00e1n Decoud che ha battuto in finale Victor Crivoi 6-3, 6-3."}
{"id": "4365679", "revid": "167951", "url": "https://it.wikipedia.org/wiki?curid=4365679", "title": "Roberto Natale", "text": "Biografia.\nLaureato in Filosofia, giornalista RAI dagli anni ottanta, ha iniziato a lavorare presso la redazione RAI del Lazio. Ha svolto l'attivit\u00e0 sindacale come segretario dell'Usigrai dal 1996 al 2006.\nDal 2007 \u00e8 stato per sei anni presidente della Federazione Nazionale Stampa Italiana (il sindacato nazionale dei giornalisti). A seguito del suo ingresso in politica con il partito di Nichi Vendola, nel gennaio 2013 ha lasciato l'incarico.\nIl 19 marzo 2013 diviene portavoce istituzionale del presidente della Camera, Laura Boldrini.\nAttivit\u00e0 politica.\nCandidato al Senato della Repubblica Italiana come candidato della lista Sinistra Ecologia Libert\u00e0 nelle regioni Lazio e Abruzzo per le elezioni politiche italiane del 2013, non viene eletto, perch\u00e9 Sel non supera in queste regioni la quota di sbarramento per permettere l'elezione di pi\u00f9 senatori. \u00c8 stato portavoce del Presidenza della Camera dei Deputati, Laura Boldrini, sempre di Sinistra Ecologia Libert\u00e0."}
{"id": "4365681", "revid": "92723", "url": "https://it.wikipedia.org/wiki?curid=4365681", "title": "Mamaia Challenger 2007 - Doppio", "text": "Il doppio del torneo di tennis Mamaia Challenger 2007, facente parte dell'ATP Challenger Series, ha avuto come vincitori Marc Fornell Mestres e Gabriel Trujillo Soler che hanno battuto in finale Gabriel Moraru e Horia Tec\u0103u 6-4, 6-4."}
{"id": "4365683", "revid": "830939", "url": "https://it.wikipedia.org/wiki?curid=4365683", "title": "Bautista Saavedra Mallea", "text": "Ministro dell'istruzione, fu presidente della Bolivia dal 1921 al 1925 in modo dittatoriale. Dopo la fine del mandato fu ambasciatore in Europa."}
{"id": "4365684", "revid": "1442080", "url": "https://it.wikipedia.org/wiki?curid=4365684", "title": "Camparini Gioielli Cup 2007 - Singolare", "text": "Il singolare del torneo di tennis Camparini Gioielli Cup 2007, facente parte dell'ATP Challenger Series, ha avuto come vincitore Olivier Patience che ha battuto in finale F\u00e9lix Mantilla 66-7, 6-1, 7-66."}
{"id": "4365686", "revid": "1442080", "url": "https://it.wikipedia.org/wiki?curid=4365686", "title": "Camparini Gioielli Cup 2007 - Doppio", "text": "Il doppio del torneo di tennis Camparini Gioielli Cup 2007, facente parte dell'ATP Challenger Series, ha avuto come vincitori Franco Ferreiro e Lamine Ouahab che hanno battuto in finale Pablo Cuevas e Horacio Zeballos 6-4, 1-6, [10-4]."}
{"id": "4365688", "revid": "1442080", "url": "https://it.wikipedia.org/wiki?curid=4365688", "title": "Open Diputaci\u00f3n 2007 - Singolare", "text": "Il singolare del torneo di tennis Open Diputaci\u00f3n 2007, facente parte dell'ATP Challenger Series, ha avuto come vincitore Adri\u00e1n Men\u00e9ndez Maceiras che ha battuto in finale Dudi Sela 6-4, 0-6, 7-5."}
{"id": "4365689", "revid": "767487", "url": "https://it.wikipedia.org/wiki?curid=4365689", "title": "Novodneprite", "text": "La novodneprite \u00e8 un minerale approvato dall'IMA nel 2005 scoperto nel giacimento di Novodneprovskoe nel Kazakistan. Il nome deriva dal luogo di ritrovamento."}
{"id": "4365690", "revid": "1442080", "url": "https://it.wikipedia.org/wiki?curid=4365690", "title": "Open Diputaci\u00f3n 2007 - Doppio", "text": "Il doppio del torneo di tennis Open Diputaci\u00f3n 2007, facente parte dell'ATP Challenger Series, ha avuto come vincitori Santiago Ventura e Fernando Vicente che hanno battuto in finale Paul Capdeville e Leonardo Mayer 6-4, 6-3."}
{"id": "4365691", "revid": "1442080", "url": "https://it.wikipedia.org/wiki?curid=4365691", "title": "Shelbourne Irish Open 2007 - Singolare", "text": "Il singolare del torneo di tennis Shelbourne Irish Open 2007, facente parte dell'ATP Challenger Series, ha avuto come vincitore Rohan Bopanna che ha battuto in finale Martin Pedersen 6-4, 6-3."}
{"id": "4365692", "revid": "1442080", "url": "https://it.wikipedia.org/wiki?curid=4365692", "title": "Shelbourne Irish Open 2007 - Doppio", "text": "Il doppio del torneo di tennis Shelbourne Irish Open 2007, facente parte dell'ATP Challenger Series, ha avuto come vincitori Rohan Bopanna e Adam Feeney che hanno battuto in finale Lars Burgsm\u00fcller e Mi\u0161a Zverev 6-2, 6-2."}
{"id": "4365694", "revid": "92723", "url": "https://it.wikipedia.org/wiki?curid=4365694", "title": "Montauban Challenger 2007 - Singolare", "text": "Il singolare del torneo di tennis Montauban Challenger 2007, facente parte dell'ATP Challenger Series, ha avuto come vincitore Michael Lammer che ha battuto in finale Thierry Ascione 1-6, 6-3, 7-64."}
{"id": "4365698", "revid": "92723", "url": "https://it.wikipedia.org/wiki?curid=4365698", "title": "Montauban Challenger 2007 - Doppio", "text": "Il doppio del torneo di tennis Montauban Challenger 2007, facente parte dell'ATP Challenger Series, ha avuto come vincitori Marc Fornell Mestres e Gabriel Trujillo Soler che hanno battuto in finale Adriano Biasella e Jean-Ren\u00e9 Lisnard 6-3, 7-5."}
{"id": "4365699", "revid": "1442080", "url": "https://it.wikipedia.org/wiki?curid=4365699", "title": "Sporting Challenger 2007 - Singolare", "text": "Il singolare del torneo di tennis Sporting Challenger 2007, facente parte dell'ATP Challenger Series, ha avuto come vincitore Carlos Berlocq che ha battuto in finale Boris Pa\u0161anski 6-4, 6-2."}
{"id": "4365701", "revid": "287204", "url": "https://it.wikipedia.org/wiki?curid=4365701", "title": "Sporting Challenger 2007 - Doppio", "text": "Il doppio del torneo di tennis Sporting Challenger 2007, facente parte dell'ATP Challenger Series, ha avuto come vincitori Pablo Cuevas e Horacio Zeballos che hanno battuto in finale Pablo And\u00fajar e Fl\u00e1vio Saretta 6-3, 6-1."}
{"id": "4365702", "revid": "767487", "url": "https://it.wikipedia.org/wiki?curid=4365702", "title": "Daniel Salamanca", "text": "Deputato dal 1901, senatore dal 1904, presidente del Partito Repubblicano Genuino dal 1912 al 1919, fu nominato presidente della Bolivia nel 1931.\nBiografia.\nPer i suoi tratti somatici duri e lo sguardo affilato, fu noto presso i propri compatrioti col soprannome de \"el Chino\" (il Cinese). \nSal\u00ec alla presidenza nel 1931, quando il paese stava attraversando una difficile crisi economica. Contemporaneamente promosse una demilitarizzazione del Chaco, una desolata regione al confine tra Bolivia e Paraguay che si credeva erroneamente ricca di petrolio. L'anno seguente tuttavia, un'azione non autorizzata delle forze armate boliviane contro un fortino paraguaiano scaten\u00f2 un conflitto tra i due paesi. \nL'andamento del conflitto rivel\u00f2 subito le carenze dell'esercito di La Paz cos\u00ec come l'incapacit\u00e0 di alcuni dei suoi comandanti. Dopo una sconfitta disastrosa, Salamanca cacci\u00f2 il capo di stato maggiore, il tedesco Hans Kundt. Il novembre 1934 si rec\u00f2 nel quartier generale dell'esercito a Villamontes per rimuovere il comandante Enrique Pe\u00f1aranda del Castillo. Questi tuttavia organizz\u00f2 un colpo di Stato e, una volta giunto Salamanca, gli intim\u00f2 di rassegnare le dimissioni. Rimpiazzato dal suo vice Jos\u00e9 Luis Tejada Sorzano rientr\u00f2 nella sua citt\u00e0 natale dove mor\u00ec a causa di un cancro allo stomaco."}
{"id": "4365703", "revid": "385977", "url": "https://it.wikipedia.org/wiki?curid=4365703", "title": "Legge di Gell Mann-Nishijima", "text": ""}
{"id": "4365705", "revid": "74801", "url": "https://it.wikipedia.org/wiki?curid=4365705", "title": "Maria Eleonora d'Assia-Rotenburg", "text": "Biografia.\nMaria Eleonora era la seconda dei figli di Guglielmo, Langravio d'Assia-Rotenburg e di sua moglie Maria Anna di L\u00f6wenstein-Wertheim-Rochefort. Fu una sorella maggiore di Ernesto Leopoldo d'Assia-Rotenburg, futuro sovrano della sua nativa Assia-Rotenburg.\nFidanzata a Teodoro Eustachio di Sulzbach, l'erede del regnante Conta Palatino di Sulzbach Cristiano Augusto, si spos\u00f2 il 9 giugno 1692 a Lobositz in Boemia. La coppia ebbe nove figli, di cui tre avrebbero avuto ulteriormente progenie.\nMor\u00ec a Sulzbach all'et\u00e0 di 44 anni."}
{"id": "4365706", "revid": "1442080", "url": "https://it.wikipedia.org/wiki?curid=4365706", "title": "Nielsen USTA Pro Tennis Championship 2007 - Singolare", "text": "Il singolare del torneo di tennis Nielsen USTA Pro Tennis Championship 2007, facente parte dell'ATP Challenger Series, ha avuto come vincitore Noam Okun che ha battuto in finale Kevin Anderson 6-4, 6-3."}
{"id": "4365707", "revid": "599013", "url": "https://it.wikipedia.org/wiki?curid=4365707", "title": "Torin Yater-Wallace", "text": "Biografia.\nIn Coppa del Mondo ha esordito il 20 marzo 2011 a La Plagne, ottenendo subito la prima vittoria, nonch\u00e9 primo podio.\nIn carriera ha partecipato a un'edizione dei Giochi olimpici invernali, (26\u00ba nell'halfpipe), e due dei Campionati mondiali, vincendo la medaglia d'argento a Oslo-Tryvann 2013.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4365708", "revid": "1442080", "url": "https://it.wikipedia.org/wiki?curid=4365708", "title": "Nielsen USTA Pro Tennis Championship 2007 - Doppio", "text": "Il doppio del torneo di tennis Nielsen USTA Pro Tennis Championship 2007, facente parte dell'ATP Challenger Series, ha avuto come vincitori Patrick Briaud e Chris Drake che hanno battuto in finale Nicholas Monroe e Izak Van Der Merwe 7-65, 6-4."}
{"id": "4365711", "revid": "55438929", "url": "https://it.wikipedia.org/wiki?curid=4365711", "title": "Agust\u00edn Morales Hernandez", "text": ""}
{"id": "4365712", "revid": "1442080", "url": "https://it.wikipedia.org/wiki?curid=4365712", "title": "Seguros Bolivar Open Bogot\u00e1 2007 - Singolare", "text": "Il singolare del torneo di tennis Seguros Bolivar Open Bogot\u00e1 2007, facente parte dell'ATP Challenger Series, ha avuto come vincitore Carlos Salamanca che ha battuto in finale Thomaz Bellucci 4-6, 6-3, 6-2."}
{"id": "4365713", "revid": "599013", "url": "https://it.wikipedia.org/wiki?curid=4365713", "title": "Seguros Bolivar Open Bogot\u00e1 2007 - Doppio", "text": "Il doppio del torneo di tennis Seguros Bolivar Open Bogot\u00e1 2007, facente parte dell'ATP Challenger Series, ha avuto come vincitori Brian Dabul e Santiago Gonz\u00e1lez che hanno battuto in finale Pablo Gonz\u00e1lez e Leonardo Mayer 6-2, 6-2."}
{"id": "4365715", "revid": "1442080", "url": "https://it.wikipedia.org/wiki?curid=4365715", "title": "Mantova Challenger 2007 - Singolare", "text": "Il singolare del torneo di tennis Mantova Challenger 2007, facente parte dell'ATP Challenger Series, ha avuto come vincitore Alessio Di Mauro che ha battuto in finale Thierry Ascione 7-5, 7-66."}
{"id": "4365718", "revid": "695564", "url": "https://it.wikipedia.org/wiki?curid=4365718", "title": "Il Mucchio Selvaggio (rivista)", "text": ""}
{"id": "4365721", "revid": "55439016", "url": "https://it.wikipedia.org/wiki?curid=4365721", "title": "Khyber pass", "text": ""}
{"id": "4365722", "revid": "1442080", "url": "https://it.wikipedia.org/wiki?curid=4365722", "title": "Mantova Challenger 2007 - Doppio", "text": "Il doppio del torneo di tennis Mantova Challenger 2007, facente parte dell'ATP Challenger Series, ha avuto come vincitori Andrej Golubev e Francesco Piccari che hanno battuto in finale Leonardo Azzaro e Marco Crugnola 6-3, 6-2."}
{"id": "4365726", "revid": "729019", "url": "https://it.wikipedia.org/wiki?curid=4365726", "title": "Enrique Pe\u00f1aranda del Castillo", "text": "Comandante dell'esercito boliviano dal 1933 al 1938 e Ministro della difesa dal 1939, fu eletto presidente della Bolivia nel 1940.\nBiografia.\nFiglio di una famiglia meticcia, nel 1907 entr\u00f2 nel Collegio Militare della Nazione di La Paz facendo poi carriera nell'esercito raggiungendo nel 1928 il grado di colonnello.\nNel 1932 fu uno dei protagonisti dello scoppio della guerra del Chaco, quando la sua 4\u00aa divisione attacc\u00f2 il fortino paraguaiano Carlos Antonio L\u00f3pez. Dopo la disastrosa battaglia di Campo V\u00eda pocket il presidente boliviano Daniel Salamanca cacci\u00f2 il capo di stato maggiore Hans Kundt e lo rimpiazz\u00f2 con Pe\u00f1aranda il quale fu anche promosso al grado di Brigadier Generale.\nNonostante il cambio ai vertici militari la situazione per i boliviani peggior\u00f2 ulteriormente quando persero il forte Ballivian. Furioso il presidente Salamanca rimosse Pe\u00f1aranda e il 27 novembre 1934 si rec\u00f2 d'ispezione al quartier militare dell'esercito a Villamontes, a pochi chilometri dalla linea del fronte. Una volta sul posto il capo di Stato fu costretto da un gruppo di ufficiali, guidati dallo stesso Pe\u00f1aranda, a rassegnare le dimissioni e rimpiazzato dal suo vice Jos\u00e9 Luis Tejada Sorzano. Nonostante l'andamento disastroso del conflitto egli riusc\u00ec a salvaguardare la propria immagine tanto da essere celebrato come un eroe di guerra. Negli anni seguenti Pe\u00f1aranda continu\u00f2 a districarsi tra l'esercito e la politica, avvicinandosi sempre pi\u00f9 alle lobby minerarie.\nIn occasione delle elezioni del 1940 Pe\u00f1aranda fu presentato come candidato alla presidenza dal blocco di centro-destra Concordancia. Grazie anche alla soppressione delle formazioni politiche avversarie pot\u00e9 trionfare con oltre l'85% delle preferenze.\nCon l'entrata degli Stati Uniti nella seconda guerra mondiale Pe\u00f1aranda si ritrov\u00f2 in una posizione particolare. Nonostante la Bolivia avesse troncato le relazioni con l'Asse dopo l'attacco a Pearl Harbour, il governo decise di entrare nel blocco alleato solamente il 7 aprile 1943. Il 5 maggio successivo il capo di Stato boliviano si rec\u00f2 in visita dal suo omologo statunitense Franklin Delano Roosevelt. Nel corso di quest'incontro Pe\u00f1aranda vendette ad un prezzo irrisorio le preziose riserve di stagno del suo paese al governo americano. Questo fatto, unito alla dura repressione dei minatori, che era culminata con il massacro di Catavi del 21 dicembre 1942, portarono ad una rapida caduta di popolarit\u00e0 per l'ormai ex-eroe della guerra del Chaco.\nIl 20 dicembre 1943 un gruppo di ufficiali nazionalisti guidati da Gualberto Villarroel e supportato dal Movimento Nazionalista Rivoluzionario rovesci\u00f2 Pe\u00f1aranda con un colpo di Stato.\nPosto inizialmente agli arresti, and\u00f2 successivamente in esilio nella Spagna franchista, dove mor\u00ec."}
{"id": "4365728", "revid": "1983214", "url": "https://it.wikipedia.org/wiki?curid=4365728", "title": "Marianna (disambigua)", "text": ""}
{"id": "4365733", "revid": "287204", "url": "https://it.wikipedia.org/wiki?curid=4365733", "title": "Leandro Gomez Harley", "text": ""}
{"id": "4365734", "revid": "110157", "url": "https://it.wikipedia.org/wiki?curid=4365734", "title": "Schnaudertal", "text": "Schnaudertal \u00e8 un comune tedesco di 997 abitanti, situato nel land della Sassonia-Anhalt.\n\u00c8 nato il 1\u00ba gennaio 2010 dall'unione dei comuni di Br\u00f6ckau e Wittgendorf."}
{"id": "4365736", "revid": "1941276", "url": "https://it.wikipedia.org/wiki?curid=4365736", "title": "Heart of Gold", "text": "Heart of Gold \u00e8 un brano musicale scritto ed interpretato dal musicista canadese Neil Young, incluso nel suo album \"Harvest\" del 1972 e pubblicato anche su singolo (B-side \"Sugar Mountain\").\nSi tratta dell'unico singolo di Young ad aver raggiunto la vetta della classifica negli Stati Uniti. In Canada, il singolo raggiunse la prima posizione in classifica l'8 aprile 1972, data nella quale Young aveva conquistato anche il primo posto nella classifica degli album con \"Harvest\". \nIl brano arriva primo anche in Canada per due settimane, in quarta posizione in Norvegia, in sesta in Germania, in ottava in Olanda ed in decima nel Regno Unito.\nNel 2004, la rivista \"Rolling Stone\" ha classificato il brano alla posizione numero 297 nella lista delle 500 migliori canzoni di sempre da loro redatta.\nIl brano.\nLa canzone, che contiene contributi vocali da parte di James Taylor e Linda Ronstadt, \u00e8 una delle composizioni pi\u00f9 celebri di Neil Young, e fa parte della serie dei brani dell'autore costituiti da dolci ballate acustiche country-folk molto amate dal suo pubblico (soprattutto negli Stati Uniti).\nNel 1985, Bob Dylan ammise di non amare la canzone, nonostante gli fosse sempre piaciuta la musica di Neil Young, perch\u00e9 riteneva che il canadese si fosse troppo \"ispirato\" al suo stile in questa occasione.\nComposizione.\nImpossibilitato a stare a lungo in piedi a causa di un infortunio alla schiena, all'epoca della composizione del brano Young non era in grado di suonare la sua chitarra elettrica e allora pass\u00f2 alla chitarra acustica, che poteva suonare comodamente anche stando seduto o sdraiato. Oltre a comporre testo e musica alla chitarra, Young suon\u00f2 inoltre l'armonica a bocca durante i tre intermezzi strumentali, inclusa l'introduzione.\nRegistrazione.\n\"Heart of Gold\" venne registrata durante le sessioni iniziali per \"Harvest\" all'inizio del 1971 ai Quadrafonic Sound Studios di Nashville, Tennessee. La Ronstadt (che avrebbe in seguito reinterpretato \"Love is a Rose\" di Young) e Taylor si trovavano a Nashville all'epoca per un'apparizione allo show televisivo di Johnny Cash, e il produttore dell'album Elliot Mazer organizz\u00f2 che essi partecipassero alla sessione in studio cantando i cori di sottofondo nella canzone di Young.\nCover.\n\"Heart of Gold\" \u00e8 stata reinterpretata da Tanya Donelly, Matchbox Twenty, Tori Amos, Free Dominguez, Johnny Cash, Willie Nelson, Richard Lloyd, Bettye LaVette, Birds and Batteries, Zakk Wylde (con i Black Label Society), Boney M, Carla Cook, Lawrence Gowan, Stereophonics, Rockapella, Roxette, Kiki Dee, Backburner, Hanah, Ossifar, The James Last Orchestra, Five for Five, Sally Dworsky, Channeling Owen, Stoney LaRue, The Bad Plus, Dave Matthews &amp; Jimmy Buffett (con la Coral Reefer Band), Lisa Frazier, Tavi Gevinson, Charles Bradley &amp; Thomas Brenneck."}
{"id": "4365737", "revid": "287204", "url": "https://it.wikipedia.org/wiki?curid=4365737", "title": "Gregorio Agos", "text": ""}
{"id": "4365740", "revid": "125648812", "url": "https://it.wikipedia.org/wiki?curid=4365740", "title": "Martini-Henry Mk I\u2013IV", "text": "Martini-Henry Mk I\u2013IV (semplicemente Martini-Henry dagli ideatori della culatta e della canna, da non confondersi col fucile Henry ideato da Benjamin Tyler Henry) \u00e8 un fucile a retrocarica di fabbricazione britannica ad azione singola, in cui l'apertura della culatta viene comandata da una leva posta dietro al grilletto.\nStoria.\nAdottato nel 1871 dal \"British Army\" fu soggetto, nei tre decenni successivi, di numerose varianti ed adattamenti, e divenne l'arma simbolo dell'Epoca vittoriana e della politica espansionistica dell'Impero britannico, poich\u00e9, grazie alla sua solidit\u00e0 ed affidabilit\u00e0, rest\u00f2 per lungo tempo in dotazione nelle colonie ed ex-colonie britanniche. Continu\u00f2 ad esser utilizzato sino all'inizio del XX secolo per vedere la comparsa, nell'esercito britannico, di un'arma a ripetizione, ma il Martini-Henri continu\u00f2 a coesistere col Lee-Metford; ambedue poi sostituiti dal Lee-Enfield.\nMentre il \"fucile Snider\" era un adattamento di un fucile precedente (il Pattern 1853 Enfield ad avancarica), il Martini-Henri che lo sostitu\u00ec fu concepito con un dispositivo di carica dalla culatta. Diverse varianti apparvero a partire dal 1877, la carabina fu costruita in diversi modelli: \"Cavalry Carbine\", \"Garrison Artillery Carbine\", \"Artillery Carbine\" (Mark I, Mark II, e Mark III). Quest'arma corta, con la canna avente lunghezza di circa 21,35 pollici (52\u00a0cm) a seconda dei tipi, utilizzava un proiettile meno potente di quello del fucile (palla pi\u00f9 leggera, di 415 \"grani\", propulsa da una carica pi\u00f9 debole (75 \"grani\") riconoscibile per un segno verde, mentre le cartucce per fucile, che potevano essere utilizzate anche sulla carabina (ma a prezzo di un rinculo veramente notevole), avevano un segno rosso. Esistevano anche dei M-H corti di piccolo calibro, destinati all'addestramento al tiro nelle scuole militari, dei giovani cadetti.\nAspetti tecnici.\nLa culatta.\nLa culatta a blocco pivotante fu ideata dallo svizzero Friedrich von Martini, derivandola da quella del fucile Peabody. Martini apport\u00f2 un miglioramento alla culatta del Peabody: l'armamento del percussore interno era simultaneo al movimento della leva di sottoguardia, mentre nel Peabody era presente un cane esterno che si doveva alzare per fare fuoco.\nLa canna.\nLa canna, concepita dall'armaiolo scozzese Alexander Henry, era lunga 33.22 \"pollici\" (84\u00a0cm). Di grosso calibro (\".45\" equivalente a 11.43\u00a0mm.), e di forma ettagonale, aveva 7 rigature (al passo di un giro ogni 22 \"pollici\") ed era molto adatta per l'utilizzo della polvere nera.\nFunzionamento.\nIl funzionamento era assai semplice; quando la leva di sottoguardia \u00e8 spinta verso il basso, fa ruotare il meccanismo di chiusura della culatta, che si apre; mettendo la cartuccia nell'alloggiamento e riportando la leva nella posizione iniziale si chiude la camera di scoppio e l'armamento del percussore: l'arma \u00e8 pronta al tiro; dopo il tiro, la spinta della leva verso il basso assicura l'apertura della culatta e l'espulsione del bossolo.\n La cadenza di tiro del M-H, fucile a colpo singolo ma con sistema di carica semplice e rapido, era di 10-12 colpi al minuto.\nMalgrado la sua affidabilit\u00e0, in condizioni estreme (calore ambientale torrido, polvere e tiro a volont\u00e0, come in Sudan durante la Guerra mahdista) la culatta si poteva bloccare. Fu allora adottata una leva di sottoguardia pi\u00f9 lunga (Martini-Henri Mark IV), che permetteva una maggior forza sul meccanismo, peggiorando l'estetica dell'arma e diminuendone la rapidit\u00e0 di tiro. Un altro problema era rappresentato dal surriscaldamento della canna che poteva provocare ustioni alle dita; si rimedi\u00f2 con una copertura di cuoio che copriva la canna. Il forte rinculo (\"\u00abit kicked like a mule\u00bb\": \u00abscalcia come un mulo\u00bb), che aumentava quando l'arma si surriscaldava, era noto alle truppe. I sergenti dovevano sorvegliare che, durante il fuoco, i soldati tenessero il calcio del fucile bene appoggiato alla spalla, e non lo allontanassero, cosa che faceva diminuire la violenza dell'urto ma peggiorava la precisione del tiro.\nLa cartuccia.\nLe munizioni per il M-H erano denominate \"Short-Chamber Boxer-Henry .45 caliber\", poich\u00e9 inizialmente esisteva un modello di munizione pi\u00f9 lungo che fu presto abbandonato, che il suo progettista fu il colonnello Edward M. Boxer e che il calibro era circa 0,45 \"pollici\" (11.50\u00a0mm).\nIl bossolo in carta metallizzata fu abbandonato dopo la disfatta sub\u00ecta dagli inglesi nella Battaglia di Isandlwana contro gli Zulu: la commissione d'inchiesta fece sapere che il contenitore era troppo fragile e si fendeva facilmente, oppure aderiva alla camera quando il fucile si surriscaldava in seguito a tiri rapidi. Al suo posto fu adottato un bossolo in ottone stirato.\nLa carica di polvere era composta da 85 \"grani\" (5.51 g) di polvere nera \"Curtis &amp; Harvey N\u00b06\", conosciuta gi\u00e0 allora per il forte rinculo. La palla era di piombo, a base cava e naso ottuso, pesava 485 \"grani\" (29,8 grammi) ed era di calibro .458. Per evitare che si bloccasse nella canna, era avvolta in uno strato di carta cerata, per cui il calibro reale era il .460. Aveva una velocit\u00e0 iniziale di 1250 \"ft/s\" (380\u00a0m/s). Sul piano balistico, si trattava quindi di una \"slug\" (\u00ab lumaca\u00bb): un proiettile grosso e pesante dotato di bassa velocit\u00e0 iniziale, con grande potenza d'arresto ma inadatto, per la maggior parte dei tiratori, al tiro preciso a distanze superiori alle 500 iarde.\nVarianti.\nConobbe in 30 anni, quattro varianti e tre cambi di calibro. I Mark I, II e III di calibro .45 si differenziavano per piccoli dettagli. Il M-H Mark II, che fu utilizzato durante la Guerra anglo-zulu del 1879, aveva un mirino graduato fino a 1800 \"yard\". Ovviamente la precisione a quella distanza con un proiettile di quasi 12\u00a0mm di diametro, sparato con bassa velocit\u00e0 iniziale e con traiettoria parabolica era una pura illusione. Per contro questo tipo di tiro era utile per impedire l'avvicinamento di truppe che si muovevano a ranghi serrati. A corta distanza (da 300-400 \"yard\") la palla di grosso calibro del M-H aveva effetti devastanti, come fatto notare da un'analisi redatta dai chirurghi militari dopo i combattimenti contro gli zulu.\nTra il 1880 ed il 1890 i vantaggi dei piccoli calibri erano divenuti evidenti, quindi il M-H ricevette una nuova canna, di calibro .402 (10.21\u00a0mm). Ma a quell'epoca, in particolare dopo l'assedio di Malakand in Afghanistan (luglio-agosto 1897), i vantaggi del calibro .303 British utilizzato dai nuovi fucili Lee-Metford a ripetizione erano apparsi ancora pi\u00f9 evidenti: i Pashtun avevano dovuto abbandonare l'assedio, lasciando sul terreno pi\u00f9 di 2.000 morti, contro 206 caduti da parte britannica. Cosicch\u00e9 a 60.000 Martini nuovi, di calibro .402, furono cambiate le canne ritornando al vecchio calibro .45 prima di essere inviate alle colonie per armare le truppe indigene; questo modello venne denominato Martini-Henry Mark IV (A o B a seconda avessero la leva di lunga o corta).\nNel 1898 il \"War Department\" aveva compreso che il calibro .303 British era nettamente superiore, sul piano balistico al grosso calibro .45. Si cominci\u00f2 quindi ad adottare ai Martini-Henry canne di calibro .303, inizialmente a rigatura poco pronunciata per le cartucce a polvere nera (fucili Martini-Metford, 1889), poi a rigatura pi\u00f9 profonda per le cartucce a polvere infume (fucile Martini-Enfield, 1895). All'inizio delle guerre boere il Martini-Henry calibro .45 fu nettamente surclassato dal Mauser calibro 7\u00a0mm dei Boeri: il grosso calibro britannico era inadatto al tiro a lunga distanza su bersagli in movimento e su tiratori mimetizzati in un ambiente desertico che ben conoscevano. Il Lee-Metford a ripetizione venne messo a punto per competere coi Mauser.\nSviluppi successivi.\nDotato di un proiettile avente grande potenza d'arresto, \u00e8 stato, fin dalle origini, utilizzato per la caccia alle grosse prede.\nLe cartucce aventi calibro \"civile\" \".577/450 Martini-Henry\", denominate 11,43x60R in Europa continentale, sono state fabbricate fino alla met\u00e0 del XX secolo, dalla Kynoch. Con palle speciali blindate o semi-blindate ed una carica adeguata, le M-H era in grado di fermare, a breve distanza, la carica di un grosso animale.\nComunque, il meccanismo Martini, con la sostituzione della canna con una liscia, \u00e8 servito per la fabbricazione di fucili da caccia calibro 12 a un colpo per utilizzi difficili. La firma Greener vendette per lungo tempo un fucile da caccia calibro 12 \u00abindistruttibile\u00bb derivato dal M-H.\nNella cultura britannica.\nCitazioni.\nIl generale Frederic Augustus Thesiger, secondo barone di Chelmsford, inizi\u00f2 la Guerra anglo-zulu invadendo lo Zululand nel 1879. Fu quasi subito sconfitto il 22 gennaio 1879 nella battaglia di Isandlwana (disastro che la vittoriosa resistenza dei britannici nella Battaglia di Rorke's Drift pot\u00e9 appena attenuare) poi, dopo diversi scontri sanguinosi, riusc\u00ec a battere definitivamente gli zulu nella Battaglia di Ulundi (4 luglio 1879).\nIn \"Cuore di tenebra\" di Joseph Conrad compare pi\u00f9 volte il Martini-Henry:\n\u00ab...l'eco di una fucilata alle mie spalle mi assord\u00f2. Mi voltai, la cabina era ancora piena di fumo e di rumore e io balzai alla ruota del timone. Quell'idiota di un negro aveva mollato tutto per aprire lo sportello e tirare col Martini-Henry.\u00bb\nAl cinema.\nIl Martini-Henry \u00e8 presente nei film:\nNei videogiochi.\nIn Battlefiled 1 il Martini-Henry \u00e8 l'arma che si sblocca al raggiungimento del livello 10 della classe scout, compare in due versioni: la versione d'ordinanza classica e una dotata di mirino ottico."}
{"id": "4365742", "revid": "81195", "url": "https://it.wikipedia.org/wiki?curid=4365742", "title": "James Woods (sciatore)", "text": "Biografia.\nIn Coppa del Mondo ha esordito in una gara di halfpipe il 13 gennaio 2008 a Les Contamines (37\u00ba) e ha ottenuto la prima vittoria, nonch\u00e9 primo podio, in una gara di slopestyle il 7 settembre 2012 a Ushuaia. Nella stessa stagione conquista la coppa di specialit\u00e0 di slopestyle.\nIn carriera ha partecipato a due edizioni dei Giochi olimpici invernali, (5\u00ba nello slopestyle) e (4\u00ba nello slopestyle), e a quattro dei Campionati mondiali, vincendo complessivamente tre medaglie tra cui l'oro a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4365745", "revid": "1494169", "url": "https://it.wikipedia.org/wiki?curid=4365745", "title": "Hayastani Ankaxowt'yan Gavat' 1999", "text": "La Hayastani Ankaxowt'yan Gavat' 1999 (conosciuta anche come Coppa dell'Indipendenza) \u00e8 stata la ottava edizione della Coppa nazionale armena. Il torneo \u00e8 iniziato il 3 aprile e si \u00e8 concluso il 29 maggio 1999. Il Tsement Ararat ha vinto la coppa per la seconda volta battendo in finale il Shirak Gyumri.\nOttavi di finale.\nGli incontri di andata si disputarono il 3 mentre quelli di ritorno l'11 aprile 1999.\nQuarti di finale.\nGli incontri di andata si disputarono il 20 mentre quelli di ritorno il 30 aprile 1999.\nSemifinale.\nGli incontri di andata si disputarono il 10 mentre quelli di ritorno il 21 maggio 1999.\nFinale.\nLa finale si svolse il 29 maggio 1999."}
{"id": "4365753", "revid": "767487", "url": "https://it.wikipedia.org/wiki?curid=4365753", "title": "Madame Sans-G\u00eane (film 1961)", "text": "Madame Sans-G\u00eane \u00e8 un film del 1961 diretto da Christian-Jaque.\nLa pellicola, di produzione italo-franco-iberica, \u00e8 l'adattamento cinematografico dell'omonima commedia di Victorien Sardou e \u00c9mile Moreau.\nLa commedia di Sardou e Moreau divenne estremamente popolare e, oltre che un romanzo da Raymond Lepelletier, fu adattata per il cinema in questo e in altri film tra cui \"Madame Sans-G\u00eane\" (1924) con la star del film muto Gloria Swanson.\nLa storia divenne anche il soggetto dell'opera lirica \"Madame Sans-G\u00eane\" di Umberto Giordano la cui prima ebbe luogo al Metropolitan Opera House nel 1915.\nTrama.\nA Parigi, la lavandaia Catherine, durante i moti rivoluzionari dell'agosto 1792, si trova i ribelli in casa; protesta, invoca l'aiuto di Bonaparte che \u00e8 suo cliente, ma poi si adatta e si innamora del loro capo, il sergente Fran\u00e7ois L\u00e9f\u00e8vre.\nSposatolo, lo va a raggiungere in Italia e insieme riescono a sabotare un reparto di soldati austriaci, da cui sono stati fatti prigionieri e condannati a morte. L\u00e9f\u00e8vre \u00e8 nominato da Napoleone colonnello. Divenuto Imperatore, Bonaparte nomina L\u00e9f\u00e8vre duca di Danzica e in seguito, gli destina il regno di Westfalia, preferendolo al fratello Girolamo.\nMa Catherine, nella sua prima comparsa a corte, si scontra con le sorelle di Napoleone, usando un linguaggio troppo realista, che costringe l'imperatore ad imporre a L\u00e9f\u00e8vre il divorzio. \nMa Catherine affronta l'imperatore e..."}
{"id": "4365755", "revid": "899609", "url": "https://it.wikipedia.org/wiki?curid=4365755", "title": "Engelmondo di Velsen", "text": "Agiografia e culto.\nSan Engelmondo era originario dell'Inghilterra e divenne un monaco benedettino in giovane et\u00e0. Divenne sacerdote e poi abate. Si spost\u00f2 in Frisia, evangelizzato la regione insieme a San Villibrordo.\nRicopr\u00ec il ruolo di abate nel monastero di Velsen vicino ad Haarlem.\nLe reliquie del santo sono custodite nella Cattedrale di San Bavo ad Haarlem.\nNell'arte, Engelmondo \u00e8 raffigurato come un abate pellegrino con una fontana che scaturisce sotto il suo bastone. Egli \u00e8 venerato a Velsen e nella Frisia. Il santo viene invocato contro il mal di denti."}
{"id": "4365763", "revid": "47767", "url": "https://it.wikipedia.org/wiki?curid=4365763", "title": "Tuomas", "text": ""}
{"id": "4365772", "revid": "104458", "url": "https://it.wikipedia.org/wiki?curid=4365772", "title": "Filip Flisar", "text": "Biografia.\nStagioni 2003-2011.\nFilip Flisar ha iniziato la sua carriera nello sci alpino: attivo in gare FIS dal dicembre del 2002, in Coppa Europa ha esordito il 7 febbraio 2007 a Sarentino in discesa libera (64\u00ba) e ha ottenuto il miglior piazzamento il 17 marzo successivo a Santa Caterina Valfurva in supercombinata (40\u00ba), nell'ultima gara disputata nel circuito continentale europeo. Durante la sua carriera nello sci alpino non ha esordito in Coppa del Mondo n\u00e9 ha preso parte a rassegne olimpiche o iridate.\nPur continuando a prendere saltuariamente parte a gare minori di sci alpino, dalla stagione 2007-2008 si dedica principalmente al freestyle, specialit\u00e0 ski cross; ha debuttato nella disciplina in occasione della gara di Coppa del Mondo disputata il 6 marzo a Grindelwald (53\u00ba). Ai XXI Giochi olimpici invernali di , sua prima presenza olimpica, si \u00e8 classificato all'8\u00ba posto; l'anno dopo ai Mondiali di Deer Valley 2011, suo esordio iridato, si \u00e8 piazzato all'11\u00ba posto.\nStagioni 2012-2020.\nL'11 gennaio 2012 ha conquistato all'Alpe d'Huez la prima vittoria, nonch\u00e9 primo podio, in Coppa del Mondo; in quella stessa stagione 2011-2012 ha vinto la Coppa del Mondo di ski cross staccando Brady Leman, secondo classificato, di 39 punti. Ai Mondiali di Oslo/Voss 2013 si \u00e8 piazzato al 5\u00ba posto e ai XXII Giochi olimpici invernali di al 6\u00ba.\nAi Mondiali di Kreischberg 2015 ha vinto la medaglia d'oro; nella successiva rassegna iridata di Sierra Nevada 2017 \u00e8 stato 4\u00ba, mentre ai XXIII Giochi olimpici invernali di si \u00e8 classificato al 7\u00ba posto. L'anno dopo ai Mondiali di Park City 2019 \u00e8 stato 8\u00ba.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4365777", "revid": "1272592", "url": "https://it.wikipedia.org/wiki?curid=4365777", "title": "Manfio", "text": "Manf\u00eco \u00e8 una piccola frazione dei comuni di Casarano e Ruffano, nella provincia di Lecce in Puglia. Il versante casaranese conta circa 30 abitanti, quello ruffanese circa 20. Si trova a 4\u00a0km da Casarano e a 43\u00a0km da Lecce.\nOspita in prevalenza residenze stagionali e conserva la Cripta del Santissimo Crocefisso, anch'essa divisa tra i due comuni.\nCripta del Santissimo Crocefisso.\nLa Cripta basiliana del Santissimo Crocefisso \u00e8 una cavit\u00e0 naturale nella roccia e sorge in collina (155 m s.l.m.), a circa un chilometro dallo svincolo della SP 360 di Casarano. Al di sopra della grotta sono conservati i ruderi di un antico convento di monaci basiliani.\nLe pareti della cripta decorate da affreschi, risalenti al XVI - XVII secolo; in particolare \u00e8 notevole l'affresco alle spalle dell'altare che raffigura il Cristo crocifisso con Giovanni e l'Addolorata\nIl menhir.\nA Manfio nel 1985 \u00e8 stato rinvenuto un menhir. Il monolite, la cui somit\u00e0 \u00e8 bifida, presenta due simboli cruciformi incisi su due delle facce.\nIl \"parco astronomico\".\nNei pressi del paese sorge il principale parco astronomico della Puglia."}
{"id": "4365780", "revid": "287204", "url": "https://it.wikipedia.org/wiki?curid=4365780", "title": "Max Chilton", "text": "Ha debuttato in Formula 1 nella stagione 2013, correndo per la Marussia, avendo precedentemente corso per la squadra satellite della Marussia in GP2, la Carlin, nella stagione 2012 di GP2. Anche suo fratello, Tom Chilton, \u00e8 un pilota automobilistico professionista. Chilton nasce da una famiglia di appassionati di corse e suo padre, Grahame, \u00e8 il proprietario del team Carlin.\nCarriera.\nKart.\nChilton inizi\u00f2 la sua carriera da pilota a 10 anni nei kart, dove corse per due anni imparando le basi tra gli allievi del kart prima di salire alla categoria Junior TKM. Inizi\u00f2 a farsi un nome al J.I.C.A., dove fece apparizioni regolari sul podio, prima di dirottare la sua attenzione alle monoposto a 14 anni. In tutto questo periodo Chilton corse nel Super 1 National Kart Championship.\nT Cars.\nIncastr\u00f2 nel suo campionato di kart nel 2005 una stagione nel T Cars, per piloti tra i quattordici e i diciassette anni di et\u00e0. Concluse ottavo nella sua prima stagione, poi concluse al terzo posto l'Autumn Trophy. Continu\u00f2 nelle T Cars nel 2006, dove fin\u00ec per essere il secondo arrivato dietro Luciano Bacheta per soli tre punti. Vinse sette gare contro le sei di Bacheta.\nFormula 3 inglese.\nChilton debutt\u00f2 alla seconda gara nel campionato di Formula 3 inglese nel 2007 per il team Arena International, nonostante non avesse ancora compiuto i 16 anni minimi per consentirgli la partecipazione: ebbe un permesso speciale fino al suo sedicesimo compleanno. Il suo migliore risultato fu l'11\u00ba posto ottenuto a Bucarest e a Brands Hatch.\nPartecip\u00f2 anche alla gara di Laguna Seca del campionato Star Mazda in qualit\u00e0 di pilota ospite, di \"guest driver\", Chilton non pot\u00e9 ottenere punti. Inoltre gareggi\u00f2 alla 1000 km di Silverstone del 2007 con il fratello Tom per il team Arena e finirono al sesto posto assoluto, otto giri dietro ai vincitori Nicolas Minassian e Marc Gen\u00e9 su Peugeot.\nChilton tent\u00f2 una seconda stagione, stavolta al team Hitech Racing di David Hayle e miglior\u00f2 salendo al 10\u00ba posto in campionato. Ottenne due pole position, una a Monza e l'altra a Rockingham e sal\u00ec due volte sul podio - secondo nella prima gara ad Oulton Park e terzo a Rockingham. Si trasfer\u00ec alla Carlin per la stagione 2009, segnando tre pole position nelle prime quattro gare. Chilton ottenne due vittorie nel corso del campionato; la prima all'autodromo di Algarve, a Portim\u00e3o, la seconda nell'ultima gara della stagione a Brands Hatch.\nGP2 Series.\nChilton si iscrive al campionato GP2 Asia Series per l'inverno 2009-2010 con il team Barwa Addax. Da qui Chilton si trasferisce all'Ocean per la stagione 2010 della GP2 ottenendo come miglior risultato un 5\u00ba posto.\nNel 2011 Chilton firma per la Carlin per la prima stagione completa con loro in GP2, avendo gi\u00e0 corso l\u00ec in Formula 3. Nel corso dell'anno il suo compagno di squadra cambiava: in alcune gare corse il campione della Formula Renault 3.5 Series Michail Al\u00eb\u0161in, in altre il portoghese \u00c1lvaro Parente. Concluse 22\u00ba la GP2 Asia e 20\u00ba la main series. Rimane nel team, anche con il sostegno del team Marussia di Formula 1 per la stagione 2012 GP2 accanto a Rio Haryanto. Ottenne il suo primo podio nella main series nella gara lunga del primo round del campionato a Sepang, in Malaysia, poi conquist\u00f2 la prima pole e la prima vittoria nella gara lunga all'Hungaroring, in Ungheria. Questo grande miglioramento di forma, allineato ai molti arrivi a punti durante la stagione, ha consentito a Chilton di raggiungere il 4\u00ba posto nel campionato piloti.\nFormula 1.\n2011: Force India.\nNel novembre 2011 Chilton prov\u00f2 la Force India al test per giovani piloti di Abu Dhabi. Questa fu la seconda volta per Max alla guida di una vettura di Formula 1, dopo che prov\u00f2 con la stessa squadra su un rettilineo per un test aerodinamico.\n2012-2014: Marussia.\nSuccessivamente firma con la Marussia un contratto da terzo pilota e collaudatore per la seconda parte del campionato Campionato Mondiale di Formula 1 2012, iniziando dal Gran Premio del Giappone. Chilton partecip\u00f2 alla prima sessione di prove al Gran Premio di Abu Dhabi a novembre. Nel dicembre 2012, Nikolaj Fomenko, il capo ingegnere della Marussia, ha annunciato che Chilton correr\u00e0 come pilota titolare con il team per il mondiale 2013. Il suo compagno di squadra \u00e8 il francese Jules Bianchi, proveniente da un anno come collaudatore alla Force India. Il pilota inglese, per\u00f2, non esordisce bene, venendo surclassato dal compagno di scuderia sia in Australia che in Malesia. Con l'avanzare della stagione Chilton continua a risultare meno veloce di Bianchi, riducendo per\u00f2 il distacco dal pilota francese e riuscendo a portare a termine tutte le gare della stagione. Questa regolarit\u00e0, tuttavia, non lo porta a marcare punti n\u00e9 gli evita l'ultimo posto nella classifica piloti. Chilton viene confermato dalla Marussia anche per il campionato 2014, sempre al fianco di Jules Bianchi. Come nella stagione precedente il pilota britannico risulta complessivamente meno veloce del compagno di squadra, pur riuscendo a tagliare il traguardo con regolarit\u00e0. Tuttavia, nel Gran Premio del Canada Chilton si deve ritirare per un contatto al primo passaggio proprio con Bianchi, ponendo fine alla serie di 25 gran premi completati consecutivi. A causa della crisi economica della Marussia, Chilton salta gli ultimi appuntamenti del campionato. Non avendo trovato un'altra scuderia interessata ad ingaggiarlo per la stagione 2015, Chilton conclude la sua carriera in Formula 1 con 0 punti conquistati.\nDopo la Formula 1.\nTerminata l'esperienza nella massima serie motoristica, nel 2015 corre nell'Indy Lights con il team Carlin Motorsport, mentre dal 2016 al 2017 prende parte al campionato IndyCar con il team Chip Ganassi Racing. Dal 2018 mantiene la categoria ritornando al team Carlin Motorsport."}
{"id": "4365782", "revid": "1305772", "url": "https://it.wikipedia.org/wiki?curid=4365782", "title": "Leader (programma televisivo)", "text": "Leader \u00e8 un programma televisivo d'approfondimento politico condotto da Lucia Annunziata e andato in onda in quattro puntate in prima serata, a partire dal 18 gennaio 2013. Durante il programma sono stati messi a confronto i principali leader della scena politica italiana, in vista delle elezioni politiche del 2013.\nIspirato al modello statunitense town hall meeting, il format \u00e8 stato ideato per mettere direttamente in contatto la cittadinanza e la politica, cercando di colmare una mancanza che l'autrice ha notato essere propria della situazione italiana, in particolare negli ultimi tre anni (2010-2013).\nIl 19 gennaio 2013, dopo la prima puntata, la conduttrice ha dichiarato di volersi scusare con il pubblico perch\u00e9 lei stessa, criticata da pi\u00f9 parti, non \u00e8 stata in grado di gestire in maniera consona il programma."}
{"id": "4365783", "revid": "1305772", "url": "https://it.wikipedia.org/wiki?curid=4365783", "title": "MotoGP 13", "text": "MotoGP 13 \u00e8 un videogioco sviluppato da Milestone, basato sul Motomondiale 2013. La data di uscita \u00e8 21 giugno 2013 per PlayStation 3, PlayStation Vita, Xbox 360 e PC.\nDopo anni di pausa, e la chiusura di THQ, la Milestone ha sviluppato un nuovo titolo.\nBench\u00e9 graficamente gradevole e una Patch 1.1, ha ancora diversi problemi tecnici, soprattutto nei collegamenti online."}
{"id": "4365794", "revid": "119666534", "url": "https://it.wikipedia.org/wiki?curid=4365794", "title": "Campionato Ga\u00facho 2013", "text": "Il Campeonato Ga\u00facho de Futebol de 2013, denominato anche Gauch\u00e3o Chevrolet 2013 per ragioni di sponsorizzazione, \u00e8 stata la 93\u00aa edizione della massima serie calcistica dello stato brasiliano del Rio Grande do Sul. Organizzato dalla \"Federa\u00e7\u00e3o Ga\u00facha de Futebol\", si \u00e8 disputato dal 19 gennaio al 5 maggio ed \u00e8 stato vinto dall'Internacional.\nFormula.\nAl torneo prendono parte 16 squadre divise in due gruppi.\nIl torneo consta di due fasi distinte. Nella prima, denominata \"Ta\u00e7a Piratini\", ogni squadra affronta una volta ciascuna squadra dell'altro gruppo, e le prime quattro classificate dei due gruppi si affrontano in una serie di play-off che determina il vincitore di questa fase. Nella seconda fase, denominata \"Ta\u00e7a Farroupilha\", ogni squadra affronta una volta ciascuna squadra del proprio gruppo. Anche in questo caso, le prime quattro classificate dei due gruppi danno luogo ad una serie di playoff per stabilire il vincitore di questa fase. Le squadre vincitrici delle due fasi si affrontano in una finale di andata e ritorno per determinare il vincitore del campionato. Se una squadra vince entrambe le fasi, sar\u00e0 automaticamente designata campione.\nLe ultime tre classificate nella classifica combinata delle due fasi (playoff esclusi) vengono retrocesse nella seconda divisione statale.\nClassifica aggregata.\nLe ultime tre classificate retrocedono nella seconda divisione statale, mentre le prime tre si qualificano per la Coppa del Brasile 2014. Infine, la miglior piazzata tra le squadre che non fanno parte delle prime tre divisioni nazionali (S\u00e9rie A, B o C) ottiene l'accesso alla S\u00e9rie D 2013, la quarta ed ultima serie nazionale brasiliana.\nAl campione ed al vice-campione vengono assegnate automaticamente le prime due posizioni in graduatoria.\nLegenda:\nNote:"}
{"id": "4365798", "revid": "149485", "url": "https://it.wikipedia.org/wiki?curid=4365798", "title": "Valentin Muratov", "text": "Biografia.\nNato nel villaggio Kost\u00fbkovo del rajon Ka\u0161irskij della Oblast' di Mosca, trascorse a Mosca l'infanzia e la prima giovinezza durante gli anni difficili della seconda guerra mondiale. Dopo la morte del padre in guerra, lavor\u00f2 ancora adolescente in una fabbrica di munizioni. Cominci\u00f2 a praticare la ginnastica artistica dopo la fine della guerra, con il ritorno a scuola. Ben presto emerse come uno dei migliori ginnasti dell'Unione Sovietica e, tra il 1952 e il 1956, come uno dei migliori al mondo.\nNel 1951 spos\u00f2 Sof'ja Ivanovna Muratova, anche lei ottima ginnasta; e dal matrimonio nacquero due figli: Sergej nel 1952 e Andrej nel 1961. Dopo aver vinto la medaglia d'oro nel concorso a squadra maschile nelle Olimpiadi del 1952 (Giochi della XV Olimpiade, Helsinki) port\u00f2 a casa quattro medaglie d'oro (individuale, corpo libero, sbarra, squadre) e una di bronzo (anelli) ai Campionati mondiali di ginnastica artistica di Roma del 1954. Due anni dopo, nei Giochi della XVI Olimpiade di Melbourne, vinse ben quattro medaglie nelle Olimpiadi del 1956, vincendo l'oro nel concorso a squadra, nel corpo libero, e nel volteggio, e la medaglia d'argento negli anelli. L'ultima sua partecipazione a una gara internazionale avvenne ai campionati mondiali di ginnastica artistica che si svolsero a Mosca nel 1958, dove vinse la medaglia d'oro nel concorso a squadre.\nFu costretto al ritiro nel 1958, in seguito a un infortunio. Dal 1960 al 1968 fu allenatore della squadra nazionale sovietica di ginnastica artistica guidandola in numerosi successi. Valentin Muratov scomparve pochi giorni dopo la morte della moglie"}
{"id": "4365800", "revid": "1442080", "url": "https://it.wikipedia.org/wiki?curid=4365800", "title": "Quinto Petilio Spurino", "text": "Biografia.\nNel 181 a.C. era pretore urbano e gli fu affidato il compito di arruolare truppe.\nFu eletto console nel 176 a.C. con Gneo Cornelio Scipione Ispallo; mor\u00ec quello stesso anno combattendo contro i Liguri."}
{"id": "4365801", "revid": "287204", "url": "https://it.wikipedia.org/wiki?curid=4365801", "title": "Campionato Gaucho 2013", "text": ""}
{"id": "4365814", "revid": "1730115", "url": "https://it.wikipedia.org/wiki?curid=4365814", "title": "Alfabeto singalese", "text": "L'Alfabeto singalese \u00e8 un abugida usato dalla popolazione singalese in Sri Lanka per scrivere la lingua singalese, la lingua p\u0101li liturgica e il sanscrito; fa parte della Famiglia di scritture Brahmi e la sua origine risale a 2000 anni fa.\nL'alfabeto singalese \u00e8 spesso considerato un doppio alfabeto, o un alfabeto dentro un alfabeto, dovuto alla presenza di due insiemi di lettere.\nL'insieme principale, conosciuto come \u015buddha si\u1e43hala (\u0dc1\u0dd4\u0daf\u0dca\u0db0 \u0dc3\u0dd2\u0d82\u0dc4\u0dbd) o e\u1e37u h\u014d\u1e0diya (lingua Elu: \u0d91\u0dc5\u0dd4 \u0dc4\u0ddd\u0da9\u0dd2\u0dba) che rappresenta tutti i fonemi nativi. Per poter includere anche le parole Pali e Sanscrite, c'\u00e8 l'insieme esteso mi\u015bra si\u1e43hala (Singalese misto: \u0db8\u0dd2\u0dc1\u0dca\u200d\u0dbb \u0dc3\u0dd2\u0d82\u0dc4\u0dbd).\nL'alfabeto \u00e8 scritto da sinistra a destra. La scrittura singalese \u00e8 abugida, ogni consonante ha una vocale inerente (/a/), che pu\u00f2 essere cambiata con un segno vocale differente.\nLa maggior parte delle lettere singalesi \u00e8 curvilinea e le linee diritte sono quasi completamente assenti; questo perch\u00e9 il singalese era solito essere scritto su foglie di palme essiccate.\nL'insieme di lettere principali \u00e8 un sott'insieme del mi\u015bra si\u1e43hala (Singalese misto).\nQuesto alfabeto \"puro\" contiene tutti i grafemi necessari per scrivere in Elu (Singalese classico) come descritto nella grammatica classica Sidatsan\u0306gar\u0101 (1300 d.C.).\nQuesta \u00e8 la ragione per cui questo insieme \u00e8 chiamato E\u1e37u h\u014ddiya (\"E\u1e37u alphabet\" \u0d91\u0dc5\u0dd4 \u0dc4\u0ddd\u0da9\u0dd2\u0dba).\nTutti fonemi nativi della lingua singalese parlati oggi possono essere rappresentati nel \u015buddha, mentre per rendere i suoni particolari del Pali e del Sanscrito si usa il mi\u015bra si\u1e43hala.\nQuesto \u00e8 necessario per i grafemi che rappresentano i fonemi indiani che la lingua singalese perse nel corso della sua storia, come le aspirate.\nL'alfabeto singalese ha simboli speciali per rappresentare i numerali, che erano in uso fino all'inizio del XIX secolo.\nQuesto sistema \u00e8 stato sostituito dai numeri arabi.\nN\u00e9 i numerali singalesi, n\u00e9 la punteggiatura kunddaliya sono in uso oggi.\nConsonanti.\nL'alfabeto \u015buddha comprende 8 consonanti occlusive, 2 fricative, 2 affricative, 2 nasali, 2 liquide e 2 \"scivolose\".\nIn pi\u00f9 ci sono due grafemi per i suoni retroflessi /\u026d/ and /\u0273/ che non sono fonemi nel singalese moderno ma che fanno comunque parte dell'insieme.\nVocali.\nLe vocali si trovano in due forme: indipendenti e diacritiche.\nLe forme indipendenti sono usate quando una vocale non segue una consonante, all'inizio della parola.\nla forma diacritica \u00e8 usata quando una vocale segue una consonante.\nA seconda della vocale, il segno diacritico pu\u00f2 essere allegato in differenti posizioni\nIl diacritico per si pone sopra la consonante, il diacritico per sotto, per &lt;\u0101&gt; segue, mentre per &lt;e&gt; precede. &lt;o&gt; infine \u00e8 segnata dalla combinazione precedente di &lt;e&gt; e dal seguire di &lt;\u0101&gt;.\nSegni diacritici non vocalici.\nL'anusvara (spesso chiamato binduva 'zero') \u00e8 rappresentato da un piccolo cerchio \u0d82 (Unicode 0D82) e il visarga, tecnicamente facente parte dell'alfabeto mi\u015bra, da due \u0d83 (Unicode 0D83). La vocale inerente pu\u00f2 essere rimossa da un segno diacritico speciale, lo hal kir\u012bma (\u0dca), che cambia nella forma a seconda della consonante a cui \u00e8 legata.\nUnicode.\nL'alfabeto singalese \u00e8 stato aggiunto nello standard Unicode nel settembre 1999 con la versione 3.0.\nI codici unicode vanno da U+0D80 a U+0DFF."}
{"id": "4365815", "revid": "767487", "url": "https://it.wikipedia.org/wiki?curid=4365815", "title": "Alejandro Gonz\u00e1lez Roig", "text": "Con l' ha disputato le Olimpiadi del 1936, classificandosi al 6\u00ba posto.\nCarriera.\nHa giocato a lungo nel Defensor Sporting Club di Montevideo, ricoprendo anche il doppio incarico di allenatore-giocatore a met\u00e0 degli anni quaranta.\nHa vinto la medaglia d'oro al Campionato sudamericano di pallacanestro 1930 e al Campionato sudamericano di pallacanestro 1932, oltre al bronzo nell'edizione 1935."}
{"id": "4365817", "revid": "438678", "url": "https://it.wikipedia.org/wiki?curid=4365817", "title": "Inchiesta pericolosa", "text": "Inchiesta pericolosa (\"The Detective\") \u00e8 un film del 1968 diretto da Gordon Douglas ed interpretato da Frank Sinatra.\nTrama.\nIncaricato di scoprire l'assassinio di un certo Leikman, il sergente Joe Leland arresta il giovane Felix Tesla che, avendo confessato, finisce sulla sedia elettrica. Promosso al grado di tenente, Leland si lascia convincere da una giovane vedova, la signora Mac Iver, a indagare sulla morte del marito, ritenuto dalla polizia come un caso di suicidio. Leland scopre che misteriosi individui hanno interesse a bloccare le indagini. Respinge un tentativo di corruzione, ma subisce un attentato, durante il quale uccide i due sicari. Messe le mani su alcuni documenti di Mc Iver, Leland accerta che all'origine dei fatti vi sono alcune persone molto in vista, dedite alla speculazione edilizia. Penetrato, infine, nello studio di uno psichiatra egli scopre che Tesla era innocente e che a uccidere Leikman era stato ..."}
{"id": "4365820", "revid": "287204", "url": "https://it.wikipedia.org/wiki?curid=4365820", "title": "Yamaha Jubilo", "text": ""}
{"id": "4365841", "revid": "287204", "url": "https://it.wikipedia.org/wiki?curid=4365841", "title": "MG F-Type", "text": "La F-Type \u00e8 un'autovettura prodotta dalla Morris Garages dal 1931 al 1932. \u00c8 anche conosciuta come 12/70.\nStoria.\nIl modello nacque per colmare il gap esistente tra la M-Type Midget e la 18/80. Sulla F-Type venne installato un motore di fabbricazione Wolseley, e ci\u00f2 fu possibile a seguito dell'acquisizione di quest'ultima da parte della Morris. Questo propulsore era un in linea a sei cilindri da 1.271 cm\u00b3 di cilindrata che aveva una distribuzione monoalbero. Quest'ultima era gi\u00e0 stata utilizzata sulla M-Type e sulla Wolseley Hornet. Questo motore era dotato di carburatori doppio corpo SU ed erogava 37,2 CV di potenza a 4.100 giri al minuto. In seguito la potenza venne incrementata a 47 CV grazie alla revisione della fasatura.\nLa trazione era posteriore, ed il moto era trasmesso alle ruote posteriori grazie ad un cambio a quattro rapporti non sincronizzati. Il telaio era pi\u00f9 lungo di quello della MG D-Type. Le sospensioni erano a balestra semiellittica ed erano installati, sia nel retrotreno che nell'avantreno, degli assali rigidi.\nErano installate ruote a raggi. Il modello possedeva un passo di 2.388 mm ed una carreggiata di 1.067 mm. Il radiatore era inclinato. La F-Type raggiungeva una velocit\u00e0 massima di 110 km/h. 188 esemplari vennero forniti con telaio nudo per essere carrozzati da Abbey, Jarvis, Stiles e Windover.\nLa F-Type \u00e8 stata prodotta in tre serie. Le loro sigle identificative furono \"F\", \"F2\" e \"F3\".\nLa prima serie, la \"F\".\nLa prima serie, denominata \"F\", venne prodotta dal 1931 al 1932. \u00c8 stata disponibile con due tipi di carrozzeria, roadster e coup\u00e9, che avevano un prezzo, rispettivamente, di 250 e 289 sterline. Possedeva dei freni a tamburo inadeguati, che vennero potenziati nella serie successiva.\nLa seconda serie, la \"F2\".\nIntrodotta nel 1932, la \"F2\" era disponibile solo in versione coup\u00e9. Il corpo vettura derivava da quello della J-Type Midget. I freni, rispetto a quelli della serie precedente, furono potenziati.\nLa terza serie, la \"F3\".\nLa \"F3\", introdotta anch'essa nel 1932, possedeva gli stessi freni della F2, ma era anche offerta in versione roadster. L'impianto di raffreddamento venne migliorato."}
{"id": "4365844", "revid": "126257", "url": "https://it.wikipedia.org/wiki?curid=4365844", "title": "MG F-type", "text": ""}
{"id": "4365848", "revid": "126257", "url": "https://it.wikipedia.org/wiki?curid=4365848", "title": "MG F-Type Magna", "text": ""}
{"id": "4365854", "revid": "126257", "url": "https://it.wikipedia.org/wiki?curid=4365854", "title": "MG 12/70", "text": ""}
{"id": "4365856", "revid": "1452073", "url": "https://it.wikipedia.org/wiki?curid=4365856", "title": "Zombie Infection", "text": "Zombie Infection \u00e8 un videogioco survival horror pubblicato da Gameloft per cellulari con J2ME, BREW e DoJa. Il giocatore controlla tre personaggi, Anderson, Mike e Shawna, in quest'ordine, membri dell'Inside Action Team, una squadra di professionisti privati pronti ad intervenire con operazioni di polizia, sempre segu\u00ecto da una troupe televisiva.\nIl gioco presenta caratteristiche che citano altri videogiochi survival horror. La possibilit\u00e0 di depositare oggetti e di ritrovarli pi\u00f9 avanti nella missione in corso fa pensare a \"Resident Evil\". Shawna che scatta fotografie e filma particolari agghiaccianti richiama \"Dead Rising\"."}
{"id": "4365857", "revid": "69794", "url": "https://it.wikipedia.org/wiki?curid=4365857", "title": "Giordano Innocenti", "text": ""}
{"id": "4365859", "revid": "486946", "url": "https://it.wikipedia.org/wiki?curid=4365859", "title": "Alfabeto tailandese", "text": ""}
{"id": "4365866", "revid": "47767", "url": "https://it.wikipedia.org/wiki?curid=4365866", "title": "Sof\u00eda", "text": ""}
{"id": "4365869", "revid": "47767", "url": "https://it.wikipedia.org/wiki?curid=4365869", "title": "Sofiya", "text": ""}
{"id": "4365870", "revid": "47767", "url": "https://it.wikipedia.org/wiki?curid=4365870", "title": "Sof'ja", "text": ""}
{"id": "4365871", "revid": "47767", "url": "https://it.wikipedia.org/wiki?curid=4365871", "title": "Sofie", "text": ""}
{"id": "4365875", "revid": "47767", "url": "https://it.wikipedia.org/wiki?curid=4365875", "title": "Zs\u00f3fia", "text": ""}
{"id": "4365876", "revid": "599013", "url": "https://it.wikipedia.org/wiki?curid=4365876", "title": "V\u00edctor Latou", "text": "Carriera.\nCon l' ha disputato le Olimpiadi del 1936, classificandosi al 6\u00ba posto."}
{"id": "4365884", "revid": "216537", "url": "https://it.wikipedia.org/wiki?curid=4365884", "title": "Africa Race", "text": ""}
{"id": "4365885", "revid": "6923", "url": "https://it.wikipedia.org/wiki?curid=4365885", "title": "H. K. Porter Incorporated", "text": "La H. K. Porter, Inc. \u00e8 stata una industria costruttrice di locomotive di piccola potenza degli USA divenendo presto la pi\u00f9 grande costruttrice di locomotive industriali.\nStoria.\nNel 1866 Henry Kirke Porter e John Y. Smith fondarono la societ\u00e0 Smith &amp; Porter a Pittsburgh, Pennsylvania per la produzione e riparazione di macchine industriali. Il primo ordine per la costruzione di locomotive giunse il 4 marzo del 1867 da parte della \"New Castle Railroad and Mining Company\", una ferrovia mineraria, e in seguito la fabbrica si specializz\u00f2 per la costruzione di locomotive a due assi, locotender e piccole locomotive per ferrovie industriali e minerarie.\nNel 1871 in seguito ad un grave incendio che distrusse la fabbrica e una dozzina di macchine in costruzione la societ\u00e0 si sciolse. Smith form\u00f2 una nuova societ\u00e0, la \"Smith &amp; Dawson Locomotives\", che poi diverr\u00e0 la National Locomotive Works. Porter invece entr\u00f2 in societ\u00e0 con Arthur W. Bell formando la \"Porter, Bell &amp; Co.\" che inizi\u00f2 con la costruzione di una locomotiva per la \"Jackson Furnace Co.\" del Michigan. In seguito la societ\u00e0 si espanse includendo anche la produzione di materiale leggero per passeggeri e merci in particolare per ferrovie a scartamento ridotto; la produzione di locomotive era giunta a 223 unit\u00e0 quando Arthur Bell mor\u00ec, nel maggio del 1878.\nHenry K. Porter continu\u00f2 da solo formando la \"H. K. Porter &amp; Co.\" che si impose come importante azienda produttrice di locomotive speciali e modulari con parti facilmente intercambiabili e in grado di implementare un modello su specifica del cliente in poco tempo.\nNel 1890 la \"Porter\" produsse la sua prima locomotiva ad aria compressa per una miniera di carbone della Pennsylvania divenendo presto leader assoluta del mercato americano entro il 1900. Nel 1899 la societ\u00e0 cambi\u00f2 la ragione sociale in \"H. K. Porter Co., Inc.\" ed estese i propri stabilimenti. Nel 1911 venne prodotta la prima locomotiva con motore termico e nel 1915 la prima Locomotiva ad accumulatore di vapore. Dopo l'espansione degli anni venti ebbe inizio il declino e nel 1939 arriv\u00f2 la bancarotta.\nLa fabbrica venne rilevata da Thomas Mellon Evans e fusa con altre per riprendere la produzione approfittando degli incrementi di richiesta di locomotive durante la seconda guerra mondiale. Nel dopoguerra tuttavia venne meno la richiesta e la societ\u00e0 si trasform\u00f2 in una \"Holding\" con altri tipi di attivit\u00e0.\nL'ultima locomotiva venne prodotta nel 1950 per una industria del Brasile. Quanto rimaneva delle attrezzature e dei materiali atti alla costruzione di locomotive venne ceduta alla Davenport Locomotive Works dello Iowa."}
{"id": "4365887", "revid": "1924342", "url": "https://it.wikipedia.org/wiki?curid=4365887", "title": "Lonerism", "text": "Lonerism \u00e8 il secondo album di Tame Impala. \u00c8 stato pubblicato il 5 ottobre 2012 dalla Modular Recordings ed ha ottenuto un buon successo commerciale raggiungendo il 1\u00ba posto della classifica australiana degli album pi\u00f9 venduti.\nTracce.\nTutte le Tracce sono scritte e arrangiate da Kevin Parker, eccetto \"Apocalypse Dreams\" e \"Elephant\", scritte da Kevin Parker e Jay Watson"}
{"id": "4365888", "revid": "119067525", "url": "https://it.wikipedia.org/wiki?curid=4365888", "title": "Madame Sans-G\u00eane (opera)", "text": "Madame Sans-G\u00eane \u00e8 un'opera lirica in tre atti di Umberto Giordano. Il libretto venne tratto dalla commedia di Victorien Sardou e \u00c9mile Moreau, su adattamento di Renato Simoni.\nStoria delle rappresentazioni.\nLa prima ebbe luogo con successo al Metropolitan Opera House di New York il 25 gennaio 1915, diretta da Arturo Toscanini con Geraldine Farrar nel ruolo della protagonista, Giovanni Martinelli e Pasquale Amato. Fece seguito una rappresentazione a Torino diretta da Ettore Panizza con Farneti, Grassi e Riccardo Stracciari il 28 febbraio dello stesso anno.\nTrama.\nPrimo atto.\nParigi. 10 agosto 1792, data della presa delle Tuileries durante la Rivoluzione francese. C'\u00e8 un battibecco nella lavanderia di Caterina Hubscher, una bella ragazza alsaziana, donna molto semplice e di libere maniere che tutti chiamano \"Madame Sans-Gene\" (Madame senza problemi). Uno dei suoi clienti \u00e8 Fouch\u00e9 (in seguito ministro di polizia sotto Napoleone), che non piace a Caterina, un altro, un giovane ufficiale che vive nelle vicinanze, \u00e8 lo stesso Napoleone. Mentre Caterina sta per terminare il suo bucato, giunge un ufficiale austriaco ferito e chiede il suo aiuto, Caterina lo nasconde nella sua stanza. L'ufficiale si rivela essere il conte di Neipperg. Il sergente Lefebvre, fidanzato di Caterina, arriva con un gruppo di soldati e si insospettisce vedendo le porte chiuse. Scopre Neipperg, ma dice ai suoi uomini che non c'\u00e8 nessuno nella stanza e di andar via. Una volta solo con Caterina, la aiuta ad assistere il conte.\nSecondo atto.\nCastello di Compi\u00e8gne. Settembre 1811. Napoleone \u00e8 al culmine della sua carriera. Lefebvre si \u00e8 distinto in molte battaglie, ed \u00e8 diventato Maresciallo di Francia. Per il suo successo nell'assedio di Danzica, Napoleone lo ha elevato al rango di duca di Danzica. Caterina, gi\u00e0 lavandaia, \u00e8 da molti anni la moglie di Lefebvre e ora una duchessa, ma il suo comportamento non \u00e8 cambiato e provoca scandali a corte. L'Imperatore ordina a Lefebvre di divorziare da Caterina e di trovarsi una moglie pi\u00f9 adatta. Lefebvre e Caterina sono disperati ma lui le dice che ha respinto l'ordine provocando la gioia di Caterina. I due sono anche preoccupati per il loro amico Neipperg, che \u00e8 sospettato dall'Imperatore di una relazione con l'imperatrice Marie-Louise. Durante un ricevimento, Caterina fa una serie di gaffes e nonostante gli interventi pacificatori di Fouch\u00e8 entra in contesa con le sorelle dell'imperatore, queste per ripicca mandano un messaggio a Napoleone e poco dopo il maggiordomo le annuncia che l'imperatore vuole vederla.\nTerzo atto.\nNapoleone ordina a Caterina di divorziare dal marito e di ritirarsi da una vita che non \u00e8 adatta a lei. Caterina allora ricorda all'imperatore i giorni in cui lei era una lavandaia, e lui solo un giovane ufficiale, e gli ricorda che le deve ancora 60 franchi per il lavaggio dei suoi vestiti. Napoleone cerca nelle tasche, ma non li ha ! Pace fatta, e i due ricordano i giorni gloriosi da allora al presente. Intanto il conte Neipperg viene visto entrare negli appartamenti dell'imperatrice e Napoleone va su tutte le furie, e ordina la sua esecuzione immediata, nonostante Neipperg sia il rappresentante dell'imperatore austriaco. Interviene Caterina, la quale rivela che Neipperg \u00e8 innocente, si recava da Marie-Louise soltanto per accomiatarsi, la prova \u00e8 la lettera che l'imperatrice ha scritto al padre imperatore di richiamare Neipperg a Vienna perch\u00e9 la mette in imbarazzo. Perci\u00f2 Napoleone lo perdona e lo fa partire. Con grande stupore di tutti, soprattutto delle sorelle di Napoleone, la duchessa di Danzica appare nel salone al braccio dell'Imperatore, mentre si preparano ad una battuta di caccia."}
{"id": "4365891", "revid": "438678", "url": "https://it.wikipedia.org/wiki?curid=4365891", "title": "Code smell", "text": "Nell'ingegneria del software, e in particolare nel contesto dello sviluppo agile e dell'extreme programming, l'espressione code smell (letteralmente \"puzza del codice\") viene usata per indicare una serie di caratteristiche che il codice sorgente pu\u00f2 avere e che sono generalmente riconosciute come probabili indicazioni di un difetto di programmazione. I code smell non sono (e non rivelano) \"bug\", cio\u00e8 veri e propri errori, bens\u00ec debolezze di progettazione che riducono la qualit\u00e0 del software, a prescindere dall'effettiva correttezza del suo funzionamento. Il \"code smell\" spesso \u00e8 correlato alla presenza di debito tecnico e la sua individuazione \u00e8 un comune metodo euristico usato dai programmatori come guida per l'attivit\u00e0 di refactoring, ovvero l'esecuzione di azioni di ristrutturazione del codice volte a migliorarne la struttura, abbassandone la complessit\u00e0 senza modificarne le funzionalit\u00e0.\nNella letteratura sul refactoring esistono numerosi elenchi di code smell; il pi\u00f9 noto e influente \u00e8 quello proposto da Martin Fowler nel suo celebre libro sul refactoring. Sia nell'elenco di Fowler che in altri, i code smell non sono mai definiti in termini assoluti, e la loro identificazione comprende sempre un elemento di giudizio soggettivo da parte del programmatore."}
{"id": "4365896", "revid": "1437331", "url": "https://it.wikipedia.org/wiki?curid=4365896", "title": "Terme dell'Osa", "text": "Le terme dell'Osa si trovano ai piedi del Poggio Talamonaccio, localit\u00e0 del comune di Orbetello che vide insediamenti etruschi e poi romani ampiamente documentati.\nStoria.\nAgli inizi del XIV secolo, Siena divenne padrona di Talamone e nel 1337 fu fatta una descrizione del territorio acquisito in cui compaiono le terme dell'Osa col nome di \"Balneum Caldanellarum\", e sono localizzate lungo una stradella che conduceva a Magliano, ai piedi del colle che allora non si chiamava Talamonaccio, ma con il pi\u00f9 antico toponimo: Marta.\nIl catasto senese del 1430, registrava il bagno sulfureo della Marta come \"Bagno de le Caldane\" e indicava il colle retrostante, dove ora si trova il residence Osa, come \"el pogio de le Caldane\". Al tempo in cui Talamone e i dintorni dipendevano, quale Stato dei Presidi, dai Borboni di Napoli, pare che Ferdinando IV si interessasse alle acque termali dell'Osa per renderle pi\u00f9 accessibili e utili.\nNel 1786 il Dottor Deirnich del Regio Ospedale di Orbetello, ricevette l'incarico di effettuare un'analisi fisico-chimica delle acque termali dell'Osa e, basandosi per lo pi\u00f9 sulle testimonianze della tradizione locale, le defin\u00ec \"pregevoli...sebbene abbandonate in una quasi deserta campagna\", e confer\u00ec loro l'impegnativo, ma lusinghiero, appellativo di \"Probatica Piscina, ove gli uomini di campagna e gli animali trovano in pochissimi giorni la perfetta guarigione di tutti i loro mali cutanei, e delle ostinate doglie e reumatulg\u00ece, non meno che di schifose piaghe\".\nIl sovrano pens\u00f2 dunque di alzare un grande edificio con larghezza di spesa, ma il restauro delle terme non avvenne, per colpa delle difficolt\u00e0 politiche che i tempi riservarono alla corona dei Borboni cos\u00ec che nel 1793 le terme e i suoi dintorni apparvero in desolate condizioni al geografo Giorgio Santi che, nel suo \"Viaggio al Monte Amiata\", parl\u00f2 di terme ancora frequentate, ma in stato di abbandono tanto da apparirgli come \"due pozzangheracce di acqua stagnante, fetida e fredda\" che non esit\u00f2 a definire \"pestifere\".\nUn erudito talamonese dell'Ottocento, Ferdinando Carchidio, nelle sue \"Memorie storiche dell'antico e moderno Talamone\", torna ad esaltare le virt\u00f9 delle acque delle Terme dell'Osa ravvisando nel nome un antico etimo beneaugurale (\"medicare e guarire\") e descrive la vasca naturale d'acqua misurandola in 60 braccia di larghezza e 30 di lunghezza, per una profondit\u00e0, al centro di soli 12 palmi. Attorno, non vide che opere murarie in rovina e un \"rimasuglio del mosaico di pietrucce versicolori\".\nAttualmente le Terme dell'Osa versano in condizioni analoghe di degrado e di abbandono. Negli anni settanta era stato tentato di riportarle in vita ma l'iniziativa che aveva portato alla costruzione di alcuni edifici \u00e8 stata velocemente abbandonata. Negli anni novanta le terme erano ritornate ad un uso da parte di chi ne aveva conoscenza simile a quello citato dal Dottor Deirnich. Successivamente la locale ASL ne ha proibito l'accesso per motivi di sicurezza ed igiene. Nel 2003 il progetto di ristrutturazione \u00e8 ripreso ma per negligenze del Comune l'appalto si \u00e8 interrotto e adesso la struttura si trova al centro di un contenzioso.\nCaratteristiche dell'acqua.\nL'acqua in questione, secondo la perizia analitica dell'Arpat di Pisa del 21/01/1999 \u00e8 un'acqua ad alta mineralizzazione (residuo fisso a 180* :21,685 gr/l) classificabile come cloruro-sodica (salsa) solfato-calcica, alcalina, medio sulfurea. Esse fondono infatti l'attivit\u00e0 tipica delle sorgenti salse, di quelle solfate, di quelle sulfuree e al tempo stesso carboniche. Si tratta quindi di un'acqua molto interessante dal punto di vista fisico - chimico con forti implicazioni biomediche in diversi settori.\nIn base alle normative vigenti I'acqua minerale, por essere considerata carbonica, deve contenere almeno 300\u00a0cm\u00b3 di CO2 libera per litro. Nella nostra acqua tale livello \u00e8 superato e quindi \u00e8 logica l'indicazione angiologica, soprattutto considerando l'elevato grado solfidrometrico (12\u00a0mg/l).\nPropriet\u00e0 dell'acqua.\nLe acque dell'Osa, dunque, assumono una elevata valenza terapeutica anche per la presenza di rilevanti quantit\u00e0 di elementi di provata efficacia nel campo dermatologico e in molteplici affezioni in particolare degli apparati respiratorio, muscolare, vascolare e gastroenterico:\nSulla base di studi clinico-sperimentali, l'acqua delle Terme dell'Osa si \u00e8 dimostrata particolarmente efficace e ben tollerata per la cura e la prevenzione delle patologie rinosinusali, sia disreattive che infeffive (riniti allergiche e pseudoallergiche, riniti ipertrofiche e atrofiche, riniti e rinusinusiti croniche infettive) e delle patologie faringolaringee di tipo infiammatorio (faringiti croniche semplici, ipertrofiche e trofiche, laringiti, trachobronchiti, ecc.).\nL'acqua delle Terme dell'Osa nebulizzata, utilizzata attraverso inalazioni e aerosol (un reparto \u00e8 riservato ai bambini), docce micronizzate e ventilazioni polmonari \u00e8 quindi particolarmente indicata nei processi infiammatori delle vie aeree a pi\u00f9 spiccata impronta allergica-iperergica.\nOltre alle cure termali, un particolare interesse \u00e8 rivolto alle terapie dolci che fanno parte della conquista del benessere secondo la filosofia delle Terme dell'Osa, elaborata sulle esperienze pi\u00f9 significative europee di sicuro effetto benefico. L'innovazione pi\u00f9 rilevante \u00e8 nello stretto collegamento tra le terapie termali e quelle del benessere con l'obiettivo di realizzare gradualmente ma senza riserve, un unico sistema terapeutico olistico nella convinzione circa la necessit\u00e0 di considerare tutte le patologie, le disfunzioni, i disturbi, gli squilibri, le carenze, i malesseri come fenomeni tra loro collegati in relazioni pi\u00f9 meno critiche sia sotto l'aspetto squisitamente fisiologico che psicosomatico.\nSituazione attuale.\nAllo stato attuale le Terme dell'Osa sono chiuse. Altre terme conosciute nella zona circostante sono: Terme di Saturnia (aperte) e Terme di Roselle (allo stato attuale demolite)."}
{"id": "4365905", "revid": "2166030", "url": "https://it.wikipedia.org/wiki?curid=4365905", "title": "Ottone III del Tirolo", "text": "Apparteneva alla famiglia dei Mainardini (\"Meinhardiner\"), essendo figlio del duca Mainardo II di Tirolo-Gorizia e di Elisabetta di Wittelsbach.\nBiografia.\nQuando nel 1295 il padre Mainardo II mor\u00ec, Ottone gli subentr\u00f2 insieme ai fratelli Alberto, Ludovico ed Enrico. Egli eredit\u00f2 una signoria molto ben organizzata: il padre, con lo stimolo dei funzionari ministeriali e l'ausilio dei testi della Cavalleria tirolese, pose le basi di un'ottima amministrazione. Egli si accord\u00f2 inizialmente con il vescovo di Bressanone sui confini fra il vescovado e il territorio del Tirolo, che quindi vennero stabiliti allo sfocio dell'Avisio nell'Adige, a nord di Trento. I fratelli di Ottone divennero amministratori della diocesi di Trento. Ottone acquis\u00ec, grazie all'imperatore Alberto I alcuni diritti doganali nel Tirolo, tuttavia la sua corte spendacciona costitu\u00ec per lui un peso. Sotto il suo regno venne fortificata la zona di Gries (1305) contro la dominante Bolzano.\nPoich\u00e9 Ottone mor\u00ec senza figli maschi, nel 1310 fu succeduto dal fratello minore Enrico; i fratelli Alberto e Ludovico erano gi\u00e0 deceduti rispettivamente nel 1292 e nel 1305.\nDiscendenza.\nNel 1297 Otto spos\u00f2 la duchessa Eufemia (1281\u20131347), figlia del duca Enrico V di Slesia, dalla quale ebbe quattro figlie:\nBibliografia.\nin lingua tedesca salvo diverso avviso:"}
{"id": "4365909", "revid": "1305772", "url": "https://it.wikipedia.org/wiki?curid=4365909", "title": "Petrovici", "text": ""}
{"id": "4365913", "revid": "712292", "url": "https://it.wikipedia.org/wiki?curid=4365913", "title": "Petrovi\u0107i", "text": ""}
{"id": "4365914", "revid": "986213", "url": "https://it.wikipedia.org/wiki?curid=4365914", "title": "Henri Louis de Rohan", "text": "Biografia.\nInfanzia.\nNacque a Parigi, membro del potentissimo casato di Rohan, che rivendicava l'ascendenza dai duchi di Bretagna. Fu l'unico figlio del capo del ramo principale della famiglia, Jules de Rohan, principe di Gu\u00e9m\u00e9n\u00e9, e di sua moglie Marie Louise de La Tour d'Auvergne, figlia di Charles Godefroy de La Tour d'Auvergne.\nEbbe un fratellastro illegittimo, figlio della madre e del suo amante Carlo Edoardo Stuart, Charles Godefroy de Rohan, al quale il padre diede il suo cognome, ma che venne allevato dalla famiglia paterna degli Stuart. Era anche un lontano cugino del cardinale de Rohan, rimasto coinvolto nello scandalo della collana, e del marchese de Launay, l'ultimo governatore reale della Bastiglia.\nFu conosciuto sotto il titolo di \"Principe di Gu\u00e9m\u00e9n\u00e9\" per tutta la vita, sebbene avesse ricevuto dal padre il ducato di Montbazon nel 1788. Veniva anche chiamato il \"Principe di Rohan-Gu\u00e9m\u00e9n\u00e9\". La famiglia possedeva l\"'H\u00f4tel de Rohan-Gu\u00e9men\u00e9\" sulla Place des Vosges.\nAl contrario del cardinale de Rohan, godeva della pi\u00f9 assoluta fiducia di Maria Antonietta.\nMatrimonio.\nIl 15 gennaio 1761, spos\u00f2 la cugina di secondo grado, Victoire Armande Jos\u00e8phe de Rohan-Soubise, di due anni pi\u00f9 vecchia, figlia di Carlo di Rohan-Soubise, principe di Soubise, e della principessa Anna Teresa di Savoia-Carignano. La coppia ebbe cinque figli, quattro dei quali raggiunsero l'et\u00e0 adulta.\nCarriera militare.\nNel 1767, divenne capitano-tenente dei gendarmi della guardia. Nel 1775, fu nominato gran ciambellano di Francia dal re Luigi XVI, in quanto lo zio Godefroy de La Tour d'Auvergne, duca di Bouillon, aveva abbandonato la carica. La moglie, la principessa di Gu\u00e9m\u00e9n\u00e9, fu invece nominata governante dei figli di Francia.\nNel 1780, fu promosso brigadiere degli eserciti del re.\nBancarotta.\nA partire dagli anni 1780, fu coinvolto insieme ad altri membri della famiglia in alcuni scandali personali e politici. Nel 1782, l'amante, la contessa Th\u00e9r\u00e8se Lucy de Dillon, prima moglie di Arthur Dillon e amica della moglie, mor\u00ec di tubercolosi all'et\u00e0 di 30 anni. Nel 1783, il principe non venne condannato alla prigione, sorte che tocc\u00f2 al suo notaio, e dichiar\u00f2 bancarotta, con un debito di 33 milioni di livres, la cui liquidazione fin\u00ec solo nel 1792.\nPur ottenendo un forte aiuto economico da Luigi XVI e dalla consorte, lui e la moglie rinunciarono alle loro cariche a corte e lasciarono Versailles. Lui si ritir\u00f2 in Navarra e la moglie si stabil\u00ec in Bretagna. Le loro propriet\u00e0 furono vendute, incluso l'H\u00f4tel di Rohan-Gu\u00e9m\u00e9n\u00e9 e la loro residenza a Montreuil. I sovrani considerarono l'accaduto un incidente pi\u00f9 che uno scandalo: in fondo la realt\u00e0 delle finanze della famiglia reale non differiva dalle altre. Nel 1784, fu maresciallo di campo.\nNel 1787, alla morte del suocero, fu il legittimo pretendente al titolo di \"Principe di Soubise\".\nRivoluzione francese.\nNel 1790, durante la rivoluzione francese, fugg\u00ec con il padre, la moglie e i figli in Svizzera, poi in Germania e in Austria, dove serv\u00ec nell'esercito austriaco. Il conte d'Artois gli offr\u00ec il comando di una truppa, che rifiut\u00f2. Nel 1808, ricevette il titolo di Principe dall'imperatore Francesco I d'Austria. Mor\u00ec a Praga, al castello di Sychrov in Boemia, allora parte del Sacro Romano Impero, pochi mesi dopo, nel 1809, all'et\u00e0 di 63 anni. Tuttavia, la madre era stata ghigliottinata nel 1793.\nUltimi anni e morte.\nPi\u00f9 tardi, nel 1820, la famiglia acquist\u00f2 il castello di Sychrov, dove costruirono la residenza. Seguendolo, gran parte dei discendenti s'impiant\u00f2 anche nell'impero austriaco e l\u00ec si sforz\u00f2 fino ad oggi.\nDiscendenza.\nDal matrimonio tra Henri Louis e Victoire Armande Jos\u00e8phe de Rohan-Soubise nacquero cinque figli, quattro dei quali raggiunsero l'et\u00e0 adulta:"}
{"id": "4365915", "revid": "486946", "url": "https://it.wikipedia.org/wiki?curid=4365915", "title": "Il braccio violento della legge 2", "text": ""}
{"id": "4365917", "revid": "3115", "url": "https://it.wikipedia.org/wiki?curid=4365917", "title": "Aveva un bavero/Piripicchio e Piripicchia", "text": "Aveva un bavero \u00e8 un brano musicale composto da Mario Panzeri e Virgilio Ripa, presentato al Festival di Sanremo 1954 nell'interpretazione del Quartetto Cetra e di Vittoria Mongardi accompagnata dal Duo Fasano.\nIl brano.\nIl Quartetto fece il suo debutto al Festival quell'anno, presentando questo brano ed altri cinque (\"Arriva il direttore\", \"Un diario\", \"Canzoni alla sbarra\", \"Cirillino-Ci\" e \"Piripicchio e Piripicchia\"), ma l'unico che arriv\u00f2 tra i finalisti fu proprio \"Aveva un bavero\". Anche la Mongardi era al debutto, e present\u00f2 altri tre brani, due dei quali eliminati dopo il primo ascolto.\nIl singolo contenente la versione del Quartetto risult\u00f2 in assoluto uno dei pi\u00f9 venduti di quell'anno.\nNilla Pizzi ne fece una cover, cos\u00ec come altri artisti dell'epoca.\nIl testo racconta la storia di un amore che non ebbe una sorte felice: la ragazza per raccogliere un fiore si sporge talmente tanto che cade nel fiume, ed il ragazzo triste per la perdita dell'amata pone fine alla sua vita suicidandosi, cos\u00ec che i due possano stare insieme per sempre.\n\"Piripicchio e Piripicchia\" \u00e8 il brano presente nel lato b del disco. anche questo presentato allo stesso festival."}
{"id": "4365919", "revid": "287204", "url": "https://it.wikipedia.org/wiki?curid=4365919", "title": "Alejandro Gonzalez Roig", "text": ""}
{"id": "4365925", "revid": "1921867", "url": "https://it.wikipedia.org/wiki?curid=4365925", "title": "In This River", "text": "In This River \u00e8 un brano della band heavy metal statunitense Black Label Society contenuto nell'album \"Mafia\".\nLa dedica a Dimebag Darrell.\nUn errore comune riguardo a questa canzone riguarda la credenza che la vede scritta in onore di Dimebag Darrell, chitarrista dei Pantera nonch\u00e9 grande amico del leader dei BLS Zakk Wylde, ucciso da un pazzo durante un concerto nel 2004.\nLa canzone, in realt\u00e0, venne scritta da Wylde molti mesi prima dell'attentato al chitarrista e gli venne dedicata, dopo che la notizia della sua morte si era propagata, con il consenso di Vinnie Paul, fratello maggiore di Dimebag e batterista dei Pantera, e Rita, la ragazza di Dimebag.\nIl videoclip.\nIl video della canzone si apre con Wylde che suona il pezzo al pianoforte in mezzo ad un torrente. Subito dopo appaiono due ragazzini, ovvero gli stessi Wylde e Dimebag, che dopo essere arrivati in bici davanti ad un fiume, vi si gettano. Alla fine, dal fiume, riemerge solo Zakk, adulto.\nCome dichiarato in un'intervista da Wylde il fiume simboleggia tutte le cose che possono capitare da quando sei bambino durante tutta la vita (\"The river is a metaphor for life in general, all the bullshit that you deal with from being a kid growing up. The whole thing's just about life and death\")."}
{"id": "4365926", "revid": "1573940", "url": "https://it.wikipedia.org/wiki?curid=4365926", "title": "Chiesa di San Maurizio degli Agostiniani", "text": "La chiesa di San Maurizio degli Agostiniani (in francese: \"\u00e9glise Saint-Maurice des Augustins\") \u00e8 un luogo di culto cattolico di Friburgo, in Svizzera.\nStoria.\nIl convento sorse a Friburgo nel quartiere di Auge verso la met\u00e0 XIII secolo, potendo contare sull'appoggio dei Velga, potente famiglia friburghese del Tardo Medioevo . I Velga mantennero a lungo l'avogadria (vale a dire la difesa degli interessi temporali) del convento ed avevano nella chiesa loro cappella funeraria. La chiesa annessa al convento, dedicata a San Maurizio, fu terminata nel 1311.\nLa comunit\u00e0 eremitana rimase di dimensioni modeste (con non pi\u00f9 di 20 frati) fin verso la fine del XVI secolo, quando per iniziativa del priore Hans Ulrich Kessler il convento conobbe una nuova prosperit\u00e0, che consent\u00ec nel 1580-83 la costruzione della casa priorale (ala nord del convento) e successivamente il restauro della chiesa. Fu in quel periodo che si cominci\u00f2 ad arricchire il patrimonio artistico della chiesa, a cominciare dalla acquisizione dell'imponente retablo dell'altare maggiore. Nel 1684 la chiesa venne dotata di una nuova facciata con portico. Nel XVIII secolo tutto il complesso conventuale sub\u00ec nuove trasformazioni, anche se poi, nel 1846, il convento fu soppresso. Oggi i locali del convento sono propriet\u00e0 dello Stato e adibiti a funzioni pubbliche; la chiesa dal 1872 svolge funzioni di parrocchiale.\nDescrizione.\nArte e architettura.\nLa chiesa, dedicata a san Maurizio, presenta in facciata un pronao con sei arcate sormontata da una galleria racchiusa da una parete \"\u00e0 colombages\" (ossia con intelaiatura a traliccio). La facciata a salienti lascia intendere la suddivisione interna in tre navate. L'aspetto piuttosto sobrio dell'esterno contrasta, all'interno, con la ricchezza dell'arredamento barocco.\nAl termine della navata centrale, composta da quattro campate con archi longitudinali sostenuti da robuste colonne, campeggia all'interno dell'abside l'imponente \u00e8 il retablo dell'altare maggiore (1593-1602) dovuto all'intagliatore Peter Spring coadiuvato dal fratello Jacob, capolavoro dell'arte manierista (o meglio, protobarocca) svizzera . L'opera in legno intagliato, dorato o dipinto a finto marmo, si dispiega su tre livelli ricchi di colonne, nicchie e statue, per una altezza di 13,5 metri; sono ben 46 sono le statue che vi trovano posto.\nIl retablo firmato da Peter Spring dovette esercitare notevole influenza sulla bottega frisburghese della famiglia Reyff.\nAd opera della bottega dei Reyff sono stati realizzati due retablo collocati sulle pareti che affiancano l'arco santo, notevoli per la qualit\u00e0 delle statue che occupano le nicchie tra le colonne tortili. Opera di Jean-Fran\u00e7ois Reyff \u00e8 la statua della \"Madonna dei sette dolori\" (1650 ca.) nella navata destra. In una nicchia della stessa navata laterale trova posto un affresco con la \"Deposizione\" in stile manierista (1591).\nOrgano a canne.\nSulla cantoria in controfacciata, si trova l'organo a canne; questo, costruito nel 1764 da Joseph Anton Moser, \u00e8 stato modificato nel 1813 da Aloys Moser ed in seguito frutto di altre modifiche; tra il 1985 e il 1987, \u00e8 stato ricondotto dalla ditta organaria svizzera Mathis Orgelbau alle caratteristiche assunte dopo il restauro del 1813.\nLo strumento \u00e8 a trasmissione integralmente meccanica, con consolle a finestra avente due tastiere di 54 note ciascuna e pedaliera di 30 note. Dispone di 26 registri."}
{"id": "4365927", "revid": "393899", "url": "https://it.wikipedia.org/wiki?curid=4365927", "title": "Consulente di direzione", "text": "Il consulente di direzione (consulente di management) \u00e8 un professionista competente nella consulenza per la conduzione di un'organizzazione nella sua gestione strutturale e per il miglioramento dei processi.\nDefinizioni.\nLa norma europea EN 16114 (recepita anche in Italia come norma UNI) definisce la consulenza di management come:\nIl consulente di management viene definito come:\nCaratteristiche tipiche.\nIl consulente di direzione (consulente di management) (in precedenza chiamato anche \"consulente direzionale\" ma dal novembre 2011, a seguito del recepimento in Italia della norma europea EN 16114 detto anche consulente di management) \u00e8 il partner del top management (amministratori e/o dirigenti) o dell'imprenditore nella pianificazione del sistema organizzativo nonch\u00e9, soprattutto, del suo miglioramento. Per sistema organizzativo, in senso generale, si intende: la definizione di obiettivi e programmi di azione, l'articolazione in unit\u00e0 organizzative (funzioni e/o divisioni), la struttura dei processi (operativi e di supporto), l'implementazione delle procedure e delle policy, il controllo e il rendiconto delle attivit\u00e0, il monitoraggio delle prestazioni, l'attuazione delle azioni correttive.\nNella disciplina economica di stampo anglosassone che, tradizionalmente, ha sviluppato per prima questa forma di consulenza per l'impresa e gli enti pubblici, il termine inglese \"management consulting\", ovvero la \"consulenza direzionale\", \u00e8 associato alle attivit\u00e0 specialistiche di supporto al vertice nel governo dell'azienda per tutto ci\u00f2 che non \u00e8 \u201ccompliance\u201d (aspetti legali, contabili, amministrazione del personale, ecc.).\nQuando il contesto \u00e8 fortemente strutturato (grandi aziende, multinazionali, enti pubblici complessi) si deve aggiungere la dimensione \u201cgeografica\u201d (sedi dislocate sul territorio) nella dinamica di analisi e gestione organizzativa. Oppure, nel caso di gruppo, l'articolazione nelle varie societ\u00e0.\n\u00c8 da considerare che spesso il consulente di direzione collabora con altri consulenti aziendali specifici (psicologi, avvocati, commercialisti, informatici, finanziari, consulenti del lavoro, ecc.) nello svolgimento della varie attivit\u00e0.\nSpesso il servizio riguarda un \"temporary management\" ovvero il consulente svolge, per un arco di tempo limitato, un incarico operativo all'interno dell'organizzazione come se fosse un dirigente.\nQuasi sempre il consulente di direzione \u00e8 un laureato (ingegneria, economia e commercio, marketing). Non mancano grandi consulenti anche laureati in materie giuridiche o addirittura in filosofia e scienze politiche. Questo accade perch\u00e9 il consulente di direzione, per sua natura, deve avere anche grandi doti comunicative e di gestione delle relazioni umane, oltre che preparazione tecnica sulle diverse materie. Per questo, a parte la laurea, quello che conta \u00e8 la qualifica mediante esperienze pratiche, le referenze del mercato, la dimostrata capacit\u00e0, eventuali certificazioni e diplomi di master.\nData la tipologia di consulenza (che si fonda sulla formazione, il coordinamento di un team di lavoro, l'affiancamento alle risorse del committente), l'attivit\u00e0 \u00e8 svolta quasi esclusivamente presso la sede del cliente a parte i casi in cui \u00e8 necessario del lavoro di back office (documentazione, relazioni, pianificazione del progetto, SAL della commessa).\nEsistono famose societ\u00e0 di consulenza direzionale a livello multinazionale, utilizzate dai grandi clienti privati nonch\u00e9 dalle aziende pubbliche oppure dagli enti governativi e istituzionali. Dato il tessuto economico in Italia, centrato sulle microimprese e medio-piccole aziende, i servizi di consulenza direzionale sono svolti da societ\u00e0 a respiro locale o al pi\u00f9 nazionale, ma ancor pi\u00f9 spesso da liberi professionisti (come, del resto, accade per le altre tipologia di consulenza aziendale). Anche perch\u00e9, in questi casi, l'interlocutore principale \u00e8 solo il titolare dell'impresa.\nSeppur raro non \u00e8 detto che anche una persona fisica (cio\u00e8 all'infuori di un bisogno professionale) non possa aver bisogno di un consulente di direzione (magari solo per avere un parere o un'informazione).\nLegislazione e normazione.\nLeggi in Italia.\nQuando il servizio \u00e8 erogato in forma di Libero professionista il riferimento \u00e8 la prestazione d'opera intellettuale (art. 2229 del codice civile italiano). Nel caso l'attivit\u00e0 sia svolta attraverso una societ\u00e0 di consulenza si applicano i normali negozi giuridici delle imprese del settore terziario.\nLa legge 14 gennaio 2013, n. 4 (entrata in vigore il 10 febbraio 2013) sulle \"professioni non organizzate in ordini o collegi\" ha affidato precisi compiti alle associazioni tra i professionisti. Il Ministero dello Sviluppo Economico, di competenza per la L.4/2013, ha dato il suo riconoscimento alle associazioni tra consulenti di direzione in possesso dei requisiti previsti dalla legge.\nNorme in Italia.\nDa marzo 2015, a seguito dell'unificazione delle tre norme UNI 10771 \u201cConsulenza di direzione - Definizioni, classificazione, requisiti e offerta del servizio\u201d, UNI 11067 \u201cConsulenza di direzione - Criteri di erogazione e controllo del servizio\u201d e UNI 11166 \u201cConsulenza di direzione - Linee guida per la scelta del consulente di direzione\u201d, nell'unica UNI 10771:2015, le norme (nazionali) UNI relative ai consulenti di direzione (consulenti di management) sono le seguenti:\nComunit\u00e0 professionale internazionale.\nIl professionista \"consulente di direzione (consulente di management)\" italiano \u00e8 parte della comunit\u00e0 internazionale dei professionisti della consulenza di management.\nI Paesi ad economia avanzata dispongono a livello nazionale di associazioni o \"Institutes\" che riuniscono a livello nazionale i consulenti di management. \nA livello mondiale \u00e8 presente dal 1987 la Federazione ICMCI International Council of Management Consulting Institutes che riunisce le associazioni e gli institutes di oltre 50 nazioni.\nVi sono in Italia e all'estero specifici albi dei consulenti di management, tenuti da associazioni professionali. Alcune di queste utilizzano le norme di cui sopra (e le equivalenti internazionali) come schemi di qualifica o certificazione delle competenze, anche avvalendosi di organismi di certificazione o di enti di accreditamento, a seconda.\nAd esempio, esiste la certificazione CMC (\"Certified Management Consultant\") di associazioni professionali affiliate all'ICMCI (in Italia il certificato viene rilasciato da APCO).\nSettori.\nI campi che riportano al vasto mondo della consulenza di direzione sono:\nNell'ambito di questa classificazione sono comprese le decisioni che mutano radicalmente il perimetro dell'azienda (acquisizione e fusione con altre societ\u00e0, gestione del brand, ristrutturazione, esternalizzazione di societ\u00e0 o divisioni), il perimetro delle sue attivit\u00e0 operative (riposizionamento di prodotto/mercato, delocalizzazione), anche con la partecipazione temporanea di soggetti esterni (\"joint venture\", partenariato, \"limited partnership\", consorzio), e l'ingegneria societaria del gruppo (scelta delle sedi, partecipazioni a cascata fra societ\u00e0). \nEsiste un potenziale e concreto conflitto di interessi nei confronti di quanti \u00abpossono essere nello stesso tempo giocatori e arbitri della medesima partita\u00bb: fra le attivit\u00e0 gestite insieme per conto di uno stesso cliente, ovvero tra quanti (persone fisiche e societ\u00e0) compravendono la consulenza, e sono soggetto di quelle chieste da terzi (es.: consulenza a vario titolo per una societ\u00e0 che vende strumenti finanziari, e consulenza di investimento a terzi per acquistare tali strumenti). \nIl cosiddetto \"advisory\" delle firme della consulenza (\"Consulting firm\") \u00e8 un settore molto ampio, difficilmente regolabile e controllabile poich\u00e9 consiste in un dialogo e in una collaborazione diretta con i principali decisori dell'azienda. Questo pu\u00f2 avere luogo anche nell'anonimato per il tipo di attivit\u00e0 in s\u00e9, e anche dal punto di vista legale secondo il quale l'imprenditore ha piena libert\u00e0 di rivolgersi al personale o ai soggetti esterni di sua fiducia, di organizzare e dirigere l'azienda come meglio ritiene opportuno, senza dire o dovere nulla verso terzi.\nAccanto a queste materie trasversali va considerata la consulenza pi\u00f9 specifica per una determinata funzione o processo (dell'organizzazione cliente) nell'ambito della realizzazione del prodotto o dell'erogazione del servizio. Esempi (per l'impresa) possono essere:\nMedesima osservazione sulla specializzazione per aree tematiche pu\u00f2 essere fatta anche per quanto concerne gli enti dell'amministrazione pubblica o per le aziende a controllo pubblico. Parallelamente, esistono consulenti o societ\u00e0 di consulenza, esperti di management in determinati settori (metalmeccanica, agricoltura, alimentare, automobilistica, trasporti, moda, tessile, chimica, edilizia ed impiantistica, sanit\u00e0, scuola, uffici pubblici, studi professionali, banche e assicurazioni, informatica, ecc.).\nUn'altra dimensione, tipica, di segmentazione \u00e8 per tipologia dimensionale di committenti: la consulenza direzionale per una micro o piccola impresa ha caratteristiche peculiari rispetto ad una multinazionale e viceversa. Pertanto, \u00e8 piuttosto difficile per il singolo consulente potersi adattare facilmente a due contesti diversissimi. Naturalmente, le grandi societ\u00e0 possono offrire personale diversificato e qualificato per le varie situazioni ed esigenze, anche facendo ricorso massiccio ai freelance quando necessario.\nQuando la consulenza direzionale \u00e8 svolta alle piccole organizzazioni, solitamente, un solo professionista \u00e8 sufficiente per erogare il servizio. Nel caso di commesse per grandi e grandissime organizzazioni (che possono richiedere interventi anche presso diverse sedi dislocate a livello continentale o mondiale), il team di progetto oltre a essere multidisciplinare \u00e8 solitamente articolato con una certa gerarchia. I classici ruoli (con profili, responsabilit\u00e0 e tariffe diverse) sono:\nPer definizione di consulenza direzionale, il personale del committente fa ovviamente parte integrante del progetto, sia nella fase di impostazione/monitoraggio che di quella affiancamento operativo.\nLa valutazione della \"customer satisfaction\" \u00e8 una fase assai rilevante della consulenza direzionale ed \u00e8 uno dei punti di distinzione rispetto ad altri servizi professionali di consulenza aziendale.\nItalia.\nIn Italia, data la grandissima diffusione della certificazione aziendale ISO 9001, molti dei consulenti aziendali (diversi da quelli \"obbligatori\" di area contabile-amministrativa) che lavorano per le micro e piccole imprese, sono degli specialisti di progettazione ed implementazione dei sistemi di gestione qualit\u00e0 e questo \u00e8 il servizio principale richiesto dai loro clienti. Quando la necessit\u00e0 \u00e8 di tipo esclusivamente burocratico-formale (in pratica l'ottenimento e conservazione del \"bollino\"), non lo sviluppo di un concreto e reale sistema di gestione organizzativa, il consulente \u00e8 pi\u00f9 propriamente uno specialista di certificazioni volontarie ISO. Medesimo discorso vale per le aree \"compliance\" relative a sicurezza e salute (TU 81/2008) oppure a marcature CE di prodotto, cos\u00ec come la sicurezza nel settore alimentare HACCP (Analisi dei rischi e controllo dei punti critici) nonch\u00e9 in tema di privacy (codice in materia di protezione dei dati personali, d.lgs. 196/2003) e modello di organizzazione e gestione (decreto legislativo 8 giugno 2001, n. 231, che disciplina la responsabilit\u00e0 amministrativa delle persone giuridiche).\nInvece, quando la dimensione o le esigenze/obiettivi del cliente aumentano, sono necessari specialisti di strategia, organizzazione, ristrutturazione societaria, finanziaria e dei processi, risorse umane, controllo di gestione, progetti ICT, ecc: in pratica, i consulenti direzionali nel significato pi\u00f9 preciso e peculiare del termine.\nLe classiche attivit\u00e0 rientranti nella consulenza di direzione non sono \"attivit\u00e0 riservate\" ovvero per cui occorra l'iscrizione ad uno specifico albo o collegio, ai sensi delle leggi vigenti. Anche se spesso diversi soggetti delle professioni ordinistiche (dette \"regolamentate\") svolgono attivit\u00e0 di consulenza di direzione, \u00e8 da precisare che il titolo abilitante non costituisce di per s\u00e9 un requisito vincolante o necessario per l'erogazione del servizio."}
{"id": "4365941", "revid": "767487", "url": "https://it.wikipedia.org/wiki?curid=4365941", "title": "Lucky Thirteen", "text": "Lucky Thirteen, sottotitolo Excursions Into Alien Territory, \u00e8 un album compilation del cantautore canadese Neil Young, pubblicato nel 1993 dalla Geffen Records.\nIl disco contiene tredici tracce del periodo 1982-1988, lasso di tempo nel quale Young era sotto contratto con l'etichetta discografica di David Geffen, includendo anche cinque brani precedentemente inediti.\nIl disco.\nSi tratta del primo album di Neil Young (da solista o altro) a non essere stato distribuito dalla Warner Music Group. Due anni dopo l'abbandono della Geffen da parte di Young, la casa discografica, le cui uscite venivano originariamente distribuite dalla Warner Bros. Records, fu venduta alla MCA Music Entertainment. Le incisioni di Young del periodo Geffen, ora sono di propriet\u00e0 della Universal Music Group. I brani riuniti nella raccolta provengono dal controverso periodo \"sperimentale\" degli anni ottanta di Young, quando, sotto la Geffen Records, si alien\u00f2 la maggior parte dei suoi vecchi e nuovi fan. Per questo motivo, la compilation non viene generalmente ritenuta rappresentativa dell'artista."}
{"id": "4365942", "revid": "767487", "url": "https://it.wikipedia.org/wiki?curid=4365942", "title": "Giuseppe Dallara", "text": "Candidatosi alle elezioni provinciali a Genova del 1993 sostenuto dalla Lega Nord, arriv\u00f2 al ballottaggio ma fu sconfitto dalla candidata progressista Marta Vincenzi.\nNon condividendo la scelta di Umberto Bossi di togliere l'appoggio al governo Berlusconi I, ader\u00ec a Forza Italia."}
{"id": "4365943", "revid": "287204", "url": "https://it.wikipedia.org/wiki?curid=4365943", "title": "Victor Latou Jaume", "text": ""}
{"id": "4365946", "revid": "287204", "url": "https://it.wikipedia.org/wiki?curid=4365946", "title": "Victor Latou", "text": ""}
{"id": "4365947", "revid": "1318658", "url": "https://it.wikipedia.org/wiki?curid=4365947", "title": "Aldo Tavolaro", "text": "Biografia.\nStudioso della cultura classica, della storia del pensiero e dell'Uomo, si \u00e8 dedicato sin da giovane a studi di astronomia, scegliendo negli anni come campo di specializzazione l'archeoastronomia, ovvero l'astronomia antica in relazione all'architettura del passato (dal megalitico al medioevo), nella quale frequenti sono le implicazioni astronomiche.\nLa sua intuizione e i suoi studi su Castel del Monte letto in chiave astronomico-matematica ed esoterica gli hanno valso il riconoscimento da parte della comunit\u00e0 di studiosi ed appassionati della materia nonch\u00e9 la presenza su diverse pubblicazioni di settore, riviste scientifiche e stampa in Italia e all'estero.\nOltre a Castel del Monte sono stati oggetto dell'attivit\u00e0 di studio di Aldo Tavolaro, tra gli altri, anche: il Pantheon di Roma; la Basilica di San Nicola di Bari; la Cattedrale di Notre Dame di Chartres; il Palazzo della Ragione a Padova; i Nuraghi della Sardegna; la struttura megalitica di Newgrange in Irlanda; la Reggia di Versailles; la chiesa di San Giacomo di Compostella della Nuova Galizia in Messico; la chiesa di San Leonardo di Siponto; ecc.\nHa realizzato numerosi programmi televisivi per la Rai - Radio Televisione Italiana, ha svolto un'intensa attivit\u00e0 di conferenziere, ha scritto su varie riviste (Coelum, Arx, Castellum, Officinae per citarne alcune), ha pubblicato diversi volumi di argomento astronomico-matematico ed esoterico (alcuni dei quali tradotti in Tedesco, Spagnolo, Inglese e Francese)\nPubblicazioni.\n\"Elementi di astronomia nell'architettura di Castel del Monte\", Unione Tipografica, Bari, 1975\n\"Una stella sulla Murgia\", Mario Adda Editore, Bari, 1981\n\"Il sole architetto a Castel del Monte\", Mario Adda Editore, Bari, 1984\n\"Castel del Monte e il segreto dei Templari\", F.lli Laterza Editori, Bari, 1987\n\"Castel del Monte e il segreto dei Templari\", (narrativa per la scuola) F. lli Laterza Editori, Bari, 1987\n\"Castel del Monte e il Santo Graal\", F.lli Laterza Editori, Bari, 1987\n\"Il mito solare\", F.lli Laterza Editori, Bari, 1988\n\"Castel del Monte: pitagorismo e islamismo in Puglia\", Istituto Universitario Orientale, Napoli, 1988\n\"Le favole del cielo\", Schena Editore, Fasano, 1988\n\"Puglia piana\u2026 grande capitana\", Accademia delle tradizioni pugliesi e Banca Popolare di Bari (fuori commercio), 1989\n\"Elementi di astronomia e matematica nell'architettura di Castel del Monte\", Associazione Italiana per l'Informatica ed il Calcolo Automatico \u2013 A.I.C.A, 1990\n\"Castel del Monte\", AA.VV., Mario Adda Editore, Bari, 1991\n\"Castel del Monte\", AA.VV., (in lingua tedesca) Mario Adda Editore, Bari, Die Sonne Architekt in Castel del Monte, 1991\n\"Astronomia e geometria nell'architettura di Castel del Monte\", F.lli Laterza Editori, Bari, 1991\n\"Castel del Monte scrigno esoterico\", F.lli Laterza Editori, Bari, 1991\n\"Pietre come libri\", Italgrafica Bari (fuori commercio), 1992\n\"Astronomie und geometrie in der architektur von Castel del Monte\", traduzione di Ursule Kling, F.lli Laterza Editori, Bari, 1994\n\"Federico II di Svevia imperatore e Leonardo Fibonacci da Pisa matematico\", F.lli Laterza Editori, Bari, 1995\n\"Castel del Monte scienza e mistero in Puglia\", Ed. Giuseppe Laterza, Bari, 2000\nElenco tematico di conferenze e seminari.\nAstronomia dantesca.\nAstronomia e geometria nell'architettura di Castel del Monte.\nCastel del Monte: tempio iniziatico.\nConvergenze pitagoriche nell'architettura sacra in Puglia.\nEsoterismo nella pittura di Albrecht D\u00fcrer.\nFederico II di Svevia \"Puer Apuliae\"?\nGalassia donna.\nCalendari antichi.\nMenhir di Terra di Bari.\nIndagini sulle origini di alcune misure lineari antiche.\nL'architettura sacra pugliese tra Oriente e Occidente.\nLa Divina Proporzione ovvero la Firma di Dio.\nLa pietra: presagio d'infinito.\nLa piramide di Cheope letta in chiave matematica.\nSimbolismo ed esoterismo nell'architettura sacra.\nStonehenge: osservatorio astronomico preistorico.\nUn raggio di luna e un raggio di sole: il pozzo di Capurso e la chiesa di S. Leonardo a Siponto."}
{"id": "4365948", "revid": "106376", "url": "https://it.wikipedia.org/wiki?curid=4365948", "title": "Chiesa della Santissima Annunziata di Portoria", "text": "La chiesa della Santissima Annunziata di Portoria, pi\u00f9 conosciuta come chiesa di Santa Caterina \u00e8 un edificio religioso cattolico del centro cittadino di Genova, nel quartiere di Portoria.\nAlla chiesa, situata al margine del quartiere di Piccapietra nei pressi della spianata dell'Acquasola, si accede da una piazzetta laterale alla via Bartolomeo Bosco, sul retro del moderno palazzo di Giustizia, che incombe con il suo prospetto in vetro e cemento su quanto resta dell'originario sagrato. Un altro ingresso, collegato ad una scala interna, si trova in via IV Novembre, dal lato dell'Acquasola. Sulla piazzetta si affacciano anche l'ingresso del convento dei Cappuccini e quello della cappella superiore, in cui era custodito il corpo di S. Caterina, prima del suo trasferimento all'interno della chiesa.\nStoria.\nLa chiesa dell'Annunziata, la cui storia \u00e8 strettamente legata a quella dello scomparso ospedale di Pammatone fu costruita con l'annesso convento, a partire dal 1488 dai Minori francescani, che la officiarono fino al 1538, quando ad essi subentrarono i Cappuccini, ancora oggi presenti nella chiesa, che prestarono assistenza spirituale ai malati nell'adiacente ospedale di Pammatone fino alla sua chiusura negli anni venti del Novecento.\nI cappuccini si alternarono nel tempo con altre congregazioni (Gesuiti dal 1566 al 1578, Camilliani dal 1607 al 1719 ed ancora dal 1735 al 1777 e per periodi pi\u00f9 brevi i \"preti riformati di Tortona\" e gli Agostiniani) facendovi ritorno definitivamente nel 1838.\nSin dalla sua edificazione, la chiesa dell'Annunziata \u00e8 stata strettamente legata al vicino ospedale, al quale era anche fisicamente collegata da un passaggio interno. Il 16 settembre 1510 vi furono celebrati i funerali di Caterina Fieschi Adorno. Dalla sua canonizzazione, nel 1737, la chiesa, nella quale \u00e8 conservato il suo corpo incorrotto, \u00e8 comunemente conosciuta come \"chiesa di S. Caterina\".\nDal 1927, pur conservando l'intitolazione alla SS. Annunziata, la chiesa \u00e8 stata ufficialmente dichiarata \"Santuario di S. Caterina\".\nNel 1538 con l'ampliamento della cinta muraria che passava accanto al complesso fu demolita una parte del chiostro e del convento e tutta l'area absidale della chiesa, con l'altare del Fasolo e la tomba di Giuliano Adorno, marito di S. Caterina Fieschi.\nNel 1556 il governo della Repubblica autorizz\u00f2 i Protettori dell'ospedale a ricostruire la chiesa rioccupando parte dei terreni gi\u00e0 espropriati per motivi strategici, purch\u00e9 il nuovo edificio distasse dalle mura almeno ventisei palmi genovesi (circa sette metri).\nVarie famiglie genovesi tra il XVI e il XVIII secolo arricchirono la chiesa di opere d'arte, chiamando ad eseguirle i pi\u00f9 valenti artisti dell'epoca.\nIn occasione delle leggi di soppressione degli ordini religiosi, emanate nel periodo napoleonico (1810) e nuovamente nel 1866, i frati furono autorizzati a restare nella chiesa e nell'ospedale come preti secolari.\nRestauri furono eseguiti tra il 1885 e il 1894 e nuovamente nel 1926.\nParte del convento fu gravemente danneggiato dal bombardamento aereo del 23 ottobre 1942 che distrusse quasi completamente il vicino ospedale, ormai dismesso, mentre venne risparmiata la chiesa.\nNel 1960 l'urna con le spoglie di S. Caterina dalla cappella detta del \"Deposito\" venne trasferita nella sua attuale collocazione all'interno della chiesa.\nIl mausoleo della santa, gi\u00e0 nella cappella superiore, fu ricostruito dall'architetto Eugenio Fuselli e solennemente inaugurato dal cardinale Giuseppe Siri l'8 maggio 1960.\nDescrizione artistica.\nEsterno.\nDal sagrato si accede alla chiesa attraverso un doppio portale in marmo di fattura rinascimentale con lesene con testine di frati e capitelli decorati con foglie d'acanto, opera di Pier Antonio Piuma (1521). Il portale \u00e8 sormontato da decori barocchi in gesso di Andrea Casaregis (1780) e da un ovale che incornicia il bassorilievo in stucco dell'Annunciazione, di Francesco Maria Schiaffino (1744).\nAlla sinistra, sulla porta del convento una lunetta in pietra di Gaspare della Scala (fine del XV secolo) raffigurante le Stimmate di san Francesco riporta la data di fondazione del complesso (8 giugno 1488) e mostra sullo sfondo il profilo della prima chiesa.\nInterno.\nL'interno ha tre navate sorrette da pilastri, costituiti dalle originarie colonne di marmo bianco e nero rivestite in laterizio.\nLungo le navate laterali si aprono dieci cappelle, in origine tombe gentilizie delle famiglie che contribuirono alla costruzione ed al mantenimento del complesso. Nella volta un grande medaglione racchiude l'affresco di Giuseppe Passano (realizzato nel 1837, in occasione del centenario della canonizzazione della santa) raffigurante il \"Trionfo di S. Caterina\", contornato da una serie di affreschi minori con figure di santi.\nPer i numerosi artisti del XVI secolo che lavorarono alla sua decorazione la chiesa \u00e8 stata definita \"il grande cantiere del Cinquecento genovese\". Tra questi Giovan Battista Castello, Luca Cambiaso, Lazzaro e Pantaleo Calvi, Andrea e Ottavio Semino. Oltre a questi la chiesa conserva opere di pittori e scultori di artisti dal XVII al XIX secolo.\nL'organo della ditta Bianchi di Novi Ligure risale al 1892.\nPresbiterio e abside.\nNel presbiterio, fatto costruire nel 1563 dal nobile Battista Grimaldi, l'altare in marmo \u00e8 sormontato da un Crocifisso ligneo di Giambattista Bissone (1597-1657), gi\u00e0 appartenuto alla casaccia di Santa Maria di Castello.\nNella volta dell'abside e nei peducci, affreschi raffiguranti \"Cristo Giudice\" e i quattro \"Evangelisti\", opere di Giovan Battista Castello detto \"il Bergamasco\" (1563). Alle pareti tre dipinti di Luca Cambiaso (\"Annunciazione\", \"Chiamata degli Eletti\" e \"Cacciata dei reprobi\"). Nel pavimento c'\u00e8 lo stemma della famiglia Grimaldi, realizzato con intarsi marmorei.\nConvento di Santa Caterina.\nAl convento annesso alla chiesa, a cui si accede dal sagrato, \u00e8 formato da un insieme composito di edifici attorno al piccolo chiostro quattrocentesco, non aperto al pubblico, che conserva ancora gli affreschi originali con scene bibliche e di vita conventuale.\nCappella superiore.\nAccanto a quello che immette nel chiostro, un altro ingresso, attraverso un ampio scalone, conduce ai piani superiori del convento e alla cappella superiore, in cui era conservata un tempo l'urna di santa Caterina. La cappella, la cui sistemazione nel XVIII secolo si deve a Gaetano Cantoni \u00e8 affrescata da Santo Tagliafichi (1822) con raffigurazioni della santa (nella volta \"S. Caterina in gloria\" e sulle pareti \"Visione e miracolo di S. Caterina\").\nMuseo dei Beni Culturali Cappuccini.\nIl museo annesso alla chiesa raccoglie numerosi beni artistici provenienti dai conventi dei cappuccini della Liguria. Accanto a opere d'arte di pittori genovesi dei secoli tra Cinquecento e Settecento, sono esposti arredi sacri ed oggetti di artigianato e di arte povera cappuccina.\nIl museo, nato nel 1970 come \"Museo di vita cappuccina\", fu fondato da padre Cassiano da Langasco, che aveva raccolto nei conventi cappuccini numerosi oggetti d'arte povera e di uso quotidiano, realizzati dagli stessi frati. Arricchitosi nel tempo anche di opere di artisti quali lo Strozzi e il Fiasella, \u00e8 stato inaugurato nel 2006 con l'attuale denominazione."}
{"id": "4365949", "revid": "921302", "url": "https://it.wikipedia.org/wiki?curid=4365949", "title": "Hayastani Ankaxowt'yan Gavat' 2000", "text": "La Hayastani Ankaxowt'yan Gavat' 2000 (conosciuta anche come Coppa dell'Indipendenza) \u00e8 stata la nona edizione della Coppa nazionale armena. Il torneo \u00e8 iniziato il 18 marzo e si \u00e8 concluso il 27 maggio 2000. Il Mika Ashtarak ha vinto la coppa per la prima volta battendo in finale il Zvartnots Yerevan.\nOttavi di finale.\nGli incontri di andata si disputarono il 18 e 19 mentre quelli di ritorno il 29 e 30 marzo 2000. Il Lori Vanazdor e il Nairi Yerevan non si presentarono e persero entrambi gli incontri 3-0 a tavolino\nQuarti di finale.\nGli incontri di andata si disputarono tra il 9 e il 18 mentre quelli di ritorno tra il 19 e il 22 aprile 2000.\nSemifinale.\nGli incontri di andata si disputarono il 4 mentre quelli di ritorno il 19 e il 15 maggio 2000.\nFinale.\nLa finale si svolse il 27 maggio 2000."}
{"id": "4365950", "revid": "110157", "url": "https://it.wikipedia.org/wiki?curid=4365950", "title": "Do You Know Who You Are?", "text": "Do You Know Who You Are? \u00e8 l'unico album intero dei \"Texas Is the Reason\". Il titolo deriva dalle ultime parole di John Lennon ascoltate dal pubblico."}
{"id": "4365952", "revid": "1005847", "url": "https://it.wikipedia.org/wiki?curid=4365952", "title": "Franco Raffaldini", "text": "Nativo di Porto Mantovano, Franco Raffaldini frequent\u00f2 le scuole superiori a Mantova conseguendo il diploma di ragioniere. Successivamente entr\u00f2 in seminario e ricevette l'ordinazione sacerdotale. Esercit\u00f2 il proprio ministero a Suzzara come prete operaio e rimase nella cittadina anche dopo aver ottenuto la dispensa per motivi matrimoniali.\nAlle elezioni provinciali del 1992 fu eletto consigliere per il PDS, di cui divenne poco dopo segretario provinciale. \nL'anno successivo fu il candidato del PDS alla presidenza della provincia alle elezioni anticipate, ma fu sconfitto al ballottaggio dal candidato della Lega Nord, Davide Boni, eletto col 53,2%. Raffaldini divenne comunque il capogruppo del PDS nel consiglio provinciale.\nNel 1996 fu il candidato dell'Ulivo nel collegio uninominale della Camera di Suzzara, dove inizialmente era stata annunciata la candidatura di Valter Veltroni. Fu eletto con la maggioranza assoluta dei suffragi (52,6%), incrementata ulteriormente al momento della rielezione nel 2001 (54,0% contro il 38,9% del principale sfidante, il leghista Gianni Fava)."}
{"id": "4365954", "revid": "1305772", "url": "https://it.wikipedia.org/wiki?curid=4365954", "title": "Un istante prima", "text": "Un istante prima \u00e8 un saggio pubblicato dalla Arnoldo Mondadori Editore, scritto da Stefano Dambruoso e Vincenzo Spagnolo, che illustra un decennio di indagini e procedimenti giudiziari riguardanti il terrorismo di matrice islamica, a partire dall'attentato alle Torri Gemelle dell'11 settembre 2001.\nTrama.\nDieci anni dopo l'attentato delle Torri Gemelle, le manovre del terrorismo islamico legato alla figura di Osama Bin Laden non si sono ridimensionate, al contrario, scrivono Dambruoso e Spagnolo, il terrorismo \u00e8 uno spettro che si aggira nel mondo occidentale.\nNel testo, che procede combinando narrazione e informazione, viene raccontata la storia di Mohammed, immigrato libico responsabile di un attentato a Milano nel 2009. Una storia di mancata integrazione economica e sociale che porta l'immigrato su un percorso di radicalizzazione, per molti versi analogo a quello intrapreso da altri \"lupi solitari\" del terrorismo di matrice jihadista.\nFra le altre vicende narrate nel libro, quella della morte di Muriel, prima donna-kamikaze europea.\nAttraverso un bilancio sommario di quanto avvenuto nei dieci anni successivi all'attacco terroristico dell'11 settembre 2001 negli Usa, i due autori del libro promuovono un'analisi dettagliata dei singoli casi e dei sospetti."}
{"id": "4365955", "revid": "1543377", "url": "https://it.wikipedia.org/wiki?curid=4365955", "title": "Grammonota pictilis", "text": "Grammonota pictilis () \u00e8 un ragno appartenente alla famiglia Linyphiidae. \u00c8 la specie tipo del genere.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche; in particolare \u00e8 stata osservata all'interno delle colonie di \"Atta texana\" (Myrmicinae).\nDistribuzione.\nLa specie \u00e8 stata rinvenuta in alcune localit\u00e0 degli USA e in Canada nei pressi di Kentville, nello Stato di Nuova Scozia.\nTassonomia.\nAl 2012 non sono note sottospecie e non sono stati esaminati nuovi esemplari dal 2000."}
{"id": "4365956", "revid": "830939", "url": "https://it.wikipedia.org/wiki?curid=4365956", "title": "Andr\u00e9 Chastagnol", "text": "Biografia.\nConsiderato tra i pi\u00f9 autorevoli esperti del Basso Impero, Chastagnol ha insegnato epigrafia prima presso l'\u00c9cole Pratique des Hautes \u00c9tudes e in seguito negli atenei di Algeri, Rennes, Paris X Nanterre e Paris 1 Panth\u00e9on-Sorbonne, nonch\u00e9 all'Universit\u00e0 Paris-Sorbonne, dove ha insegnato storia romana sino al 1986 e di cui \u00e8 stato nominato professore emerito.\nI suoi principali lavori, che sono stati per lo pi\u00f9 costruiti sulla rigorosa analisi di fonti diverse, a carattere letterario ed epigrafico, papirologico ed archeologico, numismatico e giuridico, si sono concentrati, formando dei punti fermi per la storiografia della tarda et\u00e0, sulla prefettura urbana di Roma e sull'Et\u00e0 augustea. Ha inoltre pubblicato commentari di iscrizioni latine, studi sul Senato romano durante l'Impero e ricerche su istituzioni municipali, sociali e religiose dell'Africa romana, per lo pi\u00f9 raccolti nei quattro volumi di \"Scripta varia\".\n\u00c8 stato presidente della Societ\u00e0 Francese di Numismatica, redattore dell'\u00abAnn\u00e9e \u00e9pigraphique\u00bb e membro di numerose accademie, fra le quali quella Romanistica Costantiniana, che lo aveva insignito del riconoscimento, nel 1993, di socio onorario."}
{"id": "4365961", "revid": "767487", "url": "https://it.wikipedia.org/wiki?curid=4365961", "title": "Rodolfo Braselli", "text": "Carriera.\nHa militato a lungo nel Defensor Sporting Club di Montevideo. Con l' ha disputato le Olimpiadi del 1936, classificandosi al 6\u00ba posto. Da giocatore vanta tre medaglie d'oro al Campionato sudamericano di pallacanestro, oltre a due argenti e tre bronzi.\nNel 1943 ha guidato l' alla vittoria della prima Copa Am\u00e9rica, vinta ai danni dell'."}
{"id": "4365963", "revid": "287204", "url": "https://it.wikipedia.org/wiki?curid=4365963", "title": "Il Mantovano", "text": ""}
{"id": "4365965", "revid": "55442906", "url": "https://it.wikipedia.org/wiki?curid=4365965", "title": "Primo tra i pari", "text": ""}
{"id": "4365980", "revid": "1573940", "url": "https://it.wikipedia.org/wiki?curid=4365980", "title": "Isacco Samuele Reggio", "text": ""}
{"id": "4365994", "revid": "47767", "url": "https://it.wikipedia.org/wiki?curid=4365994", "title": "Bajamonte", "text": ""}
{"id": "4365995", "revid": "47767", "url": "https://it.wikipedia.org/wiki?curid=4365995", "title": "Baiamonte", "text": ""}
{"id": "4365997", "revid": "278406", "url": "https://it.wikipedia.org/wiki?curid=4365997", "title": "Classi del Senato degli Stati Uniti d'America", "text": "Le tre classi del Senato degli Stati Uniti d'America sono costituite da 33 o 34 seggi senatoriali. Lo scopo di queste classi \u00e8 quello di determinare quali seggi al Senato devono essere sottoposti al voto popolare in un determinato anno; i tre gruppi sono organizzati in modo tale che ognuno di essi \u00e8 soggetto ad elezione ogni sei anni.\nLa definizione di un senatore come \"junior\" o \"senior\" non ha alcuna relazione con la classe; il senatore senior di uno Stato \u00e8 quello con maggiore anzianit\u00e0 in Senato, che per la maggior parte dei casi coincide con la durata del mandato.\nDivisione storica.\nQuando i Padri fondatori raggiunsero l'accordo di assegnare un mandato di sei anni ai senatori, decisero anche di suddividere le elezioni, in modo che un terzo del Senato fosse soggetto ad elezione ogni due anni. Con questo turnover, i Padri fondatori volevano assicurare stabilit\u00e0 al Senato, ed incoraggiare i senatori a prendere decisioni durature nel tempo, invece che rischiare un rapido turnover dell'intera camera ogni sei anni. Allo stesso tempo, erano interessati ad elezioni frequenti, piuttosto che aspettare sei anni, per impedire ai senatori di coalizzarsi per periodi troppo lunghi con \"scopi dubbi\".\nLe tre classi del Senato furono poi specificate nell'Articolo 1, Sezione 3 della Costituzione degli Stati Uniti d'America:\nQuesto fu stabilito diverse settimane dopo la prima riunione del primo Senato. Dal \"Journal of the Senate of the United States of America\", 1789-1793:\nE dal \"Journal\" di venerd\u00ec 15 maggio 1789:\nAl termine del mandato senatoriale di qualsiasi lunghezza, gli eletti iniziano un mandato di sei anni come senatori (basato sull'elezione dei senatori da parte delle legislature dei singoli stati, finch\u00e9 il XVII Emendamento non richiese l'elezione diretta dei senatori).\nNuovi stati.\nQuando un nuovo Stato viene ammesso all'Unione, i suoi due senatori hanno mandati che corrispondono a due classi differenti, tra le tre classi definite sotto. La scelta tra quali classi assegnare \u00e8 determinata da uno schema che mantiene il numero dei membri delle tre classi il pi\u00f9 possibile contiguo; la classe di dimensione maggiore non deve differire di pi\u00f9 di un'unit\u00e0 da quella di dimensione minore.\nQuesto significa che almeno uno dei due senatori di ogni nuovo Stato ha un mandato di meno di sei anni, e l'altro mandato \u00e8 o di due o di quattro anni pi\u00f9 breve dell'altro.\nQuando l'ultimo Stato \u00e8 stato ammesso, le Hawaii nel 1959, i candidati al Senato hanno concorso per il seggio A e il seggio B. I nuovi senatori, in un processo gestito dal Segretario del Senato, si accordarono su chi dei due sarebbe entrato nella Classe 1 (il cui mandato scadeva dopo cinque anni e mezzo) e quale nella Classe 3 (il cui mandato sarebbe terminato tre anni e mezzo dopo).\nSe un 51\u00ba stato dovesse essere ammesso all'Unione, riceverebbe dei senatori in Classe 1 e 2, e a questo punto tutte e tre le classi avrebbero 34 senatori.\nClasse 1.\nLa classe 1 consiste di:\nGli stati con un senatore di classe 1 sono Arizona, California, Connecticut, Delaware, Florida, Hawaii, Indiana, Maine, Maryland, Massachusetts, Michigan, Minnesota, Mississippi, Missouri, Montana, Nebraska, Nevada, New Jersey, Nuovo Messico, New York, Dakota del Nord, Ohio, Pennsylvania, Rhode Island, Tennessee, Texas, Utah, Vermont, Virginia, Virginia Occidentale, Washington, Wisconsin e Wyoming.\nClasse 2.\nLa classe 2 consiste di:\nGli stati con un senatore di classe 2 sono Alabama, Alaska, Arkansas, Carolina del Nord, Carolina del Sud, Colorado, Delaware, Dakota del Sud, Georgia, Idaho, Illinois, Iowa, Kansas, Kentucky, Louisiana, Maine, Massachusetts, Michigan, Minnesota, Mississippi, Montana, Nebraska, New Hampshire, New Jersey, Nuovo Messico, Oklahoma, Oregon, Rhode Island, Tennessee, Texas, Virginia, Virginia Occidentale, e Wyoming.\nClasse 3.\nLa classe 3 consiste di:\nGli stati con un senatore di classe 3 sono Alabama, Alaska, Arizona, Arkansas, California, Carolina del Nord, Carolina del Sud, Colorado, Connecticut, Dakota del Nord, Dakota del Sud, Florida, Georgia, Hawaii, Idaho, Illinois, Indiana, Iowa, Kansas, Kentucky, Louisiana, Maryland, Missouri, Nevada, New Hampshire, New York, Ohio, Oklahoma, Oregon, Pennsylvania, Utah, Vermont, Washington, e Wisconsin."}
{"id": "4366002", "revid": "205197", "url": "https://it.wikipedia.org/wiki?curid=4366002", "title": "Coppa dell'Indipendenza 2000", "text": ""}
{"id": "4366003", "revid": "205197", "url": "https://it.wikipedia.org/wiki?curid=4366003", "title": "Coppa d'Armenia 2000", "text": ""}
{"id": "4366006", "revid": "205197", "url": "https://it.wikipedia.org/wiki?curid=4366006", "title": "Coppa dell'Indipendenza 1999", "text": ""}
{"id": "4366007", "revid": "690118", "url": "https://it.wikipedia.org/wiki?curid=4366007", "title": "149/35 Mod. 1917", "text": ""}
{"id": "4366008", "revid": "205197", "url": "https://it.wikipedia.org/wiki?curid=4366008", "title": "Coppa d'Armenia 1999", "text": ""}
{"id": "4366009", "revid": "1869172", "url": "https://it.wikipedia.org/wiki?curid=4366009", "title": "Giuseppe Bellini (politico)", "text": "Adesione al Partito Repubblicano.\nNato politicamente come monarchico, abbandona presto tali simpatie per aderire per tutta la vita al Partito Repubblicano Italiano, molto forte in Romagna ed a Forl\u00ec in particolare. A causa di tale scelta, viene schedato tra i sovversivi fra le carte sia della polizia monarchica sia poi di quella fascista. Divenuto Senatore del Regno nel 1919, solo nel febbraio 1930 viene depennato dall'elenco dei sovversivi.\nAvvocato.\nCome avvocato, patrocina anche cause che molto appassionano l'opinione pubblica. Tra esse si possono ricordare: la vittoriosa difesa del repubblicano cesenate Eugenio Valzania, accusato dell'uccisione del concittadino socialista Pio Battistini (avvenuta nel 1891): le evidenti implicazioni politiche, in un'epoca di lotte anche violente fra le varie fazioni, suscitano ampio clamore intorno al processo; la difesa, nel 1904, di Augusto Rotondi, pi\u00f9 noto come Zambuten, accusato di svolgimento abusivo della professione medica: si tratta di un guaritore empirico, molto amato dal popolo. Il processo si chiude con una multa inflitta allo Zambuten, il quale per\u00f2, a causa del favore popolare, continua imperterrito ad esercitare le sue arti. Da notare che, all'epoca, Bellini \u00e8 gi\u00e0 Sindaco di Forl\u00ec.\nCarriera politica.\nConsigliere comunale di Forl\u00ec nel 1890, viene eletto sindaco nel 1901 (dal 2 settembre), carica che mantiene fino al 23 aprile 1910, quando si dimette a seguito delle polemiche suscitate nel Partito dalla sua partecipazione ai funerali dell' ex Presidente del Consiglio Alessandro Fortis.\nCome molti repubblicani, ma a differenza di Giuseppe Gaudenzi, \u00e8 un fervente interventista nel primo conflitto mondiale. \u00c8 di nuovo sindaco di Forl\u00ec dal 21 settembre 1914, ma rimane in carica solo pochi mesi: si dimette infatti il 28 febbraio 1915. Di seguito, \u00e8 rieletto sindaco il 22 luglio 1915 rimanendo in carica fino al 9 novembre 1919, quando si dimette, essendo stato nominato Senatore il 6 ottobre 1919."}
{"id": "4366012", "revid": "205197", "url": "https://it.wikipedia.org/wiki?curid=4366012", "title": "Coppa dell'Indipendenza 1998", "text": ""}
{"id": "4366013", "revid": "51032", "url": "https://it.wikipedia.org/wiki?curid=4366013", "title": "Play-doh", "text": ""}
{"id": "4366014", "revid": "205197", "url": "https://it.wikipedia.org/wiki?curid=4366014", "title": "Coppa d'Armenia 1998", "text": ""}
{"id": "4366022", "revid": "519091", "url": "https://it.wikipedia.org/wiki?curid=4366022", "title": "Miglior costruttore di gioco dell'anno IFFHS", "text": "Il Miglior costruttore di gioco dell'anno IFFHS (in inglese \"IFFHS World's Best Playmaker\") \u00e8 un premio calcistico assegnato dall'IFFHS ogni anno solare al miglior regista o \"playmaker\" del mondo. \u00c8 stato istituito nel 2006.\nI maggiori vincitori del riconoscimento sono lo spagnolo Xavi e l'argentino Lionel Messi con 4 successi, seguiti da Andr\u00e9s Iniesta e Kevin De Bruyne con 2.\nNel 2020 Lionel Messi \u00e8 stato eletto miglior costruttore di gioco del decennio 2011-2020 e del periodo 2006-2020.\nStatistiche.\nVittorie per club.\nIn \"corsivo\" le edizioni condivise."}
{"id": "4366030", "revid": "36426", "url": "https://it.wikipedia.org/wiki?curid=4366030", "title": "Mus\u00e9e des Beaux-Arts (Montpellier)", "text": ""}
{"id": "4366045", "revid": "1573940", "url": "https://it.wikipedia.org/wiki?curid=4366045", "title": "Ercole Adriano Ceccarelli", "text": "Biografia.\nDiscendente da una famiglia di origine romana che praticava la professione di avvocato da generazioni: il nonno paterno, infatti, Tommaso (1760-1845), si stabil\u00ec a Forl\u00ec all'inizio del XIX secolo per seguire la clientela del dipartimento del Rubicone. Il padre Giulio Cesare (1815-1884), avvocato e governatore pontificio a Savignano, simpatizzante garibaldino, invece di arrestare Garibaldi la notte del primo agosto 1849, ne favor\u00ec la fuga.\nConseguita la maturit\u00e0 classica a Cesena, Ceccarelli frequentava la facolt\u00e0 di giurisprudenza a Roma dove conosce Aurelio Saffi dal quale prese le simpatie mazziniane e repubblicane. Nel 1878 si laurea a pieni voti con una tesi intitolata \"La donna e la sua incapacit\u00e0 agli uffici tutelari\". Divenne consigliere comunale a partire dal 1878 per poi divenire, nel 1889 per consiglio di Saffi, il primo sindaco repubblicano della citt\u00e0."}
{"id": "4366050", "revid": "599013", "url": "https://it.wikipedia.org/wiki?curid=4366050", "title": "Religiose serve di Maria", "text": "Le Religiose Serve di Maria (in inglese \"Servite Sisters Generalate\") sono un istituto religioso femminile di diritto pontificio: le suore di questa congregazione pospongono al loro nome la sigla O.S.M.\nStoria.\nLe origini della congregazione risalgono al 1840, quando Nicolas Chant\u00f4me fu nominato curato di Cuves e riun\u00ec una comunit\u00e0 di giovani donne per l'educazione delle fanciulle nella scuola parrocchiale. Le giovani, dette suore del Calvario, vestirono l'abito religioso nel 1845 e adottarono delle costituzioni basate su quelle dei Servi di Maria.\nDesiderando aprirsi all'apostolato missionario, nel 1851 la congregazione invi\u00f2 due religiose a Londra per studiare la lingua inglese presso gli Oratoriani. L'anno successivo l'intera comunit\u00e0 si stabil\u00ec in Inghilterra: abbandonarono il loro proposito di recarsi in terra di missione e si posero al servizio della diocesi di Westminster, aprendo una scuola, un orfanotrofio, un rifugio per prostitute pentite e visitando ammalati e poveri a domicilio.\nLe religiose presero il nome di Suore di Nostra Signora della Compassione: la prima professione dei voti si ebbe nel 1854 e nel 1857 il cardinale Nicholas Wiseman approv\u00f2 le loro costituzioni.\nDeluse dal nuovo orientamento assunto dalla congregazione, alcune suore abbandonarono l'istituto: tra esse la superiora generale, Saint-Jean Vannier, e Ad\u00e8le-Euphrasie Barbier, che diede inizio alle Figlie di Nostra Signora delle Missioni.\nLa nuova superiora generale, Philom\u00e8ne Morel, cerc\u00f2 di recuperare lo spirito iniziale della congregazione: nel 1864 si rec\u00f2 in Italia e il 18 giugno ottenne l'aggregazione del suo istituto all'ordine dei Servi di Maria; le costituzioni furono riformate e si adott\u00f2 l'abito servita; la denominazione della famiglia religiosa fu mutata in quella di \"Mantellate del terz'ordine regolare dei Servi di Maria\".\nPer la direzione spirituale delle suore, giunsero dall'italia alcuni frati serviti: fu la prima volta nella storia dell'ordine che dei frati si stabilissero in Inghilterra.\nDopo l'aggregazione all'ordine dei Servi di Maria l'istituto inizi\u00f2 a espandersi: dal 1867 furono aperte filiali in Francia, dal 1871 negli Stati Uniti d'America; dalla Francia, dopo l'approvazione delle leggi anticongregazioniste, nel 1903 le suore passarono in Belgio; seguirono fondazioni in Giamaica (1952) e Canada (1953).\nLe costituzioni della congregazione furono approvate dalla congregazione di Propaganda Fide nel 1883 e, definitivamente, il 26 marzo 1892.\nAttivit\u00e0 e diffusione.\nSi dedicano all'istruzione e all'educazione cristiana della giovent\u00f9, all'assistenza agli ammalati, al lavoro missionario.\nSono presenti in Europa (Austria, Belgio, Francia, Regno Unito), nelle Americhe (Canada, Giamaica, Stati Uniti d'America) e in Repubblica Democratica del Congo; la sede generalizia \u00e8 a Dorking, nel Surrey.\nAlla fine del 2008 la congregazione contava 218 religiose in 41 case."}
{"id": "4366051", "revid": "6923", "url": "https://it.wikipedia.org/wiki?curid=4366051", "title": "Vulcan Iron Works", "text": "La Vulcan Iron Works era una fabbrica di locomotive degli Stati Uniti d'America con sede a Wilkes-Barre in Pennsylvania.\nLa compagnia fu fondata nel 1849 da Richard Jones. Inizi\u00f2 la produzione di locomotive a vapore e in seguito, negli anni venti, intraprese anche quella di locomotive termiche. Ebbe stabilimenti a Seattle, San Francisco e a Charleston (Sud Carolina). Ebbe varie commissioni per la produzione di locomotive durante la seconda guerra mondiale tra cui la locomotiva USATC S100.\nLa sua produzione di locomotive ebbe termine nel 1954."}
{"id": "4366052", "revid": "109254603", "url": "https://it.wikipedia.org/wiki?curid=4366052", "title": "Antonio Lombardini", "text": "Fu Ministro delle Finanze del Ducato di Parma e Piacenza.\nBiografia.\nFiglio nel notaio Giacomo e di Luisa Calestani, studi\u00f2 presso il seminario vescovile di Parma, dove ebbe come insegnante di matematica e fisica l'abate Giuseppe Conti. Terminati gli studi trov\u00f2 impiego presso il medico e banchiere Giuseppe Serventi, di cui spos\u00f2 la figlia Isabella.\nNel 1814, a soli vent'anni, gli fu assegnata la cattedra di matematica dell'Universit\u00e0 di Parma e dal 1815 al 1820 fu professore della stessa materia al Collegio Lalatta. Nel 1819 la duchessa Maria Luigia d'Austria lo nomin\u00f2 segretario della Biblioteca ducale e nel 1825 Cancelliere dell'Universit\u00e0. Fu insegnante di Macedonio Melloni e autore di testi di insegnamento universitario, tra cui nel 1828 \"Elementi di Matematica\", e presidente del Gabinetto letterario parmense (che sar\u00e0 chiuso per motivi politici nel 1832).\nIl ministro Vincenzo Mistrali gli affid\u00f2 diversi incarichi governativi: dal 1830 al 1836 fu revisore della stampa, dal 1831 membro di una commissione per la riforma della scuola e Cancelliere della Magistratura. Nel 1836 fu nominato Consigliere di Stato e nel 1847 presidente della Camera dei conti.\nGli impegni politici lo indussero a rinunciare all'insegnamento, ma conserv\u00f2 il titolo di Professore Emerito di matematica. Dopo la morte di Maria Luigia d'Austria (1847) il governo del ducato pass\u00f2 ai Borboni e nel 1849 fu confermato Consigliere di Stato da Carlo III. Nel 1854, durante la reggenza di Luisa Maria di Berry, fu nominato ministro delle Finanze e, nel 1856, fu tra i fondatori della Cassa di Risparmio di Parma e Piacenza."}
{"id": "4366054", "revid": "767487", "url": "https://it.wikipedia.org/wiki?curid=4366054", "title": "L'amante del tuo amante \u00e8 la mia amante", "text": "L'amante del tuo amante \u00e8 la mia amante (\"Tout \u00e7a... pour \u00e7a!\") \u00e8 un film del 1993 diretto da Claude Lelouch.\nTrama.\nMarie e Francis sono attivi nell'ambito forense e sono amanti: sono entrambi sposati e in crisi. Stanchi di dover continuamente mentire per vedersi, organizzano una gita in montagna sul Monte Bianco per fare incontrare i rispettivi coniugi nella speranza che nasca qualcosa anche tra loro e si arrivi poi al divorzio. Intanto i due avvocati accettano la difesa di tre sfortunati amici che, seppur bonariamente, hanno violato la legge. Si tratta di un cameriere, un parrucchiere e un tassista, ognuno con problemi da risolvere.\nIl caso li ha uniti e tra gli escamotage pi\u00f9 curiosi che mettono in atto c'\u00e8 un ottimo pranzo gratuito ottenuto con una telefonata anonima che avverte il gestore del ristorante dell'arrivo in citt\u00e0 e in incognito di tre ispettori della Guida Michelin per valutare i locali. La gita in montagna non riesce del tutto, anzi i legami tra i quattro coniugi diventano ancora pi\u00f9 confusi. In ambito legale poi il processo termina e i tre imputati vengono assolti grazie all'arringa dei due avvocati-amanti."}
{"id": "4366056", "revid": "466539", "url": "https://it.wikipedia.org/wiki?curid=4366056", "title": "La belle histoire", "text": "La belle histoire \u00e8 un film del 1992 diretto da Claude Lelouch.\nTrama.\nFilm che pone una decisa enfasi sulle immagini e sulla musica, narra le vicende di due personaggi che si incontrano nel tempo presente, lo zingaro maschio Ges\u00f9 e la ladra e truffatrice Odona, e che hanno condiviso esperienze parallele di vita oltre 2000 anni fa."}
{"id": "4366058", "revid": "2127497", "url": "https://it.wikipedia.org/wiki?curid=4366058", "title": "Agenzia europea dei diritti fondamentali", "text": "L'Agenzia dell'Unione europea per i diritti fondamentali ha sede a Vienna (Austria) ed \u00e8 stata istituita dal regolamento (CE) n. 168/2007 del Consiglio del 15 febbraio 2007.\nIl rispetto dei diritti umani e delle libert\u00e0 fondamentali \u00e8 un valore comune, condiviso da tutti gli Stati membri dell'Unione europea. Ai sensi dell'articolo 6 del trattato sull'UE: \u00abL'Unione rispetta i diritti fondamentali quali sono garantiti dalla Convenzione europea per la salvaguardia dei diritti dell'uomo e delle libert\u00e0 fondamentali, firmata a Roma il 4 novembre 1950, e quali risultano dalle tradizioni costituzionali comuni degli Stati membri, in quanto principi generali del diritto comunitario.\u00bb\nL'agenzia ha lo scopo di fornire alle istituzioni europee e alle autorit\u00e0 nazionali competenti assistenza e consulenza sui diritti fondamentali nell'attuazione del diritto comunitario, nonch\u00e9 di aiutarle ad adottare le misure o a definire le iniziative appropriate.\nAttivit\u00e0 dell'agenzia.\nL'agenzia sviluppa le sue attivit\u00e0 in linea con i seguenti compiti che le sono stati affidati:\nL'agenzia non ha invece la facolt\u00e0 di pronunciarsi su ricorsi individuali o di emanare atti normativi.\nFunzionamento dell'agenzia.\nIl programma di lavoro dell'agenzia \u00e8 definito in funzione di un programma quadro pluriennale di 5 anni, che deve essere approvato dal Consiglio, previa consultazione del Parlamento europeo. La lotta contro il razzismo, la xenofobia e le forme di intolleranza costituisce uno dei principali settori d'attivit\u00e0 dell'agenzia.\nL'Agenzia deve lavorare a stretto contatto con altre istituzioni ed organi che operano a livello nazionale ed europeo, nonch\u00e9 ampliare la collaborazione con il Consiglio d'Europa e con la societ\u00e0 civile mediante la creazione di una piattaforma per i diritti fondamenti.\nOrgani dell'agenzia.\nL'agenzia ha quattro organi:\nIl suo attuale direttore \u00e8 Morten Kj\u00e6rum.\nL'ambito di attivit\u00e0 dell'agenzia \u00e8 circoscritto all'UE e ai suoi 27 Stati membri. Essa sar\u00e0 inoltre aperta alla partecipazione, come osservatori, dei paesi candidati (Turchia, Croazia, ex Repubblica jugoslava di Macedonia, Islanda, Montenegro, Serbia), previa decisione del pertinente consiglio di associazione, che stabilir\u00e0 la natura, la portata e le modalit\u00e0 della loro partecipazione ai lavori dell'Agenzia.\nOsservatorio europeo dei fenomeni di razzismo e xenofobia.\nL'Agenzia sostituisce il precedente Osservatorio europeo dei fenomeni di razzismo e xenofobia, istituito dal regolamento (CE) n. 1035/97 del Consiglio, del 2 giugno 1997.\nOperativo dal 1997 al febbraio 2007, l'Osservatorio ha fornito all'Unione europea e agli Stati membri informazioni e dati obiettivi, attendibili e comparabili sul razzismo, la xenofobia e l'antisemitismo in Europa. Era stato istituito per aiutare l'UE e gli Stati membri ad adottare misure o a definire iniziative per combattere tali fenomeni. L'Osservatorio ha studiato la portata e l'evoluzione del razzismo e della xenofobia, analizzandone le cause, le conseguenze e gli effetti, in particolare mediante la creazione della rete europea di informazione sul razzismo e sulla xenofobia (RAXEN), incaricata di raccogliere informazioni a livello nazionale. L'Osservatorio ha elaborato strategie per combattere il razzismo e la xenofobia, evidenziando e diffondendo esempi di buone pratiche per far fronte a questi fenomeni."}
{"id": "4366059", "revid": "767487", "url": "https://it.wikipedia.org/wiki?curid=4366059", "title": "Ci sono dei giorni... e delle lune", "text": "Ci sono dei giorni... e delle lune (\"Il y a des jours... et des lunes\") \u00e8 un film del 1990 diretto da Claude Lelouch."}
{"id": "4366062", "revid": "1573940", "url": "https://it.wikipedia.org/wiki?curid=4366062", "title": "Orsonwelles", "text": "Orsonwelles \u00e8 un genere di ragni appartenente alla famiglia Linyphiidae.\nEtimologia.\nIl nome del genere \u00e8 in onore del celebre attore, regista e produttore cinematografico statunitense Orson Welles (1915-1985)\nDistribuzione.\nLe tredici specie oggi note di questo genere sono state reperite tutte nelle isole Hawaii: quasi tutte sono endemismi di singole isole.\nTassonomia.\nDal 2010 non sono stati esaminati nuovi esemplari di questo genere.\nA dicembre 2012, si compone di 13 specie:"}
{"id": "4366066", "revid": "767487", "url": "https://it.wikipedia.org/wiki?curid=4366066", "title": "Lassie (film 2005)", "text": "Lassie \u00e8 un film del 2005 diretto da Charles Sturridge, remake del film del 1943 \"Torna a casa, Lassie!\" interpretato da Elizabeth Taylor, all'epoca undicenne; entrambe le pellicole sono ispirate al racconto \"Lassie come home\" di Eric Knight. \u00c8 stato girato in Scozia, Irlanda e Isola di Man, contrariamente al film originale, che, pur ambientato in Inghilterra, fu girato negli Stati Uniti.\nIl film vede protagonisti alcuni attori gi\u00e0 noti come Peter O'Toole, Samantha Morton e John Lynch ed ha segnato l'esordio cinematografico di Jonathan Mason e Hester Odgers.\nTrama.\nProtagonista \u00e8 la cagna collie Lassie che appartiene ad una famiglia povera, viene venduta e fa un lungo viaggio per tornare a casa."}
{"id": "4366067", "revid": "118701489", "url": "https://it.wikipedia.org/wiki?curid=4366067", "title": "Prudencio de Pena", "text": "Carriera.\nDa giocatore ha disputato le Olimpiadi del 1936, classificandosi al 6\u00ba posto. Ha vinto la medaglia d'oro al FIBA South American Championship 1940, riuscendo a bissare il successo, da allenatore, anche al FIBA South American Championship 1953.\nHa guidato l' ai Mondiali del 1954."}
{"id": "4366069", "revid": "123885360", "url": "https://it.wikipedia.org/wiki?curid=4366069", "title": "Olocausto (disambigua)", "text": ""}
{"id": "4366070", "revid": "123885356", "url": "https://it.wikipedia.org/wiki?curid=4366070", "title": "Shoah (disambigua)", "text": ""}
{"id": "4366085", "revid": "124248979", "url": "https://it.wikipedia.org/wiki?curid=4366085", "title": "Organismo dei regolatori europei delle comunicazioni elettroniche", "text": "L'Organismo dei regolatori europei delle comunicazioni elettroniche (in inglese \"Body of European Regulators for Electronic Communications\", BEREC) \u00e8 un'agenzia dell'Unione europea che ha sede a Riga (Lettonia) ed \u00e8 stata istituita dal regolamento (CE) n. 1211/2009; \u00e8 entrata in funzione nel gennaio del 2010, con la prima riunione del comitato dei regolatori.\nAttivit\u00e0 dell'Agenzia.\nIl BEREC \u00e8 stato istituito per:\nOrgani e funzioni dell'Agenzia.\nIl BEREC \u00e8 costituito da un comitato dei regolatori, composto dai responsabili delle 27 ANR, e da un ufficio di supporto. Quest'ultimo \u00e8 un organismo ufficiale dell'UE ed \u00e8 gestito da un comitato in cui sono rappresentate tutte le ANR e la Commissione.\nIl presidente del comitato deiregolatori per il 2018 \u00e8 l'austriaco Johannes Gungl. L'attuale direttore amministrativo \u00e8 l'ungherese L\u00e1szl\u00f3 Ign\u00e9czi.\nL'ufficio del BEREC svolge le seguenti funzioni:\nFinanziamento.\nOltre che dal bilancio dell'Unione europea, l'agenzia \u00e8 autorizzata a ricevere contributi volontari anche da parte degli stati membri."}
{"id": "4366088", "revid": "729019", "url": "https://it.wikipedia.org/wiki?curid=4366088", "title": "Chris Jack", "text": "Biografia.\nProveniente dalla provincia rugbistica di Canterbury, per la quale esord\u00ec nel 1998 nel campionato nazionale provinciale neozelandese, Jack fece parte della \"franchise\" dei Crusaders fino al 2007: in tale periodo si aggiudic\u00f2 quattro titoli del Super Rugby.\nIn Nazionale debutt\u00f2 nel giugno 2001 contro l' a Christchurch, sua citt\u00e0 natale; prese poi parte alla giungendo terzo.\nNel 2006 si trasfer\u00ec alla neoistituita provincia di Tasman, e l'anno successivo prese parte alla in Francia, dove gli \"All Blacks\" si fermarono ai quarti; fin\u00ec in tale occasione la sua carriera internazionale, perch\u00e9 gi\u00e0 dall'aprile precedente aveva firmato un contratto per gli inglesi del Saracens; l'avventura a Londra termin\u00f2 dopo due anni, perch\u00e9 il club, per ragioni tecnico-economiche, decise di risolvere i contratti di 12 dei suoi giocatori a fine stagione.\nPer la seconda parte dell'anno Jack si accord\u00f2 quindi con la formazione sudafricana di Currie Cup del Western Province, e per il 2010 fece ritorno in Nuova Zelanda, di nuovo a Tasman e ai Crusaders, che aveva lasciato nel 2007 con 89 presenze all'attivo in Super Rugby e con la quale tagli\u00f2, un anno dopo il suo ritorno, il traguardo dei 100 incontri nel torneo.\nVanta anche diversi inviti nei Barbarians tra il 2008 e il 2010."}
{"id": "4366112", "revid": "110157", "url": "https://it.wikipedia.org/wiki?curid=4366112", "title": "Eija", "text": "Origine e diffusione.\n\u00c8 forse basato su \"eijaa\", un'esclamazione finlandese che esprime felicit\u00e0. Pu\u00f2 inoltre costituire un ipocoristico di Freya o di nomi che cominciano per \"ei-\", \"ej-\" o \"ey-\".\nOnomastico.\nIl nome non \u00e8 portato da alcun santo, quindi \u00e8 adespota; l'onomastico si pu\u00f2 festeggiare il 1\u00ba novembre, giorno di Ognissanti. Un onomastico laico \u00e8 fissato in Finlandia al 19 febbraio."}
{"id": "4366116", "revid": "712292", "url": "https://it.wikipedia.org/wiki?curid=4366116", "title": "Eija-Liisa Athila", "text": ""}
{"id": "4366123", "revid": "119893070", "url": "https://it.wikipedia.org/wiki?curid=4366123", "title": "Shigeru K\u00f4yama", "text": "Ha iniziato a recitare nel 1958 in film giapponesi, ma in America \u00e8 noto per il film \"Black Rain - Pioggia sporca\" con Michael Douglas e Andy Garc\u00eda."}
{"id": "4366134", "revid": "1833487", "url": "https://it.wikipedia.org/wiki?curid=4366134", "title": "Bruno Traversetti", "text": "Contemporaneamente all'attivit\u00e0 radiofonica, legata alla preparazione e alla conduzione di programmi culturali, ha dedicato diversi saggi alla teoria della letteratura, al linguaggio poetico e alla narrativa , contribuendo , tra l'altro, in alcune delle sue monografie e in molti dei suoi articoli su rivista, a demarginalizzare autori che, come Jules Verne o Emilio Salgari, erano tradizionalmente ascritti nell'ambito della letteratura per ragazzi. Ha curato diverse introduzioni a romanzi e novelle dei maggiori autori della narrativa europea."}
{"id": "4366137", "revid": "767487", "url": "https://it.wikipedia.org/wiki?curid=4366137", "title": "Societ\u00e0 Sportiva Nola 1989-1990", "text": "Questa voce raccoglie le informazioni riguardanti la Societ\u00e0 Sportiva Nola nelle competizioni ufficiali della stagione 1989-1990.\nStagione.\nLa stagione 1989-1990 del Nola \u00e8 stata la 5\u00aa e ultima stagione in Serie C2. Al termine della stagione dopo oltre 40 anni (ultima apparizione nella Serie C 1946-1947) il Nola riconquist\u00f2 la terza serie, venendo promosso in C1."}
{"id": "4366139", "revid": "287204", "url": "https://it.wikipedia.org/wiki?curid=4366139", "title": "Hudson Valley Rail Trail", "text": "L'Hudson Valley Rail Trail \u00e8 un percorso turistico asfaltato ricavato sul percorso di una linea ferroviaria in disuso. Parte da Lloyd, nella Contea di Ulster (Stato di New York) e arriva nel sobborgo di Highland sulle rive dell'Hudson.\nStoria.\nLa ferrovia era originariamente parte della Poughkeepsie Bridge Route, linea ferroviaria che univa Washington a Boston e attraversava l'Hudson tramite il Poughkeepsie Bridge. Questo ponte era attraversato da molte linee ferroviarie durante il diciannovesimo e il ventesimo secolo ma divenne impraticabile dopo un incendio nel 1974. Negli anni ottanta la societ\u00e0 proprietaria della linea, la Conrail, devi\u00f2 tutto il traffico verso la regione nord a causa dell'inagibilit\u00e0 del ponte.\nNel 1984 la Conrail vendette ad un privato l'intero tracciato non pi\u00f9 utilizzato al valore simbolico di un dollaro; per inadempienze dell'acquirente per\u00f2 la sezione di linea ferroviaria ad ovest del fiume fu sequestrata dalla Contea di Ulster nel 1991 e trasferita nella citt\u00e0 di Lloyd.\nDurante gli anni novanta degli operatori di internet chiesero di installare un cavo di fibra ottica che passasse attraverso il vecchio passaggio della ferrovia; parte del pagamento per questo servizio venne utilizzato dalla citt\u00e0 per pavimentare un tratto di ferrovia e aprirlo al pubblico nel 1997.\nLa sua lunghezza \u00e8 di circa 6 km e, dopo la riapertura del vecchio ponte sull'Hudson al traffico pedonale, nel 2009, si collega ad un'ulteriore rete di sentieri nella Contea di Dutchess."}
{"id": "4366142", "revid": "287204", "url": "https://it.wikipedia.org/wiki?curid=4366142", "title": "WISE 1828+2650", "text": "WISEPA J182831.08+265037.8 (abbreviato WISE 1828+2650) \u00e8 una probabile nana bruna (o pianeta interstellare) localizzata a con uno spettro di classe Y2, nella costellazione della Lira.\nScoperta.\nWISE 1828+2650 \u00e8 stato scoperto da Kirkpatrick, Cushing et al. nel 2011 attraverso il satellite della NASA Wide-field Infrared Survey Explorer (WISE) in orbita intorno alla terra, in grado di individuare gli oggetti celesti pi\u00f9 freddi presenti nell'Universo. Normalmente questi corpi sono difficili da vedere con i telescopi ottici perch\u00e9 quasi del tutto oscuri a causa della loro bassa luminosit\u00e0. WISE utilizza per\u00f2 una camera all'infrarosso ad alta sensibilit\u00e0 ed \u00e8 riuscito a identificare ben sei nane brune di classe spettrale Y in un raggio di dal Sole, compresa questa che \u00e8 la pi\u00f9 fredda finora conosciuta, con una temperatura stimata di .\nGeneralmente una volta che il team di WISE ha individuato le probabili nane brune, si rivolgono al telescopio spaziale Spitzer della NASA e ad alcuni dei pi\u00f9 potenti telescopi sulla Terra per cercare tracce molecolari di ammoniaca, acqua e metano, parametri indispensabili per la loro conferma definitiva. Tuttavia per le molto pi\u00f9 fredde nane Y, il team ha utilizzato l'Hubble Space Telescope, il quale ha identificato importanti differenze spettrali rispetto ad altre nane brune, indicando che questi nuovi oggetti celesti hanno una temperatura pi\u00f9 bassa nell'atmosfera.\nProbabile sistema binario?\nConfrontando WISE 1828 2650 e WD 0806-661 B si pensava che formassero un sistema binario di ugual massa. Attualmente le osservazioni con Hubble Space Telescope non hanno confermato quest'ipotesi, suggerendo che, se qualche compagno esiste, avrebbe un'orbita inferiore a , ma con le tecnologie attuali non \u00e8 possibile osservare nessuna evidenza.\nVoci correlate.\nLe altre sei nane brune scoperte da Cushing et al. nel 2011:"}
{"id": "4366149", "revid": "767487", "url": "https://it.wikipedia.org/wiki?curid=4366149", "title": "Locomotiva FS 197", "text": "Le locomotive gruppo 197 erano locomotive a vapore con tender, per treni merci, pervenute dopo il 1918 alle Ferrovie dello Stato in seguito allo smembramento del parco rotabili della rete austriaca della S\u00fcdbahn.\nStoria.\nLe locomotive provenivano dal parco rotabili della S\u00fcdbahn. Costruite per la trazione dei treni merci dalla fabbrica di locomotive Neust\u00e4dter Lokomotivfabrik di Vienna nella quantit\u00e0 complessiva di 26 locomotive vennero consegnate entro il 1857. Inizialmente vennero inquadrate nel gruppo 21, passando dopo il 1864 nel nuovo gruppo 27. Le locomotive furono usate per ripagare i danni di guerra dopo la prima guerra mondiale. L'Italia ebbe assegnate le 26 unit\u00e0 che vennero immatricolate nel gruppo 197 con numeri progressivi da 001 a 026.\nCaratteristiche.\nLe locomotive del gruppo erano un tipico progetto del tempo che accomunava il tender alla locomotiva scaricando su esso parte del peso.\nCorrispondenza locomotive ex SB e numerazione FS.\nLe locomotive vennero inizialmente denominate con un nome proprio, come era costume al tempo della costruzione; in seguito ebbero l'immatricolazione nel gruppo 21 e successivamente nel gruppo 27."}
{"id": "4366154", "revid": "287204", "url": "https://it.wikipedia.org/wiki?curid=4366154", "title": "Madame Sans-G\u00eane (commedia)", "text": "Madame Sans-G\u00eane \u00e8 una commedia, a sfondo storico, in tre atti di Victorien Sardou e \u00c9mile Moreau, la cui prima rappresentazione avvenne il 27 ottobre 1893 al th\u00e9\u00e2tre du Vaudeville di Parigi.\nTrama.\nPrimo atto.\nParigi 1792. Catherine Hubscher \u00e8 una lavandaia fidanzata con il sergente Lefebvre. Ella \u00e8 nota per il suo parlare schietto, che le \u00e8 valso il soprannome di \u00ab Madame Sans-G\u00eane \u00bb. Al momento della presa delle Tuileries, salva la vita ad un giovane nobile austriaco, il conte di Neipperg.\nSecondo atto.\nTrascorsi molti anni Lefebvre \u00e8 divenuto maresciallo dell'Impero e duca di Danzica. I Lefebvre ricevono la visita del loro amico Neipperg che, condannato all'esilio, desidera dar loro un addio. Solo con la duchessa, racconta le motivazioni del suo esilio: ha avuto una storia con una donna sposata ad un personaggio molto in vista alla corte di Francia... La sera, la duchessa Caterina deve ricevere le sorelle dell'Imperatore. Per prepararsi prende lezioni da un cortigiano, che le ha insegnato l'arte della \"smorfia\" e della riverenza.\nAl ricevimento, Caterina mette al loro posto le sorelle dell'Imperatore rinfacciando le loro origini popolari e criticando le dame di corte che raccolgono le loro corone nel sangue\" (di coloro che combattono per l'Impero). Napoleone, che ha avuto sentore della questione \u00e8 esasperato dalla mancanza di distinzione della duchessa e chiede a Lefebvre di divorziare da lei, proprio come egli ha fatto con Jos\u00e9phine de Beauharnais. Lefebvre rifiuta e la duchessa viene convocata dall'imperatore.\nTerzo atto.\nLa duchessa riesce a convincere Napoleone a non obbligarla al divorzio. Ricorda all'Imperatore la storia della sua carriera come vivandiera durante le campagne europee condotte dallo stesso, il suo servizio nell'esercito, e la sua seduzione sullo stesso Napoleone che cercava di farle delle avances. Caterina ricorda ancora all'imperatore il passato di caporale, ricordandogli che egli \u00e8 ancora debitore nei suoi confronti di alcuni servizi di lavaggio e stiratura dei suoi indumenti.\nNel frattempo, arriva al palazzo il conte Neipperg per dire addio alla sua amante, che non \u00e8 altro che l'imperatrice Maria Luisa, prima di partire per l'esilio. Incontra l'Imperatore che decide di farlo mettere a morte. La duchessa e Fouch\u00e9 riflettono su come risparmiargli la vita, mentre Lefebvre \u00e8 destinato a guidare il plotone di esecuzione. La duchessa \u00e8 messa in difficolt\u00e0 dalla rivelazione della sua amicizia per Neipperg. A seguito di una missiva intercettata, Napoleone si convince della innocenza di Neipperg e lo grazia. Savary viene rimosso dal suo ministero che viene assegnato a Fouch\u00e9, l'imperatrice risulta innocente, e Lefebvre ritrova il favore dell'imperatore.\nAdattamenti.\n\"Madame Sans-G\u00eane\" ebbe una leggendaria storia in Francia. Essa \u00e8 basata sul personaggio di Cath\u00e9rine H\u00fcbscher, nata nel Goldbach-Altenbach (Haut-Rhin) nel 1753. Inizi\u00f2 come lavandaia dei vestiti di Napoleone quando era un semplice caporale. Spos\u00f2 Fran\u00e7ois Joseph Lefebvre, un sergente dell'esercito divenuto poi Maresciallo di Francia e successivamente elevato, da Napoleone I, al rango di duca di Danzica. Era conosciuta con il soprannome di Madame Sans-G\u00eane, (letteralmente \"signora\" \"senza imbarazzo\") a causa del suo comportamento, della libert\u00e0 di parola e della mancanza di buone maniere a corte.\nLa commedia di Sardou e Moreau divenne estremamente popolare e venne trasformata in romanzo da Raymond Lepelletier.\nIl ruolo della protagonista, a teatro, venne interpretato da R\u00e9jane, in Francia, Inghilterra e a New York dove venne rappresentata, due volte, nel 1900 e nel 1911.\nNel 1924, la star del film muto, Gloria Swanson, interpret\u00f2 il ruolo in un film dallo stesso titolo, ottenendo grande successo internazionale.\nNel 1941, venne interpretata da Arletty e nel 1945 divenne la protagonista di un film argentino. \nNel 1961 fu girato un altro adattamento cinematografico, \"Madame Sans-G\u00eane\", di produzione italo-franco-iberica, diretto da Christian-Jaque in cui il ruolo protagonista fu affidato a Sophia Loren.\nOpera.\nIl 25 gennaio 1915 venne rappresentata al teatro Metropolitan Opera House di New York l'opera lirica \"Madame Sans-G\u00eane\" di Umberto Giordano, su libretto di Renato Simoni tratto dalla commedia.\nRappresentazioni italiane.\nLa prima in Italia \u00e8 stata la \"tourn\u00e9e\" europea della \"troupe\" originale francese al Teatro Carignano di Torino (22 gennaio 1896) e al Teatro Filodrammatici di Milano (27 gennaio 1896).\nLa prima in lingua italiana, nella traduzione di Marco Praga, \u00e8 stata il 7 novembre 1900 al Teatro Goldoni di Venezia, con Virginia Reiter (Caterina) e Luigi Carini (Napoleone).\nSuccessivamente \u00e8 stata riproposta, nella riduzione di Eligio Possenti, l'8 novembre 1958 al Teatro Manzoni di Milano, per la regia di Giacomo Vaccari, scene e costumi di Attilio Colonnello, musiche di Luciano Chailly; con Elsa Merlini (Caterina), Nino Pavese (Napoleone), Wilma Casagrande (Carolina), Adriana Innocenti (Elisa), Paolo Carlini (Neipperg), Pietro Privitera (Fouch\u00e9); trasmessa dalla Rai il 4 maggio 1959."}
{"id": "4366155", "revid": "380453", "url": "https://it.wikipedia.org/wiki?curid=4366155", "title": "Vak\u0131fBank G\u00fcne\u015f Sigorta Spor Kul\u00fcb\u00fc", "text": ""}
{"id": "4366174", "revid": "767487", "url": "https://it.wikipedia.org/wiki?curid=4366174", "title": "John Hope, V conte di Hopetoun", "text": "Biografia.\nEra il figlio primogenito di John Hope, IV conte di Hopetoun, e della sua seconda moglie, Louisa Dorothea Wedderburn.\nSuccedette al padre nel 1823.\nMatrimonio.\nSpos\u00f2, il 4 giugno 1826, lady Louisa Bosville Macdonald, figlia del tenente generale Godfrey Bosville Macdonald, III barone Macdonald, e di sua moglie, Louisa Maria la Coast. Ebbero un figlio:\nMorte.\nMor\u00ec l'8 aprile 1843, a 39 anni."}
{"id": "4366185", "revid": "466539", "url": "https://it.wikipedia.org/wiki?curid=4366185", "title": "Alan Brennert", "text": "Biografia.\nAlan Brennert \u00e8 nato da Herbert E. Brennert (uno scrittore di aviazione che ha collaborato con riviste come \"Skyways\" e \"American Helicopter\") e Almyra E. Brennert. Brennert \u00e8 cresciuto a Englewood, nel New Jersey e nel 1973 si \u00e8 trasferito nel sud della California. Brennert ha conseguito una laurea in inglese all'Universit\u00e0 statale della California di Long Beach e successivamente una laurea in sceneggiatura all'Universit\u00e0 della California di Los Angeles. Oltre ad avere scritto romanzi, Brennert ha scritto racconti brevi, poesie, sceneggiature e il libretto del musical Weird Romance (con musica di Alan Men e testi di David Spencer.\nHa al suo attivo diversi lavori che gli hanno permesso di ottenere il Premio Emmy nel 1991 per la produzione e la sceneggiatura nella serie televisiva Avvocati a Los Angeles, due altre nomination per l'Emmy, un'altra per un Golden Globe, tre volte per il Writers Guild of America Award, ha ricevuto un People's Choice Award (sempre per Avvocati a Los Angeles e per il suo racconto breve Ma Qui ha ottenuto un Premio Nebula nel 1992. Brennert ha scritto una serie di acclamate storie di Batman per la DC Comics su Detective Comics e The Brave and the Bold."}
{"id": "4366186", "revid": "287204", "url": "https://it.wikipedia.org/wiki?curid=4366186", "title": "Toi Cook", "text": "Carriera professionistica.\nCook fu scelto nel corso dell'ottavo giro del draft 1987 dai New Orleans Saints. La sua miglior stagione fu quella del 1992 quando mise a segno 6 intercetti e segn\u00f2 un touchdown coi Saints. Nel 1994 pass\u00f2 ai San Francisco 49ers con cui vinse subito il Super Bowl XXIX contro i San Diego Chargers. Dopo un'altra stagione in California pass\u00f2 ai Carolina Panthers, con cui concluse la carriera, fino al 1997."}
{"id": "4366187", "revid": "1573940", "url": "https://it.wikipedia.org/wiki?curid=4366187", "title": "Titanostrombus galeatus", "text": "Titanostrombus galeatus (), noto anche come Lobatus galeatus (), comunemente noto come conchiglia gigante del Pacifico Orientale, \u00e8 una grande lumaca di mare, un mollusco marino gasteropode della famiglia Strombidae. Essa \u00e8 una specie del Pacifico orientale, presente dal Golfo della California al Per\u00f9.\nI gusci delle conchiglie giganti venivano usati come strumenti a fiato dai Chav\u00edn, un'antica popolazione degli altopiani delle Ande settentrionali nel Per\u00f9. \nSono ancora utilizzate a questo proposito nelle Ande, dove sono conosciute come 'pututo'."}
{"id": "4366189", "revid": "110157", "url": "https://it.wikipedia.org/wiki?curid=4366189", "title": "Dagestanskie Ogni", "text": "Dagestanskie Ogni () \u00e8 una citt\u00e0 della Russia europea meridionale, situata nella Repubblica Autonoma del Daghestan.\nSorge lungo la costa caspica occidentale, nel pedemonte settentrionale del Grande Caucaso, circa 120 chilometri a sud della capitale Macha\u010dkala.\nLa citt\u00e0 venne fondata nel 1914 come insediamento annesso ad una fabbrica di vetro allora in costruzione. Il nome della citt\u00e0, che in russo significa \"fuochi del Daghestan\", fa riferimento all'utilizzo del locale gas naturale come fonte di energia per la costruzione e l'esercizio della vetreria. Nel 1929 ricevette lo \"status\" di insediamento di tipo urbano, mentre nel 1990 ottenne quello di citt\u00e0."}
{"id": "4366190", "revid": "599013", "url": "https://it.wikipedia.org/wiki?curid=4366190", "title": "Natale Chiaudani", "text": "Carriera.\nAllievo di Piero D'Inzeo, ha disputato i Giochi olimpici del 1996 nel Salto ostacoli individuale e a squadre, montando lo stallone grigio \"Rheingold de Luyne\".\nSempre su \"Rheingold de Luyne\" prende parte ai Campionati europei di salto ostacoli di San Gallo nel 1995 (9\u00ba posto nel salto a squadre, 23\u00ba nell'individuale) e Mannheim nel 1997 (8\u00ba nel salto a squadre, 38\u00ba nell'individuale.\nHa vinto la medaglia d'argento a squadre ai Giochi del Mediterraneo di Bari nel 1997, e quella d'oro ai Giochi del Mediterraneo del 2005. Ha inoltre vinto due \"Coppe degli Assi\" a Palermo (2005 e 2006) su Harianne d'Autieux,\nNel 2008 con la cavalla olandese \"Seldana\" vince 3 GP, arrivando a 6 Gran Premi internazionali vinti nell'anno.\nNel 2009, sempre su \"Seldana\", dopo il 4\u00ba posto nel Gran Premio Roma a Piazza di Siena, vince con la nazionale la finale del circuito di Top League a Dublino (Meydan FEI Nations Cup 2009) e nel mese di agosto l'argento agli Europei di Windsor. Nel 2010 riesce a qualificarsi per la finale di Coppa del Mondo e ottiene il 12\u00ba posto.\nNel 2012, dopo il 7\u00ba posto nel Gran Premio Roma di Piazza di Siena, arriva per la prima volta alla medaglia d'oro ai Campionati italiani su \"Almero 12\".\nNel 2012 \u00e8 stato scelto come mossiere del Palio di Siena del 2 luglio, vinto poi dall'Onda.\nNel 2015 ha vinto la medaglia d'argento ai Campionato Italiano Assoluto, montando \"Almero 12\"."}
{"id": "4366192", "revid": "287204", "url": "https://it.wikipedia.org/wiki?curid=4366192", "title": "Izberba\u0161", "text": "Izberba\u0161 () \u00e8 una citt\u00e0 della Russia europea meridionale, situata nella Repubblica Autonoma del Daghestan. Il nome della citt\u00e0 si traduce dalla lingua cumucca come \"L'impronta di una testa\" (traduzione semantica: l'inizio del confine). Nel 2005, Izberba\u0161 ha vinto il primo posto al concorso della citt\u00e0 pi\u00f9 confortevole in Russia nella categoria delle citt\u00e0 con una popolazione fino a 100.000 abitanti. Izberba\u0161 noto soprattutto come una citt\u00e0 di petrolio, ma ora sta sviluppando attivamente il resort e il potenziale ricreativo.\nStoria.\nGli archivi russi contengono dati della esistenza sul territorio del moderno Izberbash di un insediamento storico Ulla-Izbar nei pressi del Monte Izberg, che \u00e8 apparso nel XVII secolo e era ripetutamente distrutto e ricostruito durante le guerre. Per esempio, la menzione di esso \u00e8 presente nei registri di Pietro I dal 1722.\nLa prima tendopoli dei lavoratori \u00e8 stata creata qui nel 1931. Nel 1935 hanno cominciato a sviluppare i primi grandi pozzi di petrolio. La condizione della citt\u00e0 Izberba\u0161 ha ricevuto il 28 giugno del 1949. Da allora, la popolazione della citt\u00e0 \u00e8 in costante crescita.\nGeografia fisica.\nTerritorio.\nSorge lungo la costa caspica occidentale, nel pedemonte settentrionale del Grande Caucaso, circa 60 chilometri a sud della capitale Macha\u010dkala.\nClima.\nSecondo la classificazione dei climi di K\u00f6ppen, Izberba\u0161 ha un clima steppico con inverni miti, in cui la neve dura solo due settimane all'anno, le estati sono invece calde e afose. Il clima \u00e8 fortemente influenzato dal Mar Caspio, cos\u00ec l'autunno \u00e8 lungo e caldo, e la primavera arriva in ritardo. \nLe precipitazioni medie annue si attestano a 350 mm, vale a dire, le piogge qui non sono frequenti. L'umidit\u00e0 relativa media annua fa registrare il valore di 69,5%, e la velocit\u00e0 media del vento \u00e8 di 5,0 m/s.\nSociet\u00e0.\nComposizione etnica.\nSecondo il censimento del 2010:\nAmministrazione.\nDal 2015 sindaco della citt\u00e0 \u00e8 Suleymanov Abdulmajid Valibagandovi\u010d."}
{"id": "4366193", "revid": "287204", "url": "https://it.wikipedia.org/wiki?curid=4366193", "title": "Izberbas", "text": ""}
{"id": "4366195", "revid": "80339", "url": "https://it.wikipedia.org/wiki?curid=4366195", "title": "Izberbash", "text": ""}
{"id": "4366199", "revid": "767487", "url": "https://it.wikipedia.org/wiki?curid=4366199", "title": "John Hope, VI conte di Hopetoun", "text": "Biografia.\nEra l'unico figlio di John Hope, V conte di Hopetoun, e di sua moglie, lady Louisa Bosville Macdonald.\nCarriera.\nHa ricoperto la carica di Lord luogotenente di Linlithgowshire tra il 1863 e il 1873.\nMatrimonio.\nSpos\u00f2, il 3 gennaio 1860, Ethelred Anne Birch Reynardson (?-15 ottobre 1884), figlia di Charles Birch Reynardson. Ebbero quattro figli:\nMorte.\nMor\u00ec il 1\u00ba aprile 1873, a 42 anni."}
{"id": "4366200", "revid": "110157", "url": "https://it.wikipedia.org/wiki?curid=4366200", "title": "Ju\u017eno-Suchokumsk", "text": "Ju\u017eno-Suchokumsk () \u00e8 una citt\u00e0 della Russia europea meridionale, situata nella Repubblica Autonoma del Daghestan.\nSorge nella parte settentrionale della repubblica del Daghestan, a nordovest della steppa del Nogaj sulle sponde del fiume Suchaja Kuma (dal quale la citt\u00e0 prende il nome), circa 300 chilometri a nordovest della capitale Macha\u010dkala."}
{"id": "4366202", "revid": "287204", "url": "https://it.wikipedia.org/wiki?curid=4366202", "title": "Juzno-Suchokumsk", "text": ""}
{"id": "4366203", "revid": "80339", "url": "https://it.wikipedia.org/wiki?curid=4366203", "title": "Yuzhno-Sukhokumsk", "text": ""}
{"id": "4366205", "revid": "466539", "url": "https://it.wikipedia.org/wiki?curid=4366205", "title": "Kaspijsk", "text": "Kaspijsk () \u00e8 una citt\u00e0 della Russia europea meridionale, situata nella Repubblica Autonoma del Daghestan.\nSorge lungo la costa caspica occidentale, nel pedemonte settentrionale del Gran Caucaso, 14 chilometri a sud della capitale Macha\u010dkala.\nSport.\nHa ospitato i campionati europei di lotta 2018."}
{"id": "4366208", "revid": "80339", "url": "https://it.wikipedia.org/wiki?curid=4366208", "title": "Kaspiysk", "text": ""}
{"id": "4366211", "revid": "47767", "url": "https://it.wikipedia.org/wiki?curid=4366211", "title": "Artjoms", "text": ""}
{"id": "4366212", "revid": "110157", "url": "https://it.wikipedia.org/wiki?curid=4366212", "title": "Kizljar", "text": "Kizljar () \u00e8 una citt\u00e0 della Russia europea meridionale, situata nella Repubblica Autonoma del Daghestan. \u00c8 il capoluogo del \"rajon\" Kizljarskij, pur essendone amministrativamente autonoma essendo posta sotto la diretta giurisdizione della Repubblica autonoma.\nSorge nella parte centrale della Repubblica, nella zona deltizia del Terek, circa 170 chilometri a nordovest della capitale Macha\u010dkala."}
{"id": "4366214", "revid": "80339", "url": "https://it.wikipedia.org/wiki?curid=4366214", "title": "Kizlyar", "text": ""}
{"id": "4366217", "revid": "47767", "url": "https://it.wikipedia.org/wiki?curid=4366217", "title": "Artyom", "text": ""}
{"id": "4366218", "revid": "47767", "url": "https://it.wikipedia.org/wiki?curid=4366218", "title": "Artjom", "text": ""}
{"id": "4366228", "revid": "486946", "url": "https://it.wikipedia.org/wiki?curid=4366228", "title": "Elenco di lingue parlate nel mondo", "text": ""}
{"id": "4366251", "revid": "767487", "url": "https://it.wikipedia.org/wiki?curid=4366251", "title": "B.U.G. Mafia", "text": "B.U.G. Mafia (Bucharest Underground Mafia) \u00e8 un gruppo rap rumeno proveniente da Pantelimon. Si sono formati nel 1993, i membri sono: Vlad \"Tataee\" Irimia, Drago\u015f \"Caddillac\" Vlad-Neagu e Alin \"Uzzi\" Demeter. Il loro album di debutto, \"Mafia\", segna l'inizio di una nuova era Gangsta rap\nStoria.\nI membri si conoscono nel 1993 e registrano la loro prima canzone nei primi mesi del 1994. Il gruppo pubblic\u00f2 l'album Mafia alla fine del 1995 e permise alla band di firmare per la Cat Music. Negli anni a venire, pubblicheranno vari album, N\u0103scut \u015fi crescut \u00een Pantelimon (1996), (1997) e De Cartier (1998), quest'ultimo \u00e8 l'album dei B.U.G. Mafia pi\u00f9 venduto in assoluto. Nel 2000 pubblicano 2 album, Dup\u0103 blocuri e \u00centotdeauna pentru totdeauna e nel 2003 esce B\u0103ie\u0163ii Buni. Il gruppo pubblica il loro ottavo album solo nel 2011, ovvero \u00cenapoi \u00cen Viitor."}
{"id": "4366256", "revid": "305330", "url": "https://it.wikipedia.org/wiki?curid=4366256", "title": "Le teste scambiate (Thomas Mann)", "text": "Le teste scambiate (titolo originale tedesco: \"Die vertauschten K\u00f6pfe\") \u00e8 un racconto di Thomas Mann pubblicato nel 1940.\nTrama.\nLa vicenda si svolge in India in epoca leggendaria. Shridaman e Nanda sono due amici giovani \u00abpoco diversi di et\u00e0 e di casta, ma molto differenti per incarnazione\u00bb. Shridaman, \u00e8 un mercante di spiccate doti spirituali, con un volto nobile su di un corpo non temprato dall'esercizio fisico; Nanda \u00e8 invece un fabbro che trascorre anche molto tempo all'aria aperta per accudire del bestiame, ed \u00e8 forte e bello nel corpo. Shridaman sposa Sita, una fanciulla molto bella e di costumi irreprensibili. Sei mesi dopo il matrimonio, durante un viaggio nel quale Nanda accompagna i due sposi dai genitori di Sita, incinta, Shridaman si ferma vicino a un tempio della dea K\u0101l\u012b e, spinto da fervore religioso, si decapita; lo stesso fa poco dopo Nanda, quando ne scopre il cadavere, per timore che il suicidio dell'amico possa essere attribuito a omicidio da parte sua. Poco pi\u00f9 tardi Sita, quando scopre i due cadaveri, pensa che i due si siano uccisi a vicenda con modalit\u00e0 che non riesce a immaginare, ma per un motivo che non riesce pi\u00f9 a rimuovere: la reciproca gelosia nei confronti della stessa Sita la quale, peraltro, \u00e8 consapevole dell'attrazione fisica che su di lei ha esercitato Nanda. La giovane donna tenta di impiccarsi, ma interviene la Divinit\u00e0 (\u00abDurg\u0101-Devi, l'Inavvicinabile K\u0101l\u012b, la Tenebrosa, la Madre dell'universo\u00bb) la quale rivela a Sita che i due giovani si sono sacrificati volontariamente per la Divinit\u00e0, e che la stessa Divinit\u00e0 permetter\u00e0 a Sita di ristabilire la situazione precedente. Sita cerca allora di riporre le due teste mozzate sui rispettivi corpi, ma per la fretta e l'emozione scambia le due teste cosicch\u00e9 la testa di Shridaman sar\u00e0 posta sul corpo atletico di Nanda, e viceversa.\nEntrambi gli uomini, la cui identit\u00e0 coincide con la testa, sembrano lieti della loro nuova situazione: Shridaman per avere ora un corpo perfetto, Nanda per avere il corpo di colui che ha fecondato Sita e che dovrebbe quindi continuare ad avere i rapporti coniugali con la giovane donna. Viene interpellato Kamadamana, un asceta, perch\u00e9 stabilisca chi debba essere il marito di Sita, se cio\u00e8 chi ha ereditato la testa di Shridaman oppure chi ne ha ereditato il corpo; il saggio risponde che deve essere colui che ha ereditato la testa. Nanda, deluso, si ritira e diventa un anacoreta. Col tempo, tuttavia, anche il nuovo corpo di Shridaman, per mancanza di attivit\u00e0 fisica, comincia a diventar flaccido (\u00abad assumere caratteri maritali\u00bb); Sita comprende che il corpo e la testa si influenzano vicendevolmente, e che la completezza umana non pu\u00f2 derivare da un'addizione meccanica di organi.\nSita d\u00e0 alla luce Samadhi, un bambino molto miope e soprannominato pertanto \"Andhaka\", ossia \u00abCiechino\u00bb. Quando Samadhi-Andhaka ha quattro anni, Sita, approfittando della lontananza di Shridaman in viaggio per affari, decide di recarsi da Nanda per fargli conoscere il bambino, generato dal suo corpo. Sita e Nanda sono travolti dalla passione; \u00abma la felicit\u00e0 nuziale di questi amanti dur\u00f2 soltanto un giorno e una notte\u00bb. Infatti Shridaman, che tornato a casa l'ha trovata vuota, si reca anch'egli da Nanda per proporre di risolvere il problema che nasce dalla fedelt\u00e0 della moglie sia alla sua testa sia suo vecchio corpo. Poich\u00e9 non \u00e8 possibile per Sita vivere con entrambi, \u00abperch\u00e9 la poliandria non \u00e8 ammessa tra esseri superiori\u00bb, l'unica soluzione dovr\u00e0 essere il suicidio dei due uomini e la morte rituale della vedova sul rogo acceso dal piccolo Samadhi-Andhaka. Il figlio, benvoluto da tutti, si dedicher\u00e0 alle sfere spirituali e diventer\u00e0, da adulto, lettore del re di Benares.\nCritica.\n\"Le teste scambiate\" \u00e8 stato scritto da Thomas Mann nel 1940 dapprima a Princeton, dove era stato nominato professore universitario, e successivamente in California. Fu pubblicato nell'ottobre del 1940 a Stoccolma dall'editore tedesco Gottfried Bermann-Fischer che era emigrato in Svezia per motivi politici. Thomas Mann, che defin\u00ec il raccolto \u00abuno scherzo metafisico\u00bb, trasse il soggetto dal sesto racconto, intitolato \"La storia misteriosa della bella fanciulla e dei due amici inseparabili\", della \"Vet\u0101lapa\u00f1cavi\u1e43\u015batik\u0101\", una raccolta indiana di racconti dell'XI secolo scritta in sanscrito e conosciuta da Mann attraverso l'opera di Heinrich Zimmer. Gi\u00e0 Goethe aveva utilizzato in parte questo soggetto in una poesia della trilogia \"Paria\".\nIl soggetto \u00e8 trattato da Thomas Mann con umorismo e autoironia. Nell'incipit, ad esempio, Mann scrive: \u00abSarebbe augurabile che gli ascoltatori prendessero esempio dalla fermezza del narratore perch\u00e9 il raccontare una siffatta storia richiede quasi pi\u00f9 ardimento che l'udirla\u00bb. L'autore cambia spesso e repentinamente registro linguistico: mentre il linguaggio adoperato dai tre protagonisti \u00e8 aulico e fiorito, quello parlato dalla Divinit\u00e0 \u00e8 colloquiale o utilizza addirittura il dialetto bavarese."}
{"id": "4366257", "revid": "256896", "url": "https://it.wikipedia.org/wiki?curid=4366257", "title": "Episodi di The Lying Game (seconda stagione)", "text": "La seconda ed ultima stagione della serie televisiva The Lying Game \u00e8 stata trasmessa dall'8 gennaio al 12 marzo 2013 sul canale statunitense ABC Family. \nIn Italia \u00e8 stata trasmessa in prima visione assoluta dal 13 al 26 agosto 2014 su Rai 2."}
{"id": "4366266", "revid": "1543377", "url": "https://it.wikipedia.org/wiki?curid=4366266", "title": "Trenton Ducati", "text": "Biografia.\nDi origini italiane, Ducati \u00e8 nato a Houston, Texas, ma \u00e8 cresciuto a Santa Fe nel Nuovo Messico dove ha frequentato la St. Michael's High School. Cresce giocando a baseball e football ma coltivando il sogno di diventare un cowboy professionista. Dai tredici ai ventun'anni partecipa a diverse competizioni di rodeo su tori e cavalli. Oltre la passione per i rodeo, Ducati \u00e8 appassionato di body building e motociclette (il suo nome d'arte \u00e8 un omaggio alla celebre casa motociclistica italiana).\nSi stabilisce a Seattle e inizia a lavorare come personal trainer. In quel periodo \u00e8 stato personal trainer per Jimmy Durano, che aveva una carriera gi\u00e0 avviata nel settore pornografico, grazie a lui invia delle sue foto alla Titan Media. Nell'ottobre 2011, all'et\u00e0 di 33 anni, firma un contratto in esclusiva con Titan Media, debuttando come attore pornografico nel film \"Incubus\" in una scena che lo vedeva protagonista assieme all'amico Jimmy Durano. Dopo diversi film con la Titan Media, al termine del suo contratto, lavora liberamente con altri importanti studios del settore, come Raging Stallion Studios, Falcon Studios, Hot House e Lucas Entertainment, imponendosi in pochi anni come un prolifico performer versatile. Ducati ha lavorato anche per vari siti web, tra cui menatplay.com e men.com.\nDucati vive tra Seattle e Los Angeles ed \u00e8 attivo anche nel sociale promuovendo campagne contro l'uso di droghe, in particolar modo contro l'abuso di crystal meth, da cui \u00e8 stato dipendente per 15 anni.\nNel gennaio 2013 vince il premio come \"Performer gay dell'anno\" ai XBIZ Awards, e successivamente ottiene 9 candidature ai Grabby Awards 2013, vincendo i premi nelle categorie \"Performer of the Year\" e \"Best Versatile Performer\". Ottiene 8 candidature Grabby Awards 2014, vincendo nuovamente il premio come \"Performer of the Year\".\nVerso la fine del 2013, assieme al socio Michael Youens, fonda una propria agenzia chiamata \"Ducati Models\", che rappresenta modelli nel settore per adulti, oltre a drag queen, go-go boys e DJ.\nNel maggio 2015 vince, per il terzo anno consecutivo, il premio \"Performer of the Year\" ai Grabby Awards. Nel marzo 2016 interpreta Batman in \"Batman v Superman: A Gay XXX Parody\", parodia pornografia di \"\". Ducati \u00e8 proprietario e gestore di tre siti internet NastyDaddy.com, GentlemansCloset.com e TrailerTrashBoys.com."}
{"id": "4366267", "revid": "1494169", "url": "https://it.wikipedia.org/wiki?curid=4366267", "title": "Le teste scambiate", "text": "Per Le teste scambiate si pu\u00f2 intendere:"}
{"id": "4366272", "revid": "47767", "url": "https://it.wikipedia.org/wiki?curid=4366272", "title": "Stace", "text": ""}
{"id": "4366273", "revid": "33689", "url": "https://it.wikipedia.org/wiki?curid=4366273", "title": "Elenco di montagne", "text": ""}
{"id": "4366286", "revid": "729019", "url": "https://it.wikipedia.org/wiki?curid=4366286", "title": "Castello di Pozzolengo", "text": "Il castello di Pozzolengo \u00e8 un borgo medievale fortificato costruito sul monte Fluno, nel comune di Pozzolengo.\nCollocazione e storia.\nIl castello di Pozzolengo venne costruito tra il IX secolo e il X secolo allo scopo di difendere la popolazione locale dalle continue invasioni dei Magiari. Nella seconda met\u00e0 del XIII secolo la fortificazione venne ampliata e, intorno al 1300, venne costruita al suo interno la chiesa di San Lorenzo, della quale sono ancora visibili l'abside e alcuni frammenti dell'affresco che lo coprivano, raffigurante Ges\u00f9 e gli evangelisti. La superficie venne ulteriormente ampliata tra il XV secolo e il XVI secolo e raggiunse quella che \u00e8 la dimensione attuale di circa 10000 m\u00b2. Recentemente il castello ha conosciuto una fase di recupero grazie ai lavori di riqualificazione delle vie interne.\nArchitettura.\nIl castello ha pianta trapezoidale, con i lati est e ovest pi\u00f9 lunghi e i lati nord e sud pi\u00f9 corti. Lungo la cortina di mura con merlatura guelfa sono presenti numerose torri di forma cilindrica, soprattutto nei lati ovest e sud, mentre nel lato nord l'entrata al castello \u00e8 annunciata da una torre quadrata. Una delle torri cilindriche \u00e8 stata trasformata, nel XV secolo, in torre campanaria."}
{"id": "4366291", "revid": "132266", "url": "https://it.wikipedia.org/wiki?curid=4366291", "title": "Commissario europeo per la Pesca e gli Affari Marittimi", "text": ""}
{"id": "4366294", "revid": "47767", "url": "https://it.wikipedia.org/wiki?curid=4366294", "title": "Eustaquio", "text": ""}
{"id": "4366295", "revid": "47767", "url": "https://it.wikipedia.org/wiki?curid=4366295", "title": "Eustacio", "text": ""}
{"id": "4366296", "revid": "106908", "url": "https://it.wikipedia.org/wiki?curid=4366296", "title": "Eustace", "text": ""}
{"id": "4366298", "revid": "47767", "url": "https://it.wikipedia.org/wiki?curid=4366298", "title": "Eustache", "text": ""}
{"id": "4366299", "revid": "716642", "url": "https://it.wikipedia.org/wiki?curid=4366299", "title": "Corentin Jean", "text": "Carriera.\nClub.\nInizia a giocare nel settore giovanile del Troyes, squadra con cui dopo aver giocato alcune partite con le riserve nella stagione 2012-2013 esordisce in Ligue 1. Fa il suo esordio in campionato il 2 dicembre 2012 nella partita persa per 2-1 contro il Rennes. Nella stessa stagione, il 29 novembre 2012, segna il suo primo gol da professionista nella partita di Coppa di Lega persa per 2-1 contro il Rennes. Il 9 marzo 2013 segna una doppietta nella partita di campionato vinta per 4-2 contro il Reims: si tratta dei suoi primi gol nella massima serie francese. Si ripete la settimana successiva nella partita contro il Montpellier campione di Francia in carica. Nella stagione 2013-2014 rimane in squadra e disputa il campionato di Ligue 2, la seconda divisione francese, che l'anno seguente vince. Nel 2015 viene ceduto al Monaco, che per la stagione 2015-2016 lo lascia in prestito al Troyes. Dal 2016 gioca in Ligue 1 col Monaco.\nNazionale.\nConta diverse presenze con le selezioni giovanili francesi; ha inoltre partecipato agli Europei Under-17 del 2011, nei quali ha giocato 3 partite senza mai segnare, ed agli Europei Under-19 del 2013, nei quali\nha giocato 3 partite senza mai segnare."}
{"id": "4366303", "revid": "123457073", "url": "https://it.wikipedia.org/wiki?curid=4366303", "title": "Verit\u00e0 e metodo", "text": "Verit\u00e0 e metodo (titolo originale \"Wahrheit und Methode\"), \u00e8 un'opera del filosofo tedesco Hans-Georg Gadamer, pubblicata per la prima volta nel 1960. Considerata il suo capolavoro, l'autore vi elabora il suo concetto di ermeneutica filosofica, concepita n\u00e9 come teoria n\u00e9 come metodo o metodologia, indagandovi il fenomeno della comprensione e la corretta interpretazione compreso. \nTematiche e contenuti.\nSi propone di elaborare un'\"ermeneutica filosofica\", discorso che Heidegger aveva avviato, ma non approfondito. Il suo obiettivo era quello di scoprire la natura della comprensione umana, rivelando il carattere universale (ossia presente in ogni forma di sapere) del fenomeno del comprendere e, correlativamente, indagando - per dirla con termini kantiani - le condizioni di possibilit\u00e0, ossia le strutture trascendentali che ne rendono sempre di nuovo possibile la genesi nel pensiero umano. Gadamer critica due approcci alle scienze umane (\"Geisteswissenschaften\"). Da un lato si mostra critico degli approcci moderni alle discipline umanistiche, modellati sul metodo delle scienze naturali, dall'altro critic\u00f2 l'approccio dell'ermeneutica romantica, rappresentato ad esempio da Friedrich Schleiermacher, il quale riteneva che interpretare correttamente un testo significasse recuperare l'intenzione originale dell'autore che l'ha scritto. Gadamer respinge come irrealizzabile l'ideale di oggettivit\u00e0 delle scienze della natura, e suggerisce invece che il significato \u00e8 creato attraverso una comunicazione intersoggettiva. \nL'attenzione di Gadamer, sulla scia dell'insegnamento heideggeriano si rivolge soprattutto al concetto di precomprensione (\"Vorverst\u00e4ndnis\"), o pregiudizio, ossia alla tendenza che il pensiero, allorch\u00e9 si accinge intenzionalmente a conoscere qualcosa, in particolare il significato di un testo scritto, mostra ad attribuire all'ente conoscendo un senso in qualche misura preconcetto, il quale, peraltro, non \u00e8 del tutto arbitrario in quanto riflette il senso in cui la tradizione della comunit\u00e0 di cui fa parte il ricercatore assume quell'ente. Quando ciascuno emette un giudizio \u00e8 influenzato dalla propria visione del mondo (\"Weltansicht\"), che tuttavia non costituisce un inconveniente, bens\u00ec una condizione fondamentale del processo cognitivo. \u00c8 per questa ragione che egli pu\u00f2 affermare che: \"Di per s\u00e9, pregiudizio significa solo un giudizio che viene pronunciato prima di un esame completo e definitivo di tutti gli elementi obiettivamente rilevanti\". Secondo questo punto di vista, il pregiudizio non va eliminato, ma abitato con una certa phronesis (\"saggezza\", o meglio ancora \"prudenza\"), concetto che Gadamer recupera esplicitamente da Aristotele: \"L'interprete non pu\u00f2 proporsi di prescindere da s\u00e9 stesso e dalla concreta situazione ermeneutica nella quale si trova\".\n\u00c8 cos\u00ec che si viene a configurare il \"circolo ermeneutico\". Ogni interpretazione \u00e8 infatti influenzata dai nostri pregiudizi storici, nel senso che le nostre conoscenze che caratterizzano la comprensione del presente sono determinate da una continua stratificazione di nozioni che si formano grazie al costante dialogo tra l'opera e i suoi interpreti. Tale circostanza trova un'illustrazione nell'importante, e talvolta frainteso, concetto di \"fusione degli orizzonti\" (\"Horizontverschmelzung\"), il processo che porta il fruitore del testo all'interno del circolo ermeneutico, in cui si fondono due orizzonti: quello dell'interprete, formatosi entro la tradizione e la precomprensione del presente, e quella del testo, che porta con s\u00e9 l'insieme di tutte le interpretazioni e tradizioni che ha vissuto.\n\"Verit\u00e0 e metodo\" non vuole essere l'illustrazione di un nuovo metodo ermeneutico di interpretazione dei testi. Gadamer intendeva \"Verit\u00e0 e metodo\" come la descrizione di quello che facciamo sempre quando interpretiamo le cose (anche se noi non lo sappiamo)."}
{"id": "4366310", "revid": "339392", "url": "https://it.wikipedia.org/wiki?curid=4366310", "title": "Palazzo de Mari", "text": ""}
{"id": "4366312", "revid": "137928", "url": "https://it.wikipedia.org/wiki?curid=4366312", "title": "Elenco di piante succulente", "text": ""}
{"id": "4366319", "revid": "114502424", "url": "https://it.wikipedia.org/wiki?curid=4366319", "title": "Madame Moitessier", "text": "Madame Moitessier \u00e8 un dipinto a olio su tela (120x92,1\u00a0cm) di Jean-Auguste-Dominique Ingres, databile al 1856 e conservato nella National Gallery di Londra.\nStoria.\nQuando Marie-Clotilde-In\u00e8s de Foucauld, nata nel 1821, si spos\u00f2 col facoltoso banchiere Sigisbert Moitessier, ne fu richiesto un ritratto a Ingres. Inizialmente l'artista, che riteneva il genere del ritratto meno \"elevato\" dei prediletti soggetti mitologici, si dimostr\u00f2 riluttante, ma in seguito vide la donna e, restandone colpito dalla bellezza, accett\u00f2. Madame Moitesser aveva fattezze pienamente rispondenti al suo ideale di bellezza classica, che lo convinsero a dipingere una sorta di moderna declinazione di un affresco rinvenuto da non molto a Ercolano, arricchito anche da suggestioni rinascimentali. L'opera, oggi nota come \"Ercole e Telefo\" (Napoli, Museo archeologico nazionale), era molto conosciuta all'epoca per la personificazione come una dea dell'Arcadia. Forse l'artista l'aveva visto di persona nel 1814, ma era comunque popolare per le numerose incisioni.\nL'opera, avviata nel 1844, fu completa solo nel 1856, dodici anni dopo. Inizialmente sarebbe dovuta apparire la figlia appena nata, Caterina, ma Ingres, per non compromettere la composizione, cass\u00f2 l'idea verso il 1847. I lavori procedettero lentamente. Nel giugno del 1849 la morte della moglie di Ingres sospese qualsiasi lavoro dell'artista per diversi mesi. Nel frattempo Madame Moitesser fu distratta da una seconda gravidanza e dalla morte del padre. Nel 1851 la donna ricord\u00f2 a Ingres l'impegno del ritratto non ancora consegnato, ma anzich\u00e9 sveltire l'opera avviata, il pittore decise di iniziare da capo un ritratto pi\u00f9 semplice, consegnato nel dicembre di quell'anno: la tela \"Madame Moitessier in nero\", con la protagonista in piedi, oggi alla National Gallery di Washington.\nQualche anno dopo Ingres torn\u00f2 al ritratto seduto e, dopo aver ritoccato l'abito per adattarsi alla moda nel frattempo variata, lo complet\u00f2 nel 1856.\nFu acquistato dal museo londinese nel 1936.\nDescrizione e stile.\nLa protagonista \u00e8 ritratta seduta su una poltrona imbottita, al ginocchio, mentre guarda lo spettatore. Ha un gomito piegato e la mano appoggiata con un dito sopra l'orecchio, citando l'affresco antico.\nL'elemento considerato pi\u00f9 bello dell'opera \u00e8 lo sfarzoso abito intessuto a fiori (non stampato, come dimostrano le frange sul petto). Si tratta di boccato di Lione, un particolare tessuto in seta che Napoleone III promosse per sostenerne le industrie, facendolo indossare alla moglie, ovvero l'imperatrice Eugenia. I colori pastello poi sono legati al revival rococ\u00f2 che l'imperatrice aveva lanciato, ispirandosi alla figura di Maria Antonietta che essa ammirava. Madame Moitessier inoltre indossa un guardinfante, ovvero un telaio rigido che gonfia la gonna.\nL'artista us\u00f2 una stesura molto levigata nell'incarnato che ricorda il marmo, mentre il vestito, per ottenere la consistenza del tessuto, \u00e8 fatto con una tecnica pi\u00f9 ruvida. La bellezza ideale della donna \u00e8 esaltata anche dal motivo dello specchio; sebbene l'angolatura che rimanda sia improbabile, esso offre una diversa veduta della donna, di profilo, e cita il tema delle \"Veneri allo specchio\" dei pittori rinascimentali e barocchi (come la \"Donna allo specchio\" di Tiziano, la \"Venere allo specchio\" di Rubens, ecc.). Sebbene Ingres ammirasse le braccia carnose della donna, essa chiese di snellirle.\nAlle spalle della donna, come tipico del genere ritrattistico, si trovano alcuni oggetti che richiamano l'intelligenza e la cultura dell'effigiata: in questo caso un vaso giapponese Imari e un paravento di seta intessuto a mano, usato per proteggere la pelle dal calore del fuoco nei caminetti."}
{"id": "4366321", "revid": "103153977", "url": "https://it.wikipedia.org/wiki?curid=4366321", "title": "Sassi Ritti", "text": "Il piccolo complesso megalitico dei Sassi Ritti si trova all'isola d'Elba, non distante dal paese di San Piero in Campo e dalla necropoli villanoviana dello Spino, a 327 m di altitudine (). I quattro \"menhir\" aniconici - che sono all'origine del toponimo stesso - componevano inizialmente un tipico allineamento di monoliti rivolti in direzione nord-sud, secondo un probabile culto solare riconducibile alle cosiddette \"filarate\" esistenti in Corsica e Sardegna. Nei pressi del sito, in passato, furono rinvenute sepolture e strumenti in ossidiana sarda proveniente dal Monte Arci.\nNon distante dal sito archeologico, in localit\u00e0 Moncione, sorge una \"capanna\" in pietra edificata da Mamiliano Martorella intorno al 1930 per uso agricolo insieme ad un grande mulino idraulico (Mulino di Moncione) ampliato dopo il 1890 dal possidente locale Pompeo Battaglini."}
{"id": "4366322", "revid": "6923", "url": "https://it.wikipedia.org/wiki?curid=4366322", "title": "Skhtorashen", "text": "Skhtorashen (in armeno \u054d\u056d\u057f\u0578\u0580\u0561\u0577\u0565\u0576) \u00e8 un albero monumentale che si trova nei pressi dell'omonimo villaggio, nella regione di Martuni della repubblica del Nagorno Karabakh. \u00c8 anche semplicemente conosciuto come Tnjri (in armeno \u054f\u0576\u057b\u0580\u056b, \"platano\").\nSi tratta di un platano gigantesco, vecchio di circa duemila anni, che misura in altezza 54 metri ed ha un perimetro alla base del tronco di 27 metri.\nIl cartello ivi presente riferisce: \"Platano chinar (Platanus orientalis), 2000 anni, cavo dell'albero 44 metri quadrati, capacit\u00e0 27 metri, altezza 54 metri, area coperta dalle fronde 1400 metri quadrati, protetto dallo stato\".\nL'albero \u00e8 toccato dal sentiero Janapar ed \u00e8 meta di molti turisti."}
{"id": "4366330", "revid": "729019", "url": "https://it.wikipedia.org/wiki?curid=4366330", "title": "Premio Nonino", "text": "Il Premio Nonino \u00e8 un riconoscimento in ambito culturale, letterario ed enogastronomico, che ha come scopo dichiarato \"la valorizzazione della civilt\u00e0 contadina\". Dalla sua istituzione, nel 1975, \u00e8 organizzato e gestito dalla famiglia Nonino, a Percoto, nel comune di Pavia di Udine.\nStoria.\nIl Premio nasce nel 1975 per iniziativa della famiglia Nonino, distillatori da antica data, con la denominazione \"Premio Nonino Risit d'\u00c2ur\" (in friulano: barbatella d'oro) con l'intenzione di salvare dall'oblio una serie di vitigni autoctoni in via di sparizione, ed era quindi originariamente destinato a chi si fosse reso partecipe alla loro salvaguardia. Nel 1977 la famiglia Nonino decise di estendere il premio all'ambito culturale, istituendo un riconoscimento per chi in ambito nazionale si fosse distinto nel valorizzare la civilt\u00e0 contadina, prevedendo inizialmente una sezione culturale ed una giornalistica, e puntando fin dall'inizio su un alto profilo di qualit\u00e0, come mostra la composizione della giuria della prima edizione, che riun\u00ec Elio Bartolini, Gianni Brera, Morando Morandini, Giulio Nascimbeni, Padre David Maria Turoldo e Luigi Veronelli, con Mario Soldati a presiedere.\nNel 1984 la sezione letteraria cambi\u00f2 struttura, aggiungendo la sezione internazionale, con un premio rivolto ad un autore straniero, le cui opere vengano pubblicate anche in Italia.\nNel 1988 venne creato il trofeo attuale, opera di Bruno Munari.\nNel 1994 venne aggiunta la sezione \"maestro del nostro tempo\".\nDal 1997 la sezione \"autore italiano\" diventa \"a un maestro italiano del nostro tempo\", estendendolo al di fuori dell'ambito puramente letterario.\nDal 2006 scompare la sezione \"a un maestro italiano del nostro tempo\", sostituito dalla dizione generica premio Nonino, accentuando cos\u00ec il respiro internazionale del premio.\nNel tempo la sezione \"Risit d'\u00c2ur\" ha ampliato il suo campo d'azione andando oltre il puro ambito di promozione della viticultura locale, estendendosi su tutti gli ambiti dell'enogastronomia tradizionale, ed in alcune edizioni arrivando a comprendere anche manifestazioni della cultura rurale di diverso genere.\nIl premio ha anticipato per cinque volte l'assegnazione del Nobel.\nAlbo dei vincitori.\n1976\n1978\n1979\n1980\n1981\n1982\n1983\n1984\n1985\n1986\n1987\n1988\n1989\n1990\n1991\n1992\n1993\n1994\n1995\n1996\n1997\n1998\n1999\n2000\n2001\n2002\n2003\n2004\n2005\n2006\n2007\n2008\n2009\n2010\n2011\n2012\n2013\n2014\n2015\n2016\n2017\n2018\n2019"}
{"id": "4366339", "revid": "1543377", "url": "https://it.wikipedia.org/wiki?curid=4366339", "title": "Nils Frahm", "text": "Polistrumentista (o polistrumentale), ha all'attivo composizioni pubblicate con il suo nome e con molti altri noti musicisti come Anne M\u00fcller, \u00d3lafur Arnalds e F.S. Blumm e Woodkid.\nBiografia.\nFrahm venne a contatto con la musica molto presto.\nSuo padre, Klaus Frahm, \u00e8 un noto fotografo che fra l'altro, ide\u00f2 le copertine per la ECM Records.\nTrascorse l'infanzia nei pressi di Amburgo, dove studi\u00f2 il pianoforte presso Nahum Brodski, studente dell'ultimo alunno di \u010cajkovskij. \nGrazie a lui Frahm cominci\u00f2 a immergersi nei vari stili dei pianisti classici.\nRimasto colpito dall'acoustic folk di Peter Broderick, espanse il suo interesse anche ad altri autori contemporanei.\nIl suo lavoro d'esordio, datato 2005, s'intitola \"Streichelfisch\".\nIn seguito Frahm si trasferisce a Berlino per lavorare come compositore e produttore. All'inizio del 2008 fonda il Durton Studio.\nNel 2009 pubblica un EP dal nome \"\"Wintermusik\" per Erased Tapes, seguono successivamente \"The Bells\" e \"Unter/\u00dcber\".\nNel 2011 pubblica un nuovo lavoro dal titolo \"Juno\" realizzato con i celebri sintetizzatori Roland Juno 60/106. Sempre nello stesso anno attira l'attenzione della critica l'album \"Felt\"\" raggiungendo un posto di rilievo nell'avanguardia musicale e della musica sperimentale. Sempre nel 2011 il musicista tedesco collabora con la violoncellista Anne Muller nel disco \"\"7Fingers\".\nL'anno seguente Frahm pubblica un nuovo album intitolato \"Screws\" per Erased Tapes. Come per \"Felt\" anche questo lavoro pone il pianoforte come protagonista.\nNel 2012 inizia a collaborare con l'artista islandese \u00d3lafur Arnalds, pubblicando album di matrice ambient ed elettronica come \"Stare\" e \"Loon\".\nNel 2013 Nils Frahm pubblica il suo nuovo album \"Spaces\", registrato in pi\u00f9 di due anni di spettacoli dal vivo. Uscito per Erased Tapes consacra il compositore tedesco nella scena neoclassica ed elettronica europea. Sempre nel 2013, collabora con il chitarrista F.S. Blumm nel disco \"Music for Wobbling - Music versus Gravity\".\nNel 2015 istituisce il Piano Day, con l'obiettivo di celebrare il pianoforte nell'ottantottesimo giorno dell'anno con una serie di progetti interattivi dedicati allo strumento in tutto il mondo. Per l'occasione rilascia anche un album in free download intitolato \"Solo\", registrato con il Klavins m450 (prototipo del pianoforte pi\u00f9 alto del mondo) ideato dal costruttore David Klavins. Sempre nello stesso anno pubblica una rielaborazione di \"Screws\" composto da remix di diversi autori. Inoltre sempre nel 2015 firma la colonna sonora del film \"Victoria\" di Sebastian Schipper. \nNel 2016 esce una nuova collaborazione con l'amico \u00d3lafur Arnalds interamente registrato in una sera al Durton Studio di Berlino. Sempre nello stesso anno pubblica \"Solo Remains\"\", rielaborazione di \"Solo\" con l'aggiunta di alcuni brani inediti. Inoltre collabora nuovamente con F.S. Blumm nel disco \"\"Tag Eins Tag Zwei\"\". Sempre nel 2016 collabora con Woodkid nella realizzazione della colonna sonora del cortometraggio \"ELLIS\" di JR con protagonista Robert De Niro.\nIl 28 gennaio 2018 esce a quattro anni di assenza un nuovo album intitolato \"All Melody\" per Erased Tapes Records. Frahm ha dichiarato di aver passato gli ultimi due anni negli stabilimenti Funkhaus di Berlino per costruire letteralmente un nuovo studio e utilizzarne l'acustica. Il lavoro, acclamato dalla critica, volge verso trame pi\u00f9 elettroniche con l'aggiunta di suoni inusuali per il compositore tedesco, come cori, percussioni, violoncelli e organo. Il disco segna la definitiva consacrazione di Frahm come un talento nella avanguardia Europea. \"All Melody\" \u00e8 stato presentato con tre concerti sold out consecutivi proprio alla Funkhaus di Berlino, prima di partire per un tour internazionale nei pi\u00f9 prestigiosi palchi del mondo.\nStile musicale.\nNils Frahm \u00e8 noto per il suo approccio non convenzionale al pianoforte, unito ad una consistente sezione elettronica. Spazia da richiami neoclassici passando per elettroacustica ed elettronica. Utilizza inoltre strumenti sia dal vivo che in studio come Armonium, Celesta, Fender Rhodes e sintetizzatori tra cui Roland Juno 60 e 106, Moog Taurus e Prodigy e Oberheim, con l'aiuto di Roland RE-501 Chorus Echo.\nFrahm \u00e8 inoltre noto per le sue tecniche atipiche nella registrazione del piano, come porre il feltro tra martelletti e corde per smorzare il suono, tecnica che ha influenzato notevolmente la produzione pianistica degli ultimi anni.\nHa collaborato inoltre con il costruttore tedesco di pianoforti David Klavins con il proketto Klavins m450 e pi\u00f9 recentemente con Una Corda. "}
{"id": "4366341", "revid": "1573940", "url": "https://it.wikipedia.org/wiki?curid=4366341", "title": "Atta texana", "text": "La formica tagliafoglie del Texas (Atta texana ()) \u00e8 una formica della sottofamiglia Myrmicinae, diffusa negli Stati Uniti e in Messico.\nDescrizione.\nLe operaie di \"A.texana\" misurano da 3 a 12\u00a0mm; la regina pu\u00f2 raggiungere i 20\u00a0mm. La caratteristica distintiva rispetto alle altre specie del genere \"Atta\" \u00e8 la presenza di un paio di processi spinosi sulla parte posteriore del capo e di tre paia sul torace.\nBiologia.\nFormano grandi colonie che possono contare anche 2 milioni di esemplari.\nIl loro nome comune deriva dalla abitudine di tagliare le foglie di diverse specie di piante, i cui frammenti vengono portati all'interno del formicaio dove fungono da substrato per la coltivazione dei funghi che costituiscono l'unico nutrimento delle formiche e delle loro larve.\nDistribuzione e habitat.\nLa specie \u00e8 diffusa in Texas, Louisiana e nel Messico nord-orientale."}
{"id": "4366346", "revid": "1494169", "url": "https://it.wikipedia.org/wiki?curid=4366346", "title": "Il conte Dracula", "text": ""}
{"id": "4366348", "revid": "729019", "url": "https://it.wikipedia.org/wiki?curid=4366348", "title": "Operazione Apache Snow", "text": "Operazione Apache Snow (in inglese \"Operation Apache Snow\") fu il nome in codice di un'operazione militare avvenuta dal 10 maggio al 7 giugno 1969 durante la guerra del Vietnam, condotta congiuntamente dalla 101\u00aa divisione aviotrasportata americana e dalla 1\u00aa divisione sudvietnamita nella valle di A Shau, nella provincia di Thua Thien-Hue.\nAntefatti.\nNella prima met\u00e0 del 1968, dopo l'offensiva del T\u00eat, il generale William Westmoreland, prima della sua sostituzione con il generale Creighton Abrams, avvenuta nel mese di giugno, dette ordine di \"ripulire\" la valle di A Shau, ritenuta una zona nella quale le forze nemiche fossero molto numerose. Allo scopo, ai primi di aprile, fu lanciata una prima offensiva, l'operazione Delaware, che per\u00f2 non diede risultati apprezzabili poich\u00e9 il nemico non ingaggi\u00f2 le forze americane; una seconda offensiva, l'operazione Somerset Plain, avvenuta nel mese di agosto, ebbe identico destino, nonostante fossero stati scoperti diversi depositi di materiali; una terza infine, l'operazione Massachusetts Striker, effettuata nel marzo del 1969, consent\u00ec l'occupazione di alcuni punti ritenuti chiave ma, ancora una volta, manc\u00f2 il contatto con il nemico.\nL'operazione.\nLa quarta ed ultima offensiva nella valle di A Shau prese il nome di \"operazione Apache Snow\" e prese il via il 10 maggio; analogamente a quelle che l'avevano preceduta, il suo obiettivo era quello di bloccarla e, in questo modo, non solo limitare uno dei \"corridoi\" che l'esercito nordvietnamita utilizzava per trasportare truppe e rifornimenti nel Vietnam del sud ma anche bloccare i passaggi che partivano dal Laos.\nNell'operazione vennero impiegati dieci battaglioni della 101\u00aa divisione aviotrasportata americana, la cui forza d'assalto iniziale era composta da truppe del 187\u00ba, 501\u00ba e 506\u00ba reggimento di fanteria, integrati con la 1\u00aa divisione sudvietnamita. L'obiettivo principale fu la \"collina 937\" e la battaglia che ne segu\u00ec divenne nota come battaglia di Hamburger Hill; nei dieci giorni di combattimenti che seguirono furono condotti 11 assalti alla collina, principalmente dal 3\u00ba battaglione del 187\u00ba reggimento, comandato dal tenente colonnello Weldon Honeycutt, che venne conquistata, con la perdita di 80 morti e di 400 feriti, il 20 maggio, venendo tuttavia abbandonata dopo la perquisizione e la distruzione dei bunker.\nL'operazione continu\u00f2 fino al 7 giugno ma i contatti con il nemico furono ancora una volta limitati e l'operazione venne interrotta senza avere conseguito il risultato di bloccare la valle."}
{"id": "4366349", "revid": "767487", "url": "https://it.wikipedia.org/wiki?curid=4366349", "title": "Un napoletano nel Far West", "text": "Un napoletano nel Far West (\"Many Rivers to Cross\", trad. lett. \"Molti fiumi da attraversare\") \u00e8 un film del 1955 diretto da Roy Rowland. Basato sul racconto breve \"Many Rivers to Cross\" di Steve Frazee, pubblicato nel maggio 1951 sulla rivista pulp \"Argosy\", il film \u00e8 una commedia dai toni farseschi.\nTrama.\nUn napoletano giunto a Silver Town trova una spiacevole sorpresa: una banda di fuorilegge lo sta aspettando. Si rivolge allo sceriffo \"Pelledura\" Gentry, il quale gli assicura che lui e i suoi uomini lo proteggeranno. Intanto il protagonista si innamora di Placida Cacace e i due si trasferiscono nella sua fattoria, dove coltivano ortaggi e alberi da frutto. Quando lo sceriffo Pelledura cattura i banditi li fa impiccare dal giudice di Silver Town.\nProduzione.\nIl film fu prodotto dalla Metro-Goldwyn-Mayer.\nDistribuzione.\nDistribuito dalla Metro-Goldwyn-Mayer, usc\u00ec nelle sale cinematografiche USA il 4 febbraio 1955. Venne presentato a New York il 23 febbraio 1955 con il titolo originale \"Many Rivers to Cross\".\nNell'edizione italiana, gli originali componenti scozzesi del clan Cherne diventano una trib\u00f9 familiare di nome Cacace, doppiati con un forte accento napoletano, tanto che il film ha cambiato titolo nella distribuzione italiana, diventando \"Un napoletano nel Far West\"."}
{"id": "4366357", "revid": "22475", "url": "https://it.wikipedia.org/wiki?curid=4366357", "title": "TOSAP", "text": ""}
{"id": "4366360", "revid": "116916290", "url": "https://it.wikipedia.org/wiki?curid=4366360", "title": "Piane alla Sughera", "text": "La necropoli megalitica delle Piane alla Sughera - in alcuni testi anche \"Piana alla Sughera\" - si trova all'isola d'Elba, sull'altopiano soprastante il paese di Seccheto e nel territorio comunale di Campo nell'Elba, all'altitudine di 335 m (). \nIl sito ospita alcune \"tombe a circolo\" con segnacoli verticali (\"menhir\"), insieme a piccoli gruppi di \"pietre fitte\". L'intero complesso \u00e8 riconducibile alla cosiddetta Cultura di Arzachena-Ozieri, sviluppatasi nella Sardegna settentrionale.\nNei pressi si trovano altri siti archeologici: Lo Spino, Sassi Ritti, Pietra Murata. Tra le Piane alla Sughera e il Monte Cenno si trova il Monte C\u00f2ccaro.\nNell'area, oltre a diversi quartieri pastorali (i \"Caprili della Sughera\"), si trova una vedetta della \"Wehrmacht\" (il \"Casotto del Tedesco\") utilizzata durante la seconda guerra mondiale per comunicare con una postazione sul sottostante promontorio di Fetovaia."}
{"id": "4366361", "revid": "118703289", "url": "https://it.wikipedia.org/wiki?curid=4366361", "title": "Ornella Grassi", "text": "Nel corso della sua carriera ha recitato in teatro, radio e televisione.\nBiografia.\nHa iniziato a lavorare giovanissima, all'et\u00e0 di cinque anni, in trasmissioni radiofoniche per bambini della RAI.\nDopo aver seguito studi classici, si \u00e8 laureata in lingue all'Universit\u00e0 degli Studi di Firenze. La perfetta conoscenza delle lingue inglese, francese e tedesco l'ha portata ad essere scelta personalmente da Fran\u00e7ois Truffaut per la traduzione simultanea di \"La signora della porta accanto\" con G\u00e9rard Depardieu e Fanny Ardant.&lt;br&gt;\nDa segnalare come lettrice di poesie scritte da celebri autori quali Jacques Pr\u00e9vert, Marcel Proust o Sylvia Plath.\nImpegno in politica.\nNel giugno 2009 \u00e8 stata eletta consigliere al Quartiere 1 Centro Storico di Firenze, nelle file del Partito Democratico. Ricopre l'incarico di presidente della Commissione Servizi Culturali."}
{"id": "4366368", "revid": "767487", "url": "https://it.wikipedia.org/wiki?curid=4366368", "title": "Patrick Oboya", "text": "Carriera.\nClub.\nCon la maglia del Gor Mahia Nairobi ha giocato 2 partite nella CAF Champions League.\nNazionale.\nDal 2007 al 2012 con la nazionale del Kenya ha segnato 2 reti in 29 presenze."}
{"id": "4366372", "revid": "287204", "url": "https://it.wikipedia.org/wiki?curid=4366372", "title": "Balne\u00e1rio Rinc\u00e3o", "text": "Balne\u00e1rio Rinc\u00e3o \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Crici\u00fama. Istituito ufficialmente il 1\u00ba gennaio 2013, precedentemente faceva parte del comune di I\u00e7ara."}
{"id": "4366374", "revid": "767487", "url": "https://it.wikipedia.org/wiki?curid=4366374", "title": "Pescaria Brava", "text": "Pescaria Brava \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o.\nIl comune \u00e8 stato istituito ufficialmente il 1\u00ba gennaio 2013 per scorporo di una parte del comune di Laguna."}
{"id": "4366377", "revid": "15756", "url": "https://it.wikipedia.org/wiki?curid=4366377", "title": "Circoscrizione Molise (Camera dei deputati)", "text": "La circoscrizione XVIII Molise, per l'elezione della Camera dei deputati, venne istituita con la legge 4 agosto 1993, n. 277 (\"legge Mattarella\"), confermata nella legge 21 dicembre 2005, n. 270 (\"legge Calderoli\") e nella successiva legge 3 novembre 2017, n. 165 (\"Rosatellum\").\nLa circoscrizione comprende geograficamente l'intera regione del Molise e sostituisce, ai fini dell'elezione della Camera, la precedente circoscrizione Campobasso-Isernia (o collegio di Campobasso) in vigore dalle elezioni del 1948 a quelle del 1992. Con la Legge Mattarella la circoscrizione ha eletto 4 deputati scesi a 3 con l'entrata in vigore della Legge Calderoli.\nTerritorio.\nIl territorio della circoscrizione coincide, come detto, con l'intera Regione Molise per un totale di 136 comuni, una superficie di km2 e una popolazione di abitanti.\n1994-2001.\nCon la legge elettorale Mattarella, alla circoscrizione Molise spettavano 4 seggi, di cui 3 eletti con collegi uninominali a turno unico e 1 eletto con sistema proporzionale.\nL'attribuzione dei primi 3 seggi avveniva in base a un sistema maggioritario a turno unico \"plurality\": veniva eletto parlamentare il candidato che avesse riportato la maggioranza relativa dei suffragi nel collegio. Il rimanenti seggio era invece assegnato con un metodo proporzionale. Pertanto l'elettore godeva di una scheda elettorale separata per l'attribuzione dei seggi residui, a cui accedevano solo i partiti che avessero superato la soglia di \"sbarramento\" nazionale del 4%. Il calcolo dei seggi spettanti a ciascuna lista veniva effettuata nel \"collegio unico nazionale\" mediante il \"metodo Hare-Niemeyer\" dei quozienti naturali e dei pi\u00f9 alti resti; tali seggi venivano poi ripartiti, in ragione delle percentuali delle singole liste a livello locale, fra le 26 circoscrizioni plurinominali in cui era suddiviso il territorio nazionale, e all'interno delle quali i singoli candidati - che potevano corrispondere a quelli presentatisi nei collegi uninominali - venivano proposti in un sistema di \"liste bloccate\" senza possibilit\u00e0 di preferenze. Il meccanismo era per\u00f2 integrato dal metodo dello scorporo, volto a dar compensazione ai partiti minori fortemente danneggiati dall'uninominale: successivamente alla determinazione della soglia di sbarramento, ma antecedentemente al riparto dei seggi, alle singole liste venivano decurtati tanti voti quanti ne erano serviti a far eleggere i vincitori nell'uninominale - cio\u00e8 i voti del secondo classificato pi\u00f9 uno - i quali erano obbligati a collegarsi a una lista circoscrizionale.\n2006-2013.\nCon la legge elettorale Calderoli, alla circoscrizione Molise spettano 3 seggi eletti con sistema proporzionale.\nIl sistema di assegnazione dei seggi avviene a seguito della attribuzione, nel \"collegio elettorale unico\" (escluso quindi la Circoscrizione Estero), di un premio di maggioranza di 340 seggi alla coalizione vincente a livello nazionale (con soglie di sbarramento, limitazioni ecc.) e alla successiva suddivisione dei seggi guadagnati da ogni lista fra le varie circoscrizioni, in proporzione ai voti ottenuti da ogni lista locale.\nNel compiere tale riparto, essendo fisso e immutabile il numero totale di seggi assegnati a ogni lista, pu\u00f2 verificarsi la necessit\u00e0 di variare il numero di seggi originariamente attribuiti alle singole circoscrizioni elettorali.\nDal 2018.\nCon l'entrata in vigore della Legge Rosato viene istituito un sistema elettorale misto a separazione completa. Per il Senato, come per la Camera, il 37% dei seggi (quindi 116 al Senato) vengono assegnati con un sistema maggioritario a turno unico in altrettanti collegi uninominali: in ciascun collegio \u00e8 eletto il candidato pi\u00f9 votato, secondo il sistema noto come \"uninominale secco\". Il 61% dei seggi (193 seggi senatoriali) \u00e8 ripartito proporzionalmente tra le coalizioni e le singole liste che abbiano superato le previste soglie di sbarramento nazionali; la ripartizione dei seggi \u00e8 effettuata a livello nazionale per la Camera e a livello regionale per il Senato; a tale scopo sono istituiti collegi plurinominali nei quali le liste si presentano sotto forma di listini bloccati di candidati. Il 2% dei seggi (6 senatori) \u00e8 destinato al voto degli italiani residenti all'estero e viene assegnato con un sistema proporzionale che prevede il voto di preferenza.\nAlla circoscrizione \"Molise\" sono attribuiti due seggi eletti con sistema maggioritario in collegi uninominali, ed un ulteriore seggio con sistema proporzionale a livello regionale."}
{"id": "4366380", "revid": "767487", "url": "https://it.wikipedia.org/wiki?curid=4366380", "title": "Kourouma Fatoukouma", "text": "Caratteristiche tecniche.\n\u00c8 un terzino o un centrocampista sinistro.\nCarriera.\nClub.\nDopo aver giocato per 6 anni nella quarta divisione francese e per 6 anni nella prima divisione del Marocco, dal 2016 gioca nella terza divisione finlandese.\nNazionale.\nViene convocato in nazionale (con la quale aveva esordito nel 2012) per la Coppa d'Africa 2013."}
{"id": "4366385", "revid": "287204", "url": "https://it.wikipedia.org/wiki?curid=4366385", "title": "Magnum 567", "text": "Magnum 567 \u00e8 una raccolta del rapper francese MC Solaar, include 53 brani. \u00c8 stato pubblicato nel 2011."}
{"id": "4366386", "revid": "124055011", "url": "https://it.wikipedia.org/wiki?curid=4366386", "title": "Figli di No\u00e8", "text": "La Tavola delle Nazioni \u00e8 una lunga lista di figli e discendenti di No\u00e8 che appare in della Bibbia ebraica, e rappresenta un'etnologia tradizionale. L'importanza di No\u00e8, secondo la Genesi, deriva dal fatto che la popolazione della Terra fu completamente distrutta durante il Diluvio Universale a causa della malvagit\u00e0 degli abitanti: No\u00e8 e la sua famiglia furono i soli otto sopravvissuti con il compito di ripopolare la specie umana, anche se, secondo un'opinione, anche il gigante Og, re del Bash\u00e2n, sarebbe sopravvissuto alla catastrofe aggrappandosi all'Arca di No\u00e8 (\"Torah orale di Bereshit\"). La prospettiva della Bibbia \u00e8 quindi che tutti gli esseri umani della Terra discendono dalla famiglia di No\u00e8 e, prima, da Adamo.\nOrigine nell'esegesi biblica.\nUn'esegesi letterale di indica che l'attuale popolazione del mondo sia discesa dai tre figli di No\u00e8: Sem, Cam e Jafet, e le loro mogli.\nEsistono controversie circa il numero dei popoli della Terra che questa storia possa includere, e naturalmente anche la sua accuratezza \u00e8 messa in discussione. Molti ebrei e cristiani mantengono la convinzione che la Tavola si applichi a tutta la popolazione della Terra, mentre altri la interpretano solo come una guida ai locali gruppi etnici.\nNell'Islam.\nI figli di No\u00e8 non sono menzionati nel Corano, tranne per il fatto che uno dei figli non fu tra le persone che seguirono il padre e quindi tra i credenti, venendo di conseguenza travolto dal Diluvio. Il Corano cita i figli di No\u00e8 al v. 37.75-77 : \"Invero Ci invoc\u00f2 No\u00e8 e fummo i migliori a rispondergli: salvammo lui e la sua famiglia dall'angoscia pi\u00f9 grande (cio\u00e8, dall'annegamento), e facemmo della sua progenie, i superstiti (cio\u00e8 Sem, Cam e Jafet)\".\nTavola delle Nazioni.\nSecondo la Genesi , No\u00e8 ebbe tre figli:\nI nomi dei figli si pensa abbiano importanza per le radici linguistiche semitiche. \"Cam\" significa \"caldo\". \"Sem\" significa semplicemente \"nome\" o \"rinomanza\", \"prosperit\u00e0\". \"Jafet\" significa \"aperto\".\nLa Genesi procede poi al dettaglio dei loro discendenti. L'identificazione di molti della prima generazione \u00e8 favorita dalla inclusione della seconda, sebbene diverse identificazioni siano meno certe (la copia della Tavola nel libro biblico di ha variazioni occasionali nella seconda generazione, molto probabilmente causate dalla somiglianza delle lettere ebraiche come \"Re\u0161\" e \"Dalet\"). Le forme che terminano in \"-im\" sono plurali, indicando probabilmente i nomi dei popoli, e non intese come nomi di singole persone.\nDiscendenti di Jafet.\nNota: La \"Versione dei Settanta\" (\"Septuaginta\" in latino, indicata anche, secondo la numerazione latina, con \"LXX\" o, secondo la numerazione greca, con la lettera omicron seguita da un apice \"O\u2018\") in greco della Genesi cita un ulteriore figlio di Jafet, \"Elisa\", tra Javan e Tubal, tuttavia, siccome questo nome non si trova in nessun'altra fonte antica, n\u00e9 in \"I Cronache\", \u00e8 quasi universalmente accettato che sia un duplicato di Elisha, figlio di Javan. Tuttavia, la presenza di Elisa (cos\u00ec come quella di Cainan figlio di Arpachshad, v.s.) nella Bibbia greca attesta l'enumerazione tradizionale tra le prime fonti cristiane di 72 famiglie e lingue, dai 72 nomi in questo capitolo, a differenza del 70 nomi, famiglie e lingue solitamente trovati nelle fonti ebraiche.\nJafet \u00e8 tradizionalmente visto come l'antenato degli europei, e anche di alcuni paesi pi\u00f9 orientali: cos\u00ec Iapetiti \u00e8 stato usato come sinonimo di Caucasici. Lo stesso \"Caucasico\" deriva in parte dal presupposto che la trib\u00f9 di Jafet abbia sviluppato le proprie caratteristiche razziali distintive nel Caucaso, dove si trova il Monte Ararat. Il termine \"Iapetita\" \u00e8 stato applicato anche dai primi linguisti (i fratelli Grimm, William Jones, Rasmus Christian Rask e altri) per quella che pi\u00f9 tardi divenne nota come il gruppo linguistico indoeuropeo, partendo dal presupposto che, se discendevano da Jafet, le principali lingue d'Europa dovevano avere un'origine comune, che \u2013 eccetto l'uralico, cartvelico, pontico, daghestano e basco \u2013 sembra sia proprio il caso. In un certo senso conflittuale, il termine \u00e8 stato utilizzato anche dal linguista sovietico Nikolai Marr nella sua \"teoria iapetita\", intesa a dimostrare che le lingue del Caucaso facevano parte di un gruppo linguistico pre-indoeuropeo una volta molto diffuso.\nDiscendenti di Cam.\nGli africani quindi venivano anticamente intesi come figli di Cam, in particolare il suo discendente Cush, siccome i Cushiti sono citati in tutte le Sacre Scritture come gli abitanti dell'Africa orientale, e loro insieme con gli Yoruba tracciano ancora loro discendenza fino a Cam. A partire dal IX secolo con il grammatico ebreo Giuda ibn Quraysh, \u00e8 stata presupposta una relazione tra le lingue semitiche e cushitiche; la linguistica moderna raggruppano queste due famiglie \u2013 insieme con i gruppi linguistici egizi, berberi, ciadici e omotici \u2013 nella pi\u00f9 grande famiglia linguistica afroasiatica. Inoltre, le lingue nella parte meridionale dell'Africa sono ora considerate appartenenti a varie famiglie distinte indipendenti del gruppo afro-asiatico. Alcune teorie camitiche ora obsolete sono viste come razziste, in particolare una teoria proposta nel XIX secolo dall'esploratore britannico John Hanning Speke, che i Tutsi erano presumibilmente camiti e quindi \"intrinsecamente superiori\". Nel XVII secolo, il gesuita Athanasius Kircher sostenne che anche i cinesi fossero discesi da Cam per tramite degli Egizi.\nDiscendenti di Sem.\nSem (anche \"Shem\", ebraico: \u05e9\u05b5\u05dd, \u0160\u0113m; greco: \u03a3\u03b7\u03bc, \"S\u0113m\"; arabo: \u0633\u0627\u0645, \"S\u0101m\"; ge'ez: \u1234\u121d, \"S\u0113m\" - \"rinomanza, prosperit\u00e0, nome\") viene tradizionalmente considerato il capostipite delle genti semitiche. Gli ebrei e gli arabi si reputano figli di Sem per tramite di Arpachshad (e quindi \"semiti\").\nSecondo alcuni studiosi europei del XVII secolo (per es. John Webb), i popoli della Cina e dell'India discendevano anch'essi da Sem.\nLa famiglia di Arpachshad (genealogia di Abramo) e il lignaggio di Ioctan.\nLa genealogia a questo punto elenca varie generazioni dei discendenti di Arpachshad, a causa della loro connessione con la nazione ebraica e il resto della Genesi:\nIn storiografia.\nIn Flavio Giuseppe.\nLo storico ebreo-romano del I secolo Flavio Giuseppe, nel suo \"Antichit\u00e0 giudaiche\" Libro 1, Capitolo 6, fu tra i primi a tentare di assegnare etnie note ad alcuni dei nomi elencati su Genesi . Le sue attribuzioni divennero la base per gli autori successivi e furono come segue:\nIn Ippolito.\nLa cronaca di Ippolito di Roma (234 circa), che esiste in numerose copie in latino e greco, rappresenta un altro tentativo di attribuire etnie ai nomi di Genesi , in certi casi simili a quelli di Flavio Giuseppe, ma con molte differenze, come segue:\nIl \"Cronografo del 354\", il \"Panarion\" (greco: \u03a0\u03b1\u03bd\u03ac\u03c1\u03b9\u03bf\u03bd, \"Cassetta della medicina\"), di Epifanio di Salamina (375 circa), il \"Chronicon paschale\" (627 c.), la \"Storia di Albania\" dello storico georgiano Movses Kaghankatvatsi (VII secolo), e la \"Sinopsi delle Storie\" di Giovanni Scilitze (1057 c.) seguono le identificazioni di Ippolito.\nIn Girolamo.\nSofronio Eusebio Girolamo, che scriveva verso il 390, forn\u00ec una versione \"aggiornata\" delle identificazioni di Flavio Giuseppe, nel suo \"Questioni ebraiche sulla Genesi\". Il suo elenco \u00e8 sostanzialmente identico a quello di Flavio Giuseppe in quasi tutti i rispetti, ma con le seguenti notevoli differenze:\nIn Isidoro di Siviglia e successivi autori.\nLo studioso Isidoro di Siviglia, nella sua opera \"Etymologiae\" (600 circa), ripete le identificazioni di Girolamo, ma con i seguenti cambiamenti minori:\nLe identificazioni di Isidoro per i figli di Jafet sono ripetute nella \"Historia Brittonum\" attribuita a Nennio. Le identificazioni di Isidoro divennero inoltre la base usata dai numerosi studiosi medievali successivi, e rimasero tali finch\u00e9 l'Et\u00e0 delle Scoperte indusse a nuove teorie, come quella di Benito Arias Montano (1571), che propose un nesso di Meshech con Mosca, e Ofir con il Per\u00f9.\nSem padre dell'Estremo Oriente.\nSecondo l'opinione di alcuni studiosi europei del XVII secolo (per es. John Webb \"cit.\"), i popoli della Cina e dell'India discendevano da Sem. Sia Webb sia i gesuiti francesi che appartenevano alla scuola del \"Figurismo\" andarono oltre, identificando il leggendario Imperatore Yao della storia cinese con No\u00e8 stesso.\nFigli extrabiblici di No\u00e8.\nEsistono varie tradizioni nelle fonti postbibliche che asseriscono che No\u00e8 ebbe altri figli oltre a Sem, Cam e Jafet \u2013 nati in tempi diversi prima, durante e dopo il Diluvio.\nSecondo il \"Corano\" (\"Sura \"Hud\"\" vv. 42-43), No\u00e8 ebbe un altro figlio non nominato che si rifiut\u00f2 di imbarcarsi sull'Arca, preferendo invece salire su una montagna, dove comunque affog\u00f2. Alcuni successivi commentatori islamici danno il suo nome come Yam o Kan'an.\nSecondo la mitologia irlandese, come citato negli \"Annali dei Quattro Maestri\" e altrove, No\u00e8 ebbe un altro figlio chiamato Bith, al quale non fu permesso di imbarcarsi sull'Arca e che tent\u00f2 di colonizzare l'Irlanda con 54 persone, ma che fu travolto insieme con tutti gli altri nel Diluvio.\nAlcuni manoscritti del IX secolo delle \"Cronaca anglosassone\" riportano che Sceafa fu il quarto figlio di No\u00e8, nato a bordo dell'Arca, da cui la Casa di Wessex faceva risalire la sua discendenza; nella versione di Guglielmo di Malmesbury di questa genealogia (circa 1120), Sceaf viene considerato un discendente di Strefio, il quarto figlio nato a bordo dell'Arca (\"Gesta Regnum Anglorum\").\nUn'opera araba antica nota come \"Kitab al-Magall\" o \"Libro dei Rotoli\" (parte della Letteratura Clementina) cita Bouniter, il quarto figlio di No\u00e8, nato dopo il Diluvio, che si narra avesse inventato l'astronomia e istruito Nimrod. Varianti di questa storia del quarto figlio, con nomi spesso simili, si trovano anche nell'opera pseudoepigrafa ge'ez del V secolo \"Conflitto di Adamo ed Eva con Satana\" (Barvin), il libro siriaco del VI secolo \"Il Tesoro\" (Yonton), \"Apocalisse di Pseudo-Metodio\" del VII secolo (Ionitus)), il siriaco \"Libro dell'Ape\" 1221 (Y\u00f4nat\u00f4n), l'ebraico \"Cronache di Jerahmeel\" del XII-XIV secolo (Jonithes), e in numerosa letteratura apocrifa armena, dove usualmente viene chiamato Maniton; anche negli scritti di Pietro Comestore 1160 circa (Jonithus), Goffredo da Viterbo 1185 (Ihonitus), Michele il Siriano 1196 c. (Maniton), Abu Salih l'Armeno 1208 c. (Abu Nai\u0163ur); Jacob van Maerlant 1270 c. (Jonitus), e Abraham Zacuto 1504 (Yoniko).\nMartino Polono (1250 circa), versioni tarde della \"Mirabilia Urbis Romae\", e il \"Chronicon Bohemorum\" di Giovanni di Marignola (1355) fanno di Janus (Giano) (cio\u00e8 la divinit\u00e0 romana) il quarto figlio di No\u00e8, che si trasfer\u00ec in Italia, invent\u00f2 l'astrologia e istru\u00ec Nimrod.\nSecondo il monaco Annio da Viterbo (1498), lo scrittore babilonese ellenista Berosso ebbe a menzionare 30 figli nati a No\u00e8 dopo il Diluvio, tra cui i figli chiamati Tuisto, Prometeo, Giapeto, Macro, \"16 titani\", Crano, Granao, Oceano, e \"Tifeo\". Sono anche citate le figlie di No\u00e8 chiamate Araxa \"la Grande\", Regina, Pandora, Crana, e Teti. Tuttavia il manoscritto di Annio viene oggi considerato da molti storici un falso."}
{"id": "4366388", "revid": "717966", "url": "https://it.wikipedia.org/wiki?curid=4366388", "title": "Settanta nazioni", "text": ""}
{"id": "4366392", "revid": "717966", "url": "https://it.wikipedia.org/wiki?curid=4366392", "title": "70 nazioni", "text": ""}
{"id": "4366393", "revid": "717966", "url": "https://it.wikipedia.org/wiki?curid=4366393", "title": "Tavola delle Nazioni", "text": ""}
{"id": "4366395", "revid": "125105198", "url": "https://it.wikipedia.org/wiki?curid=4366395", "title": "Abdon Alinovi", "text": "Biografia.\nEra di origini parmensi: il nonno Luigi Sante, garibaldino, si era fermato a Napoli dopo l'impresa dei Mille. I genitori si conoscono ad Eboli: il padre Nino dirige la Cancelleria della Pretura; la madre Assunta Califano insegna nelle scuole primarie. Nino e Assunta hanno 5 figli, Abdon \u00e8 il penultimo. Alla morte prematura del padre, nel 1934 viene accolto all' Istituto Nazionale Orfani Impiegati Civili dello Stato (INOIS) di Spoleto dove frequenta il Liceo ginnasio Pontano Sansi. Vi rimarr\u00e0 fino al 1941. Nel 1939 torna a casa per le vacanze e vede partire per l'Africa il fratello Almo, ufficiale di leva a vent'anni: \u201cIn quel momento diventai antifascista, antimonarchico, antitutto\u201d. \nConseguita la maturit\u00e0 col massimo dei voti nel 1941, torna ad Eboli e si iscrive a Napoli alla Facolt\u00e0 di Giurisprudenza; presto per\u00f2, pienamente dedicato alla vita politica, dismette il traguardo della laurea. Grazie all'amico e maestro Giovambattista Perrotta conosce il confinato politico Mario Garuglieri, calzaiuolo fiorentino, compagno di cella di Antonio Gramsci a Turi, figura storica del movimento socialista e comunista, che gi\u00e0 dal '38 ha dato vita in Eboli all'organizzazione clandestina del PCI nel solco gramsciano.\nVincitore di concorso per Cancelliere, raggiunge nel settembre '43 la Pretura di Tricarico: nasce il sodalizio col poeta Rocco Scotellaro socialista e Carlo Grobert del Partito d'Azione; insieme danno vita al movimento della sinistra democratica.\nDopo l'8 settembre, Alinovi \u00e8 tra gli antifascisti che entrano in contatto con gli Alleati e tra i promotori del Comitato di Liberazione Nazionale di Salerno. Dopo la Liberazione, il 16 settembre, PCI, PSI, Partito d'Azione e altri gruppi antifascisti, riuniti in una concentrazione, assumono la guida popolare e promuovono il governo municipale antifascista della citt\u00e0.\nSono gli anni della prima costruzione del Partito Comunista nel Sud. Alinovi affianca Pietro Amendola nel CLN: sebbene sia il pi\u00f9 giovane del Comitato, gli viene affidata l'attivit\u00e0 di sostegno all'Autorit\u00e0 per la raccolta di cereali nella Piana del Sele e l'emergenza alloggi; collabora col Ministro dell'Assistenza post-bellica Emilio Sereni, Ministro dei Lavori Pubblici con Alcide De Gasperi. \nL'11 aprile 1944 \u00e8 a Napoli per ascoltare Palmiro Togliatti al Cinema Modernissimo: \u00e8 la \u201csvolta di Salerno\u201d. Viene chiamato a Salerno da Mario Garuglieri che era stato designato da Togliatti responsabile provinciale PCI.\nIn Salerno capitale apre con Mario Palermo la campagna per la convocazione della Costituente e del referendum; dirige il settimanale \u201cUnit\u00e0 proletaria\u201d, poi \u201cVoce salernitana\u201d. Fondatore con Giordano Dall'Ara e Francesco Cacciatore della Camera del Lavoro, si dedica alla promozione del movimento sindacale e associativo dei contadini. Nella relazione per la \u201cCostituente regionale per la riforma agraria\u201d (Eboli 1947) - spazio d'incontro con i delegati del movimento contadino e i delegati della classe operaia napoletana - affronta i temi delle trasformazioni strutturali e colturali nella pianura e della modifica dei patti agrari, avvalendosi della guida di Leopoldo Cassese, storico e archivista. Nel giugno 1948 Alinovi si trasferisce a Napoli, eletto nel Comitato Direttivo della Federazione provinciale del PCI e nella Segreteria. Nel 1951 sposa Giulia De Cesare, con cui ha tre figli: Sergio, Gabriella e Valeria.\nL'impegno di Alinovi \u00e8 ora teso alla costruzione del Partito nelle fabbriche, nei quartieri popolari, in provincia; il \u201cpartito nuovo\u201d, indicato da Togliatti nel '44, a Napoli prende corpo in centinaia di sezioni territoriali PCI: non solo centri di propaganda, ma circoli politici dove operai e popolo, intellettuali e artigiani discutono e praticano una politica che pone al centro i problemi della citt\u00e0, del Comune, della fabbrica. Ma anche l'impegno per la pace nel mondo, il superamento della guerra fredda, la messa al bando dell'arma atomica e termonucleare: nascono i Comitati per la Pace; firme sotto l'\u201cAppello di Stoccolma\u201d. Lo sforzo \u00e8 volto a formare l'\u201cintellettuale collettivo\u201d di ispirazione gramsciana; si lavora in collaborazione con PSI e tutte le forze democratiche disponibili ad attuare i programmi tracciati nel '46-'47 nella Costituente.\nSegretario della Federazione PCI napoletana dal 1955 al 1962, nel 1963 entra nel Comitato Centrale; dopo il X Congresso \u00e8 nella Direzione nazionale PCI come responsabile della Commissione Enti Locali e Autonomie: nell'incarico porta con s\u00e9 l'esperienza di governo e opposizione di Consigliere Comunale di Ercolano (Resina) dal 1952 al 1956, e Napoli dal '56 al '64. Componente dell'Esecutivo nazionale ANCI, partecipa alle esperienze amministrative del centro-nord, in particolare Emilia, Toscana, Umbria; stabilisce proficua collaborazione col democristiano Tommaso Morlino, molto legato ad Aldo Moro, e con il socialista Matteo Matteotti. La Commissione Enti Locali d\u00e0 vita al movimento per l'attuazione dell'istituto regionale; il primo Congresso regionalista si terr\u00e0 al Teatro San Carlo di Napoli.\nAll'indomani dell'XI Congresso PCI, nel 1966, il segretario nazionale Luigi Longo chiede ad Alinovi la disponibilit\u00e0 ad essere eletto Segretario regionale in Calabria, dove il PCI \u00e8 stato tragicamente colpito dall'assassinio di uno dei suoi massimi dirigenti, Luigi Silipo. Al XII Congresso nazionale, nel 1969, \u00e8 candidato ed eletto Segretario regionale PCI della Campania. Il partito \u00e8 in crisi di crescita; tocca ad Alinovi guidare il processo unitario di sviluppo della politica e dell'organizzazione, attraverso la fusione di pi\u00f9 generazioni di dirigenti e militanti, e la promozione di giovani energie nella direzione politica: i movimenti studenteschi del '68 sono cos\u00ec accolti in un grande movimento del lavoro e della crescita civile e culturale. L'idea della Napoli produttiva, industria, attivit\u00e0 artigiane e mercantili, sviluppo dei porti, centro di cultura e civilt\u00e0, si proietta in un legame nuovo di integrazione con la grande regione Campania, ricca di risorse umane naturali e storiche: \u00e8 la piattaforma-sfida con cui il PCI di Napoli e Campania lancia la Costituente fondativa dell'istituto regionale per le prime elezioni, nel 1970.\nNelle amministrative del 1975 il PCI compie regionalmente, e in particolare a Napoli, un salto in avanti; al Comune \u00e8 eletta una Giunta di sinistra guidata da Maurizio Valenzi, seppure di minoranza, che regger\u00e0 fino al 1980. Nelle elezioni politiche del 1976 Alinovi \u00e8 eletto deputato al Parlamento nelle Circoscrizioni di Napoli, con Giorgio Amendola e Giorgio Napolitano, e di Benevento-Avellino-Salerno; opta per Napoli. Sar\u00e0 confermato nel 1979, 1983, 1987 (X legislatura). Nella IX legislatura, \u00e8 Presidente della Commissione Bicamerale Antimafia.\n\u00c8 presidente regionale del PDS dalla fondazione, nel 1989, e dei DS, fino allo scioglimento.\nIn occasione del 90\u00ba compleanno, 6 maggio 2013, il Comune di Eboli, sindaco Martino Melchionda, gli conferisce la cittadinanza onoraria.\nL'attivit\u00e0 parlamentare (1976 - 1992).\nVII legislatura Fra i dirigenti PCI impegnati nella politica del Governo di solidariet\u00e0 nazionale, si occupa dell'attivit\u00e0 governativa e statale per il Mezzogiorno. Accentua, e cerca di liberarla dalle sue contraddizioni, la linea del PCI per lo scioglimento della Cassa del Mezzogiorno, esigendone la concentrazione di strutture e \u201cprogetti speciali\u201d, nel segno di un ruolo primario delle Regioni. Il sequestro e l'uccisione dell'On. Aldo Moro segnano profondamente Alinovi, che lo aveva a Napoli nel '62, relatore al Congresso DC.\nVIII legislatura Vicepresidente del gruppo parlamentare PCI alla Camera, segue particolarmente la politica di bilancio e in questo quadro i temi riguardanti il Mezzogiorno. Il suo interesse ed impegno si estendono ai problemi del sud del mondo, al neocolonialismo verso i popoli del mondo debole, specie l'Africa. Interviene nel dibattito sulla fame nel mondo e concorre alla formazione della mozione unitaria del Parlamento italiano per cui l'Italia diviene il paese pi\u00f9 impegnato con l'ONU sul problema. In politica estera interviene su Afghanistan e tensioni internazionali, e firma la mozione conclusiva votata a maggioranza dall'Assemblea dei Deputati che esprime pienamente la posizione del PCI. Sulla politica interna, Alinovi mette in luce momenti di congiunzione tra terrorismo delle Brigate Rosse e criminalit\u00e0 organizzata.\nIX legislatura Gli viene affidata la Presidenza della Commissione Parlamentare Antimafia, che dopo la Legge Rognoni-La Torre punta non pi\u00f9 sulle inchieste ma sulla rispondenza delle leggi e dell'apparato dello Stato nel contrasto ai poteri criminali. Nella relazione della Commissione al Parlamento, Alinovi introduce per la prima volta, per qualificare il fenomeno mafioso ed altri simili, il concetto di \"\u201corganizzazione eversiva\u201d\", che percorre tutta la storia dello Stato unitario: nel sud del paese la potenza finanziaria dei poteri criminali trova spazi di manovra economica nel Nord-Italia e nei paesi esteri; la Commissione si muove perci\u00f2 nel duplice campo delle analisi della realt\u00e0 contemporanea e delle mobilitazioni degli apparati statali investiti dal \u201cterrorismo politico-mafioso\u201d, come aveva previsto Pio La Torre nei confronti di settori della Magistratura e delle forze dell'ordine. La Camera approva a grande maggioranza la mozione Alinovi, che viene firmata dall'ex Ministro dell'Interno Virginio Rognoni. Sul territorio nazionale, numerose le attivit\u00e0 del sindacato ispettivo della Commissione e le indagini conoscitive, non solo al Sud ma anche a Milano, centro dell'economia e degli affari. L'attivit\u00e0 del Presidente Alinovi \u00e8 oggetto di gravi contrasti in una prima fase anche all'interno della Commissione; di un attentato fallito, il 3 dicembre 1983, restano tuttora ignoti autori e mandanti. Tra le altre attivit\u00e0 della Commissione, di notevole importanza la \"Relazione sulle condizioni del Carcere di Poggioreale\"a Napoli, e la \"Relazione sulla visita negli Stati Uniti\".\nX legislatura. Continua l'impegno legislativo a contrasto della delinquenza mafiosa; componente della Commissione d'inchiesta sulla condizione giovanile."}
{"id": "4366397", "revid": "119734378", "url": "https://it.wikipedia.org/wiki?curid=4366397", "title": "Sferificazione", "text": "La sferificazione \u00e8 un processo culinario che consiste nel modellare un liquido in sfere che visivamente e strutturalmente sembrano caviale.\nLa tecnica fu scoperta negli anni cinquanta dalla multinazionale anglo-olandese Unilever ed adottata dalla cucina modernista del team del ristorante elBulli sotto la direzione dello chef spagnolo Ferran Adri\u00e0. \nProcesso chimico.\n2NaC6H7O6 + CaCl2 -&gt; Ca(C6H7O6)2 + 2NaCl\nIn sintesi, l'alginato di sodio NaC6H7O6 \u00e8 formato da lunghe catene col sodio posto ai lati, il cloruro di calcio CaCl2 sostituisce il sodio con il calcio consentendo l'unione in una doppia catena e creando una pellicola che racchiude le sfere"}
{"id": "4366401", "revid": "767487", "url": "https://it.wikipedia.org/wiki?curid=4366401", "title": "Phillip Phillips", "text": "Dopo aver ottenuto la notoriet\u00e0 vincendo l'undicesima edizione del talent show \"American Idol\", ha pubblicato il suo primo singolo, \"Home\", che \u00e8 stato certificato doppio disco di platino dalla Recording Industry Association of America. Il brano \u00e8 stato poi incluso nel suo album di debutto, \"The World from the Side of the Moon\", pubblicato il 19 novembre 2012.\nBiografia.\nInfanzia e adolescenza.\nNato ad Albany, nello Stato americano della Georgia, da Sheryl Phillips e Phillip LaDon \"Donnie\" Phillips Senior. Si trasferisce con la famiglia a Leesburg, citt\u00e0 dello stesso Stato, all'et\u00e0 di 12 anni, dove ha frequentato la Lee County High School.\nGrazie al cognato, Benjamin Neil, impara a suonare la chitarra all'et\u00e0 di 14 anni. Nel 2009, i due fondano la Phillip Phillips Band, insieme anche a Todd Urick. Un anno pi\u00f9 tardi, Phillips partecipa al concorso canoro locale \"Albany Star\", ottenendo la vittoria. Partecipa anche ai provini di \"America's Got Talent\", ma viene scartato dopo essersi esibito davanti ai produttori del programma televisivo.\nParallelamente all'attivit\u00e0 musicale, Phillips si dedica anche agli studi in sistemi industriali presso l'Albany Technical College, che porta a compimento appena prima di diventare un concorrente del talent show \"American Idol\". Gli impegni legati alla trasmissione televisiva gli impediscono anche di essere presenti alla cerimonia di consegna del titolo di studio.\nCarriera musicale.\n2012: La vittoria ad American Idol.\nNel febbraio 2012 a Savannah in Georgia, Phillips fece il provino per entrare ad American Idol, esibendosi con \"Superstition\" di Stevie Wonder e \"Thriller\" di Michael Jackson. Il 23 febbraio 2012 riesce a rientrare tra i 25 concorrenti ammessi alle semifinali del talent show.\nGrazie al voto del pubblico, ottiene poi l'accesso diretto alle finali della competizione. Dopo aver superato tutte le puntate senza rientrare mai tra i due concorrenti meno votati, durante la finale del 22 maggio 2012 ottiene anche la vittoria, superando la cantante Jessica Sanchez.\n2012-2013: \"The World from the Side of the Moon\".\nIl brano \"Home\", interpretato durante la finale, diviene anche il singolo di debutto del cantante, pubblicato subito dopo l'annuncio dell'esito della gara. Il brano raggiunge il sesto posto nella classifica americana \"Billboard Hot 100\", mentre in Canada arriva fino al settimo posto. Il successo di \"Home\" viene spinto anche dalla presenza del brano in alcuni spot televisivi della NBC per la nazionale femminile statunitense di ginnastica durante le Olimpiadi di Londra del 2012. Il 22 ottobre 2012, il singolo ottiene la certificazione di doppio disco di platino da parte della Recording Industry Association of America, corrispondente a oltre 2.000.000 di copie vendute negli Stati Uniti.\nDurante l'estate 2012, Phillips \u00e8 inoltre impegnato durante il tour \"American Idols Live!\", insieme agli altri finalisti del programma.\nL'album di debutto del cantante, \"The World from the Side of the Moon\", viene pubblicato il 19 novembre 2012 per l'etichetta Interscope Records. Phillips partecipa anche come autore o coautore della quasi totalit\u00e0 delle canzoni incluse nel disco, prodotto da Gregg Wattenberg. L'album viene in seguito certificato disco d'oro sia negli Stati Uniti d'America, sia in Canada.\n2014: \"Behind the Light\".\nA marzo 2014, Phillips ha dichiarato che stata scrivendo del nuovo materiale per il suo prossimo album, \"Behind the Light\", la cui uscita \u00e8 prevista per il 19 maggio 2014. Il 26 febbraio ha annunciato che il singolo di debutto sarebbe stato \"Raging Fire\" pubblicato nello store online il 3 marzo.\nIl 21 aprile 2014 viene annunciata sulla pagina Facebook dell'artista, la tracklist ufficiale dell'album.\nPremi e nomination.\nNella sua giovane carriera Phillips \u00e8 stato candidato a 10 premi nell'ambito musicale, tra cui 4 Teen Choice Awards e un American Music Awards."}
{"id": "4366405", "revid": "1573940", "url": "https://it.wikipedia.org/wiki?curid=4366405", "title": "Filippo Longo", "text": "Si trasfer\u00ec a Napoli per frequentare la facolt\u00e0 di giurisprudenza all'Universit\u00e0 partenopea e, dopo la laurea, insegn\u00f2 diritto civile negli atenei di Catania, Bologna ed infine Napoli. Venne eletto parlamentare per la XXIII e XXIV legislatura e fu autore di alcune opere giuridiche."}
{"id": "4366408", "revid": "1851848", "url": "https://it.wikipedia.org/wiki?curid=4366408", "title": "Ornello Tacchinardi", "text": "Carriera.\nInizi\u00f2 a giocare nello Spezia, la squadra della sua citt\u00e0, giocandovi per un quinquennio, e a parte l'annata 1927-1928, colleziona un buon numero di presenze segnando anche una rete nel vittorioso campionato di Prima Divisione. Nel 1931 passa alla collezionando 33 gettoni di presenza ed una rete, mentre l'anno successivo \u00e8 acquistato dal Napoli, ma per l'intera stagione \u00e8 relegato nella squadra riserve, riuscendo a giocare con la prima squadra solo qualche amichevole. Ritorna allo Spezia, dove mette insieme le ultime 19 presenze in maglia bianca, portando il totale a 102 gare. Nel 1934 \u00e8 acquistato dal di Torre Annunziata, in Serie C, dove in due stagioni mette insieme 37 presenze. Chiude la carriera a Macerata nel 1937."}
{"id": "4366412", "revid": "163662", "url": "https://it.wikipedia.org/wiki?curid=4366412", "title": "Vasilij Bervi-Flerovskij", "text": ""}
{"id": "4366417", "revid": "1337443", "url": "https://it.wikipedia.org/wiki?curid=4366417", "title": "Pellegrino Canestri-Trotti", "text": "Biografia.\nNacque in una famiglia nobile di possidenti terrieri forlivesi (Canestri), che ebbe in seguito anche il titolo di conte della famiglia materna (Trotti) e fu attiva nel Risorgimento.\nFu tra i fondatori della Cassa di Risparmio di Forl\u00ec, suo consigliere, direttore ed infine suo presidente.\nFu sindaco di Forl\u00ec dal 1861 al 1863.\nFu nominato Senatore del Regno il 13 marzo 1864."}
{"id": "4366422", "revid": "640277", "url": "https://it.wikipedia.org/wiki?curid=4366422", "title": "James Clerk Maxwell Telescope", "text": "Il telescopio James Clerk Maxwell (JCMT) \u00e8 un telescopio submillimetrico situato all'Osservatorio di Mauna Kea (Hawaii), a 4.092\u00a0m s.l.m. Si tratta del pi\u00f9 grande telescopio dedicato specificatamente a operare alle lunghezze d'onda submillimetriche dello spettro. Il telescopio fa parte di un progetto cooperativo tra Gran Bretagna, Canada e Paesi Bassi per lo studio del sistema solare, della polvere e del gas interstellare e di galassie lontane. Il telescopio \u00e8 reso operativo dal Joint Astronomy Centre (JAC) di Hilo, alle Hawaii.\nCaratteristiche.\nIl telescopio vide la sua prima luce nel 1987, ed \u00e8 costituito da un'antenna parabolica del diametro di 15\u00a0m, costituita da 276 pannelli individuali rivestiti di una sottile pellicola di alluminio.\nDopo la sua costruzione, \u00e8 stato migliorato con l'aggiunta di un fotometro e dello strumento \"SCUBA\", un sensore submillimetrico che analizza la radiazione dal lontano infrarosso alle microonde, sostituito poi nel 2011 da un modello pi\u00f9 evoluto, \"SCUBA2\".\nTra le altre scoperte, ha individuato un disco circumstellare attorno a Epsilon Eridani e sistemi planetari in formazione come attorno a Vega e Fomalhaut.\nNel 2019, nell'ambito della \"Transient Survey team\", un'indagine quinquennale di monitoraggio della Via Lattea, \u00e8 stato osservato un brillamento stellare 10 miliardi di volte pi\u00f9 intenso di quelli che avvengono sul Sole, localizzato nella regione della nebulosa di Orione."}
{"id": "4366423", "revid": "2022997", "url": "https://it.wikipedia.org/wiki?curid=4366423", "title": "Gabinetto Segreto", "text": "Il Gabinetto Segreto \u00e8 una sezione del museo archeologico nazionale di Napoli che vede esposti reperti con natura unicamente a sfondo erotico e sessuale.\nIl Gabinetto occupa le sale 62 e 65, al piano ammezzato del museo.\nStoria.\n\"Gabinetto Segreto\" (G.S.) \u00e8 il nome che i re Borbone di Napoli hanno dato alle sale riservate (alle quali \"avessero unicamente ingresso le persone di matura et\u00e0 e di conosciuta morale\") in cui vennero raccolti i vari reperti a soggetto erotico o sessuale che man mano venivano alla luce negli scavi di Pompei ed Ercolano o erano acquisiti in altro modo. Nel corso dei secoli la collezione \u00e8 stata chiamata anche \"Gabinetto degli oggetti riservati\" o \"osceni\" o \"pornografici\". Dopo i moti rivoluzionari del 1848 il Gabinetto divenne simbolo delle libert\u00e0 civili e di espressione, quindi viepi\u00f9 censurato in quanto considerato politicamente pericoloso. Venne addirittura proposta la distruzione dei reperti, in quanto \"\"monumenti infami della gentilesca licenza\" e \"lascivissimi\"\", al fine di salvaguardare la buona reputazione della casa reale. Tuttavia l'allora direttore del real museo Borbonico riusc\u00ec ad ottenere che la collezione venisse chiusa ai visitatori e resa difficile la sua visita: difatti il portone di accesso venne fornito di ben tre serrature con altrettante chiavi diverse, in possesso rispettivamente del direttore del museo, del \"controloro\", e del real maggiordomo maggiore. Il culmine della censura la si ebbe nel 1851 quando, dopo che vi furono rinchiuse anche tutte le Veneri semplicemente perch\u00e9 nude, la collezione fu definitivamente sigillata ed infine anche murata affinch\u00e9 \"...se ne disperdesse per quanto era possibile la funesta memoria\". \nQuando nel settembre 1860 Garibaldi arriv\u00f2 a Napoli, egli diede subito l'ordine di rendere accessibile la sala \"\"giornalmente al pubblico\". Delle tre chiavi, non trovandosi quella in dotazione alla casa reale, Garibaldi non esit\u00f2, tra lo sconcerto generale, ad ordinare di \"scassinare le porte\"\". Nel corso dei decenni successivi, alla libert\u00e0 ridata da Garibaldi subentr\u00f2 progressivamente la censura del regno d'Italia che vide il suo culmine durante il ventennio fascista, quando per visitare il Gabinetto occorreva il permesso del ministro dell'educazione nazionale a Roma. La censura ha perdurato nel dopoguerra fino al 1967, allentandosi solo dopo il 1971 quando dal ministero furono impartite le nuove regole per regolamentare le richieste di visita e l'accesso alla sezione.\nCompletamente riallestita con criteri del tutto nuovi, la collezione \u00e8 stata definitivamente aperta al pubblico nell'aprile del 2000.\nDescrizione.\nModalit\u00e0 di accesso.\nSebbene non sussista pi\u00f9 alcun tipo di censura, tuttavia i minori di 14 anni possono visitare la sezione unicamente se accompagnati da persona adulta (genitore, congiunto, insegnante, ecc.) che cos\u00ec, implicitamente, si assume ogni responsabilit\u00e0 al riguardo.\nIl nuovo allestimento.\nNel nuovo allestimento si \u00e8 curato di raggruppare e collocare i diversi oggetti secondo la loro provenienza e per contesti originari.\nIl Gabinetto Segreto \u00e8 costituito da un'antisala \"A\" e, varcato il cancello di ingresso, da un piccolo vestibolo \"V\", con poi quattro sale interne in sequenza, disposte a ferro di cavallo. Mentre gli oggetti esposti nella \"A\" e nel \"V\" provengono da luoghi e regioni diverse, le quattro salette interne invece ripropongono i diversi ambiti \"pompeiani\": \"1\" la casa pompeiana; \"2\" il giardino pompeiano; \"3\" il lupanare (bordello); \"4\" la strada pompeiana.\nGli oggetti esposti.\nIl Gabinetto illustra ampiamente i diversi aspetti della \"sessualit\u00e0\" antica: da quello religioso a quello culturale, dal caricaturale al commerciale, da quello magico a quello funerario, fino a quello riconducibile all'amore ed al piacere di coppia.\nAspetto religioso.\nL'aspetto religioso lo si ritrova in: \nAspetto culturale.\nL'aspetto culturale lo si rileva soprattutto nei decori ed arredi (affreschi, statue, rilievi) a soggetto erotico, destinati a impreziosire gli interni delle case o i giardini delle ville, i cui protagonisti sono divinit\u00e0 ed eroi ed altri personaggi mitologici. \nAspetto caricaturale.\nL'aspetto caricaturale lo si riconosce negli ambienti:\nAspetto commerciale.\nL'aspetto commerciale \u00e8 ravvisabile soprattutto negli affreschi provenienti da \"lupanari\" (dal latino \"lupa\" = prostituta). Nei bordelli romani \"3\" si ritrovano affreschi pornografici di qualit\u00e0 artistica modesta (si tratta di una pittura popolare), che ritraggono scene di accoppiamenti - esclusivamente eterosessuali - nelle diverse posizioni. I Romani le distinguevano ed indicavano con il nome della dea dell'amore: \"Venus pendula\", \"Venus pendula conversa\", \"Venus pendula aversa\", ecc. Sull'affresco con scena di penetrazione anale vi sono tracce di un'iscrizione dipinta: \"Lente impelle\", una richiesta della prostituta ai suoi clienti che invita a \"Spingere piano\"; su di un altro affresco figura un'iscrizione graffita: \"Sic Emiliu\" scritta da un cliente, tale Emilio, che ricorda a tutti \"(di aver fatto) proprio cos\u00ec\"; vi \u00e8 anche un altorilievo in marmo con scena di accoppiamento simile a quelli mostrati sugli affreschi, trovato in una osteria (\"caupona\") pompeiana; infine sono esposte diverse lucerne tonde in ceramica, di epoca imperiale, con analoghe scene di accoppiamenti in rilievo sul disco: non essendo queste lucerne destinate ai bordelli, si tratta di un genere che si ritrova abbastanza diffuso in tutti i siti e luoghi dove sono giunti i Romani.\nAspetto magico.\nL'aspetto magico della sessualit\u00e0 romana lo si riconosce soprattutto nell'uso del fallo (membro virile eretto) in funzione apotropaica e di amuleto. Oggetti emblematici di questa credenza sono soprattutto in:\nAspetto funerario.\nL'aspetto funerario \u00e8 dato nel:\nAspetto erotico-amoroso.\nL'aspetto riconducibile all'amore ed al piacere di coppia lo si ritrova nei seguenti pezzi:\nOggetti diversi.\nVi sono infine alcuni oggetti di carattere ed uso diverso non inquadrabili negli aspetti sopra trattati. Essi fanno parte della grande collezione d'arte del cardinale Stefano Borgia, esposti nel \"V\" in un'apposita vetrina dove sono raccolti tutti i pezzi di soggetto sessuale: da essi risalta nettamente il carattere settecentesco ed antiquario della collezione, e non sono infrequenti gli oggetti falsi e pseudo-antichi (per esempio i piccoli bronzetti, oppure il bassorilievo marmoreo con gallo priapico adorato dal pollaio). Unica nel suo genere \u00e8 una lucerna a vernice nera con fallo alato in rilievo (assimilabile ad un tintinnabulum). Di non facile interpretazione, infine, le piccole statuette in pietra tenera, rappresentanti un bambino (somigliante, per la sua testa rasata e la trecciolina ricadente di lato, al dio egizio Arpocrate), caratterizzato da un enorme fallo che egli abbraccia o depone di lato (di et\u00e0 tolemaica)."}
{"id": "4366433", "revid": "729019", "url": "https://it.wikipedia.org/wiki?curid=4366433", "title": "Battaglia di Pav\u00f3n", "text": "La battaglia di Pav\u00f3n, combattuta il 17 settembre 1861 nell'ambito delle guerre civili argentine, fu uno scontro bellico di grande importanza nella storia dell'Argentina; in esso le forze della Confederazione Argentina, guidate da Justo Jos\u00e9 de Urquiza, affrontarono l'esercito dello Stato di Buenos Aires, al cui comando era Bartolom\u00e9 Mitre.\nLa battaglia si tenne nella pianura tra gli abitati di Rueda e di Godoy, nella provincia di Santa Fe, a poca distanza dalla sponda meridionale del torrente Pav\u00f3n; al termine di uno scontro equilibrato l'esercito di Mitre ottenne una completa vittoria, dovuta in principal modo al comportamento di Urquiza, che abbandon\u00f2 improvvisamente il campo di battaglia.\nIl risultato dello scontro permise alla provincia di Buenos Aires di unirsi al resto della confederazione mantenendo su di essa una posizione di egemonia.\nContesto storico.\nLa battaglia di Caseros del 1852 aveva posto fine ad una lunghissima serie di scontri tra la varie province argentine, alimentati da leader provinciali, chiamati caudillos, dotati ciascuno di un proprio esercito; la provincia di Buenos Aires si era per\u00f2 rifiutata di aderire alla riorganizzazione dello stato tramite una costituzione di tipo federale.\nIl vincitore di Caseros, Justo Jos\u00e9 de Urquiza, eletto presidente della nuova Confederazione, dovette cos\u00ec affrontare la secessione della provincia pi\u00f9 ricca del R\u00edo de la Plata, all'interno della quale il porto di Buenos Aires costituiva, con la sua dogana, la fonte di ingressi fiscali pi\u00f9 importante dell'area.\nFallite tutte le negoziazioni, la situazione di conflitto port\u00f2 in breve alla battaglia di Cepeda del 23 ottobre 1859, nella quale l'esercito della confederazione sconfisse le forze di Buenos Aires, guidate da Bartolom\u00e9 Mitre. Urquiza per\u00f2, pur avendo vinto sul campo di battaglia, anzich\u00e9 cingere d'assedio Buenos Aires si ferm\u00f2 a San Jos\u00e9 de Flores, dove cerc\u00f2 un accordo con gli sconfitti; grazie alla mediazione dell'allora ministro della guerra paraguaiano Francisco Solano L\u00f3pez venne cos\u00ec firmato il Patto di San Jos\u00e9 de Flores, che prevedeva il reintegro della provincia di Buenos Aires nella confederazione in cambio di alcune modifiche costituzionali volute dalle autorit\u00e0 di quest'ultima.\nIl 5 marzo 1860 Urquiza lasci\u00f2 la presidenza nazionale a Santiago Derqui, ritirandosi ad Entre R\u00edos, dove il 1\u00ba maggio riprese la carica di governatore provinciale. Lo stesso giorno Bartolom\u00e9 Mitre divent\u00f2 governatore a Buenos Aires. La costituzione, modificata secondo quanto stabilito dal patto, fu promulgata dal nuovo presidente il 1\u00ba ottobre 1860. ciononostante Buenos Aires riprese presto, forte della sua grande disponibilit\u00e0 economica, ad appoggiare gli esponenti politici a lei vicina all'interno delle province argentine.\nNella provincia di San Juan una ribellione, appoggiata da Buenos Aires, depose e assassin\u00f2 il governatore Antonio Virasoro il 16 novembre; in risposta il governo nazionale mand\u00f2 contro la ribellione una spedizione militare che sconfisse gli insorti ed ordin\u00f2 la fucilazione del loro capo, Antonino Aberastain, suscitando le proteste di Mitre. Contemporaneamente, al momento in cui si presentarono al Congresso Nazionale della nuova capitale Paran\u00e1 i deputati di Buenos Aires, questi non furono accettati in quanto eletti tramite una legge provinciale in contrasto con la costituzione. Le tensioni riportarono in breve le due parti in conflitto. I tentativi di mediazione fallirono, principalmente a causa dell'intransigenza della classe dominante di Buenos Aires.\nLa battaglia.\nNonostante la profonda diffidenza esistente tra i due, Derqui fu costretto a nominare Urquiza a capo dell'esercito nazionale. Quest'ultimo, a capo di un esercito raccolto in tutta fretta, si appost\u00f2 nei pressi del torrente Pav\u00f3n sperando fino all'ultimo in un accordo di pace.\nDa parte sua Mitre, radunato l'esercito a Rojas, si mise in marcia, attraversando il torrente \"Arroyo del Medio\" (confine tra la provincia di Buenos Aires e quella di Santa Fe) con una forza di 9\u00a0000 fanti, 6\u00a0000 cavalieri e 1\u00a0000 artiglieri.\nUrquiza dispose il suo esercito ponendo la cavalleria sulle ali e la fanteria al centro, con un nutrito gruppo di cavalieri a fare da riserva. Il 17 settembre 1861 i due eserciti si affrontarono; l'attacco fu sferrato per primo dall'artiglieria della Confederazione. La fanteria di Buenos Aires, tuttavia, ben addestrata e dotata dei pi\u00f9 moderni fucili europei, disperse subito i fanti confederati, in gran parte reclute prive di addestramento militare. Per contro, la cavalleria confederata ebbe presto la meglio su quella di Buenos Aires, mettendola presto in fuga.\nAl vedere il cedimento del centro del suo schieramento, tuttavia, Urquiza radun\u00f2 i 4\u00a0000 cavalieri di Entre R\u00edos che aveva tenuto di riserva e con essi abbandon\u00f2 il campo di battaglia per ritirarsi verso Rosario. Passando per l'accampamento lo vide saccheggiato dalla sua fanteria allo sbando; il comandante confederato non si ferm\u00f2 neppure all'arrivo della notizia della vittoria della sua cavalleria e ripar\u00f2 ad Entre R\u00edos.\nL'abbandono di Urquiza lasci\u00f2 campo libero all'esercito di Buenos Aires; dopo aver tentato invano di resistere a Rosario, il presidente Derqui fu costretto a dimettersi e a fuggire in Uruguay.\nConseguenze.\nNei mesi seguenti alla battaglia, Mitre lanci\u00f2 le sue truppe contro le province dell'interno per assoggettarle al nuovo potere, comandate dai colonnelli di origine uruguaiana Paunero, Flores, Rivas e Sandes. Nell'ottobre del 1862 fu cos\u00ec eletto dalle stesse province alla presidenza del Paese.\nNel frattempo, alla fine del 1861 lo stesso Partito Liberale di Buenos Aires si era scisso; da una parte i sostenitori di Mitre cominciarono a pensare di spostare la capitale a Buenos Aires, ponendo la citt\u00e0 sotto la giurisdizione del Congresso Nazionale (\"Partido Nacionalista\"), dall'altra quelli di Adolfo Alsina propugnavano l'assoluta integrit\u00e0 della provincia (\"Partido Autonomista\").\nUrquiza, da parte sua, evit\u00f2 di intromettersi negli scontri interni scoppiati in Argentina durante la presidenza di Mitre; si present\u00f2 alle elezioni nazionali del 1868, ma fu sconfitto nella circostanza da Domingo Faustino Sarmiento. La notte dell'11 aprile 1870 fu ucciso nel suo palazzo in seguito ad una congiura ordita da ambienti vicini a Ricardo L\u00f3pez Jord\u00e1n, che era stato uno dei suoi principali collaboratori ma che si era allontanato dal \"caudillo\" di Entre R\u00edos proprio a causa del suo comportamento a Pav\u00f3n.\nLa battaglia di Pav\u00f3n fu uno degli episodi bellici pi\u00f9 importanti della storia argentina; di fatto con essa si chiuse l'epoca degli scontri tra Buenos Aires e le province dell'interno, iniziata quasi simultaneamente con l'indipendenza dall'Impero spagnolo."}
{"id": "4366440", "revid": "716642", "url": "https://it.wikipedia.org/wiki?curid=4366440", "title": "Turgutluspor Kul\u00fcb\u00fc", "text": "Il Turgutluspor Kul\u00fcb\u00fc \u00e8 una societ\u00e0 calcistica con sede ad Turgutlu, in Turchia che nel 2013-2014 milita nella TFF 3. Lig, la quarta serie del campionato turco.\nFondato nel 1984, il club gioca le partite in casa allo Stadio 7 settembre.\nI colori sociali sono il rosso e il nero.\nStoria.\nHa giocato nella seconda serie turca dal 1965 al 1972 con il nome di \"Toprakspor\".\nNel 1984 dopo essersi fuso con il Tukasspor ha cambiato denominazione diventando l'odierno \"Turgutluspor\".\nNel 2013-2014, per l'ottava stagione consecutiva, ha militato nella terza serie turca."}
{"id": "4366447", "revid": "767487", "url": "https://it.wikipedia.org/wiki?curid=4366447", "title": "Ecorse", "text": "Ecorse \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 9512 abitanti. Il nome deriva dall'omonimo fiume \"Ecorse River\"."}
{"id": "4366457", "revid": "964734", "url": "https://it.wikipedia.org/wiki?curid=4366457", "title": "Aibofobia", "text": "L'aibofobia \u00e8 una fobia ipotetica nei confronti dei palindromi. Essendo il termine stesso palindromo, genera un paradosso comico secondo cui il nome della fobia sarebbe in grado di incutere paura in una persona che ne soffre. La parola consiste in un gioco linguistico appartenente al patrimonio lessicale e umoristico diffuso su internet. \nInfatti il prefisso \"aibo\" non riveste alcun ruolo semantico, ma serve unicamente come artificio per rendere palindroma la parola composta.\nOrigine e diffusione.\nIn Italia, il termine \u00e8 segnalato come circolante almeno dal 2003. Tuttavia, esso \u00e8 attestato anche in altri linguaggi, con origine risalente a un'epoca ben anteriore: la sua forma inglese, \"aibohphobia\", circola almeno dal 1981, anno in cui il termine risulta inserito nel \"The Devil's DP Dictionary\" di Stan Kelly-Bootle.\nAspetti paradossali.\nL'enigmista Stefano Bartezzaghi, in \"Lessico &amp; Nuvole\", la rubrica quotidiana di linguistica ludica da lui curata sul giornale \"la Repubblica\", ha rilevato un altro paradosso logico, dai risvolti umoristici, relativo a tale parola e, in particolare, alla questione dell'esistenza di una tale fobia: se, dietro esplicita richiesta di un lettore, dovesse registrarsi il diniego della Zanichelli all'inserimento del relativo lemma nel vocabolario, argomentata con l'inesistenza della sindrome, si configurerebbe una fobia nei confronti di un lessema palindromo e questo dimostrerebbe l'esistenza della sindrome, rendendo illogico e ingiustificato il rifiuto opposto dalla casa editrice.\nAchille Varzi, filosofo analitico della Columbia University, ha analizzato il significato del paradosso logico alla luce alla semantica della logica classica. All'interno di tale cornice, Varzi ha fatto notare come l'argomentazione del paradosso abbia la seguente forma:\nCon la notazione della logica proposizionale, se si pone \"A\" = \"C'\u00e8 aibofobia\", l'argomentazione precedente assume la seguente formalizzazione:\nche \u00e8 un'implicazione sempre vera: infatti, se si assume l'argomentazione come falsa, allora dovr\u00e0 essere falso il suo conseguente (formula_2) e, contemporaneamente, vero il suo antecedente (formula_3). Ma quest'ultimo non pu\u00f2 essere vero, dal momento che si \u00e8 assunto come vero il suo antecedente (formula_4) e falso il suo conseguente (formula_2).\nSi tratta di un tipo di argomentazione logica che sottende la cosiddetta \"consequentia mirabilis\", in cui la validit\u00e0 di un'affermazione viene fatta scaturire dalla constatazione di inconsistenza logica della sua negazione."}
{"id": "4366459", "revid": "111540315", "url": "https://it.wikipedia.org/wiki?curid=4366459", "title": "Flat Rock (Michigan)", "text": "Flat Rock \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 9878 abitanti. A Flat Rock c'\u00e8 la sede della \"Assembly Plant\", propriet\u00e0 della Ford. Nel 2012 ha prodotto la quinta generazione di Ford Mustang e la Ford Fusion."}
{"id": "4366461", "revid": "92723", "url": "https://it.wikipedia.org/wiki?curid=4366461", "title": "Francesco de' Marini", "text": ""}
{"id": "4366462", "revid": "122787599", "url": "https://it.wikipedia.org/wiki?curid=4366462", "title": "Suggeritore", "text": "Il suggeritore, nel teatro di prosa, di rivista o d'opera, \u00e8 la persona incaricata di \"suggerire\" le battute agli attori, con un volume di voce tale da non essere udito dagli spettatori. Svolge tale compito servendosi del copione e nascondendosi in un'apertura praticata al centro della ribalta, detta \"buca del suggeritore\", protetta da un cupolino detto \"gobbo\". Pu\u00f2 anche suggerire da dietro le quinte rimanendo seduto, oppure seguendo gli spostamenti degli attori e muovendosi dietro la scenografia per avvicinarsi loro il pi\u00f9 possibile. Pu\u00f2 pronunciare tutte le battute o limitarsi a dare lo \"spunto\", l\"'imbeccata\", cio\u00e8 gli attacchi delle battute, l'inizio dei capoversi.\nTale figura era comunque maggiormente in uso nel passato; oggigiorno il suggeritore \u00e8 presente in genere solo durante le prove.\nStoria.\nLa figura del suggeritore, presente nel teatro inglese e francese fin dal XVII secolo, compare timidamente negli organici delle compagnie italiane a partire dal Settecento; se ne pu\u00f2 vedere un esempio letterario ne \"Il teatro comico\" (1750) di Carlo Goldoni.\nNella commedia dell'arte, fra il XVI e XVIII secolo, il repertorio si forma sulle competenze letterarie degli attori stessi, sulle loro abilit\u00e0 tecniche, sulle loro capacit\u00e0 di recitare parti libere. Ci\u00f2 rende inutile la presenza del suggeritore.\nBisogna attendere la seconda met\u00e0 dell'800 per incontrare diffusamente la sua presenza nella prassi degli attori italiani. Probabilmente era presente gi\u00e0 prima, ma la condizione prevalentemente nomade di tutto il teatro italiano non permetteva di professionalizzare la sua figura, condizione possibile invece ai teatri francesi, che, essendo pi\u00f9 ricchi e stabili, (come accade alla Com\u00e9die-Fran\u00e7aise) istituzionalizzarono il suggeritore gi\u00e0 dalla fine del Seicento.\nLa diffusione del mestiere coincide con lo sviluppo del mercato degli spettacoli e con una maggiore \"dipendenza\" dal testo scritto. Nel XIX secolo l'uso dei testi scritti entra in maniera pi\u00f9 stabile nel mondo del teatro; soprattutto a Parigi non vi \u00e8 compagnia che non affidi la sua composizione ad un testo scritto da un \"homme de lettre\". In Francia molte persone istruite tentano la fortuna scrivendo qualche dramma, soprattutto dopo l'abolizione (almeno teorica) della censura nel 1830.\nQuindi il rapporto con i testi scritti sancisce l'indispensabilit\u00e0 della figura del suggeritore che, di fatto, si diffonde in tutta Europa. Tutte le compagnie, a prescindere dalla loro condizione economica, ne hanno in organico almeno uno. La sua figura permette di allestire un vasto e vario repertorio in modo da cambiare quasi ogni sera il testo rappresentato; ci\u00f2 consente di stanziare la compagnia per un lungo tempo nella stessa citt\u00e0 e ammortizzare quindi le spese e i tempi dei viaggi. Inoltre, sempre per motivi economici, gli spettacoli vengono provati pochissimo, pertanto i testi non hanno modo di consolidarsi nella memoria degli attori.\nPer quanto entrato tardi nella prassi del teatro italiano, diventa punto di riferimento obbligato per l'intero complesso teatrale: conoscendo tutte le articolazioni contenute nel testo, oltre a soccorrere la memoria degli attori, annota sul copione le azioni e le microazioni che l'attore deve compiere, le entrate dei vari personaggi e i \"segnali\" che lui stesso deve inviare al siparista.\nGli spettatori si abituano a vedere sulla scena il \"cupolino\"; posizionato fra il palcoscenico e la platea, diventa una realt\u00e0 naturale e simboleggia il confine tra finzione e realt\u00e0.\nDa circa cinquant'anni la figura del suggeritore, che ha pur avuto una continuit\u00e0 d'uso per circa quattro secoli, \u00e8 diventata via via meno indispensabile, andando pian piano a sparire dalla vita di quasi tutte le compagnie, o limitando il suo intervento al solo periodo delle prove.\nProfilo professionale.\nOccorre superare il luogo comune che identifica in questo ruolo una figura di puro servizio: fino a tutto l'800 in Europa il suggeritore \u00e8 un uomo di lettere, di notevole profilo culturale, spesso poeta, padroneggia abilit\u00e0 intellettuali e convenzioni letterarie; \u00e8 uno dei pochi elementi della compagnia, a volte l'unico, che sa leggere e soprattutto scrivere. Molti di loro sono suggeritori-scrittori che si prodigano a tutela dello spettacolo e raggiungono il rango di \"autore drammatico\", proprio a partire dalla \"buca\". Quindi non mero suggeritore di parole, ma intellettuale con valide abilit\u00e0 culturali.\nIn Francia e in Inghilterra sin dal '600 il numero dei testi teatrali aumenta, rendendo utile la presenza professionale di un uomo alfabetizzato che copia i testi e li trasforma in copioni. Pu\u00f2 ricevere persino un salario doppio di quello di un macchinista, al quale si aggiungono le retribuzioni provenienti dalle mansioni di copista e segretario.\nLe prove sono per lui un momento di duro lavoro. Nella fase di preparazione del repertorio ha l'obbligo di realizzare pi\u00f9 copie manoscritte dei testi: la prima a righe strette e caratteri piccoli ben leggibili per la censura; la seconda a margini larghi, caratteri medi per essere vistata e restituita al teatro che la conserva; la terza copia, destinata per le prove, ha caratteri grandi e molto spazio tra una riga e l'altra per accogliere tutti i cambiamenti che si potrebbero verificare con l'agire degli attori. Questa diventa la sola copia autentica e conforme da inviare alla stampa o alle compagnie di provincia.\nI manoscritti recano gi\u00e0 nella met\u00e0 del '700 delle indicazioni di allestimento, spostamenti degli attori, movimenti, intonazioni, gesti, costituendo i cosiddetti \"livrets sc\u00e9niques\". \u00c8 compito e responsabilit\u00e0 del suggeritore trasmettere agli stampatori la versione aderente al testo dell'autore, sperimentata e resa pubblica dagli attori sul palcoscenico. Ci\u00f2 assicura la replicabilit\u00e0 dello spettacolo anche da parte di altre compagnie.\nA seguito di una pi\u00f9 diffusa alfabetizzazione la copiatura di tutto il repertorio diventa necessaria anche in Italia: occorre una copia per gli attori di tutte le parti delle pi\u00e8ces con trascritte le battute appartenenti ai personaggi e inserite anche le ultime parole della frase dell'interlocutore della scena precedente. E se il repertorio include anche novit\u00e0 straniere, queste saranno \u00abtradotte dal suggeritore, in pochi giorni e per poche lire\u00bb.\nInoltre \u00e8 suo compito scrivere tutte le lettere o biglietti di scena. Spesso deve occuparsi della redazione dei comunicati per i giornali, del programma dello spettacolo e delle prove.\nPu\u00f2 anche contribuire all'istruzione degli attori e suggerire emendamenti al testo, considerando che pi\u00f9 di ogni altro ne ha piena conoscenza, maturata dall'atto della copiatura.\nPer molti suggeritori \u00e8 evidente la contiguit\u00e0 fra carriera del suggeritore e quella dell'attore; spesso le due professioni tendono a sovrapporsi, cos\u00ec come accade nelle ditte comiche italiane accade anche in Europa. Divenire suggeritore per alcuni \u00e8 una scelta quasi inevitabile: mette fine ad una poco fortunata carriera di attore, e allo stesso tempo consente di non disperdere una consolidata abilit\u00e0 scenica e una buona capacit\u00e0 di \"comprendere\" l'attore in azione.\nVerso la met\u00e0 del '900 il suggeritore non viene pi\u00f9 tanto considerato per le sue complesse competenze culturali e tecniche, quanto per la sua funzione di servizio: suggerire agli attori durante le rappresentazioni.\nLe sue mansioni possono essere cos\u00ec riassunte: \nNegli anni successivi viene relegato in quinta al fine di eliminare il \"cupolino\" ritenuto antiestetico.\nIn anni recenti, sia perch\u00e9 le prove durano alcune settimane, sia per motivi economici, il suggeritore viene scritturato solo per il periodo delle prove. In alcune compagnie il compito, tutt'altro che semplice, viene affidato all'aiuto regista.\nLa buca del suggeritore.\n\u00c8 lungo il XIX secolo che lo spazio del suggeritore assume un suo spazio fisso: una botola sul palcoscenico, al centro della ribalta, da cui spunta una parte del suo busto, mentre il resto del corpo resta nascosto nel sottopalco.\nIl \"cupolino\" ha non tanto la funzione di coprirlo dalla vista degli spettatori, quanto di isolare la sua voce e amplificarla in direzione degli attori.\nLo spazio \u00e8 essenziale, attrezzato con mensole dove si sistemano i copioni e piccoli oggetti, oltre a strumenti tecnici di controllo del sipario, collegati a campanelli in graticcia, ad uso dei macchinisti. Poteva accadere anche che dovesse manovrare le luci, attraverso una leggera manovella posta sotto i suoi piedi.\nLa \"buca\" \u00e8 un luogo buio, freddo, dove non \u00e8 consentito nessun tipo di riscaldamento: spesso le pareti sono rivestite per trattenere il calore e per evitare possibili incendi, e il suggeritore pu\u00f2 fare uso di borse d'acqua calda per riscaldare la parte inferiore del corpo. Numerose sono le testimonianze che denunciano l'insalubrit\u00e0 della \"buca\": un luogo umido e molto polveroso, crocevia di correnti tra scena e platea. Konstantin Stanislavskij lo descrive come un \u201cbugigattolo\u201d che fa pensare all'\u201cInquisizione medievale\u201d.. Durante gli spettacoli, il copione viene illuminato da una candela, ma per le scene di buio questa deve essere rigorosamente spenta.\nNei primi tre decenni del '900 la \"buca del suggeritore\" comincia a sparire da molti teatri europei e, dalla seconda met\u00e0 del secolo, il cupolino \u00e8 ormai un elemento che ricorda il passato.\nBibliografia.\nOpere Letterarie che elogiano la figura del suggeritore.\nAltri apprezzamenti e considerazioni in:\nMemorie e resoconti sul suggeritore.\nNegli scritti in prima persona di alcuni suggeritori c'\u00e8 spesso un senso di insoddisfazione, un senso di frustrazione che ritorna in tutte le testimonianze pervenute, da Thibaut Thibaut a Achille Ponzi. Forse un senso d'intolleranza per gli egocentrismi degli attori e per ci\u00f2 che costituiva la quotidianit\u00e0 dell'industria teatrale, priva di stabilit\u00e0 e sovvenzioni.\nLe testimonianze pi\u00f9 interessanti sono:\nAltre testimonianze sono contenute in:\nCuriosit\u00e0.\nDue degli ultimi suggeritori ancora attivi agli inizi degli anni '80 sono stati Glauco Solimeno e Nerina Bianchi."}
{"id": "4366463", "revid": "110157", "url": "https://it.wikipedia.org/wiki?curid=4366463", "title": "Fistularia", "text": "Fistularia \u00e8 un genere di pesci ossei marini appartenenti all'ordine Syngnathiformes. \u00c8 l'unico genere della famiglia Fistulariidae.\nDistribuzione e habitat.\nLe specie del genere sono presenti in tutti gli oceani limitatamente alle fasce tropicali. \"Fistularia commersonii\" a seguito della migrazione lessepsiana si \u00e8 stabilmente insediata nel mar Mediterraneo sia orientale che occidentale.\nSono presenti sia nelle acque basse del piano infralitorale che nel piano circalitorale e si incontrano su substrati di qualunque tipo anche se sono comuni soprattutto sui fondi duri e nelle barriere coralline.\nDescrizione.\nL'aspetto di questi pesci \u00e8 assolutamente caratteristico: allungatissimo e molto sottile, con mascelle riunite a tubo, anch'esse molto allungate. Non c'\u00e8 un barbiglio sul mento al contrario di molti altri Syngnathiformes. Le pinne dorsale e anale sono arretratissime, piccole e simmetriche tra loro. Le pinne ventrali sono inserite molto indietro, oltre la met\u00e0 del corpo. La pinna caudale \u00e8 forcuta e porta al centro un filamento allungato. Gli occhi sono piuttosto grandi. Le scaglie sono assenti o ridotte a piccoli e radi tubercoli.\nSono tra i signatiformi pi\u00f9 grandi, alcune specie superano i 2 metri di lunghezza.\nBiologia.\nSpesso gregari i Fistulariidae sono predatori all'aspetto che cacciano di solito tra i coralli dei reef. Si nutrono di pesciolini, crostacei, molluschi cefalopodi, ecc.\nTassonomia.\nIl genere comprende quattro specie:\nAnimali affini a \"Fistularia\" (\"Fistularioides\") risalgono all'Eocene medio (circa 50 milioni di anni fa) e i loro fossili sono stati scoperti nel giacimento di Bolca, in provincia di Verona.\nPesca.\nL'interesse economico di questi pesci \u00e8 limitatissimo e solo locale. Sono comunque commestibili."}
{"id": "4366464", "revid": "1204625", "url": "https://it.wikipedia.org/wiki?curid=4366464", "title": "Frank Zamboni", "text": "Biografia.\nZamboni nacque nel 1901 a Eureka, nello Utah, figlio di immigrati italiani (padre Francesco Giuseppe di Arsio, madre Carmelina Masoero di Avigliana). I suoi genitori acquistarono una fattoria a Lava Hot Springs, nei pressi di Pocatello, nell'Idaho, dove visse fino al 1920, anno in cui si trasfer\u00ec insieme alla famiglia a Los Angeles, ove suo fratello maggiore George aveva un'officina meccanica. Frank frequent\u00f2 successivamente una scuola commerciale a Chicago e nel 1922 fond\u00f2 una fabbrica di forniture elettriche insieme a suo fratello minore Lawrence. L'anno seguente si spos\u00f2; dal matrimonio sarebbero nati tre figli.\nNel 1927 Frank e Lawrence aggiunsero alla fabbrica un impianto per la fabbricazione del ghiaccio e iniziarono a vendere blocchi di ghiaccio; continuarono tale attivit\u00e0 fino al 1939, fin quando, con l'avvento dei frigoriferi elettrici, decisero di utilizzare l'equipaggiamento eccedente della fabbrica per aprire una pista di ghiaccio. La pista apr\u00ec nel 1940 e divenne subito molto popolare, anche perch\u00e9 Frank aveva ideato un nuovo modo per eliminare le increspature causate dalle tubature necessarie a mantenere la pista ghiacciata, invenzione per cui ottenne un brevetto nel 1946.\nNel 1949 Zamboni invent\u00f2 una macchina, manovrabile da una sola persona, in grado di levigare una pista in 10 minuti (contro i 90 minuti precedenti, in cui era richiesto il lavoro di cinque persone). Richiese il brevetto lo stesso anno e fond\u00f2 la societ\u00e0 \"Frank J. Zamboni &amp; Co.\" per costruire e distribuire la macchina. Ottenne il brevetto quattro anni dopo, nel 1953, e la macchina ebbe un tale successo che la societ\u00e0 apr\u00ec un secondo impianto a Brantford nell'Ontario e un ufficio sussidiario in Svizzera. Il nome Zamboni divenne addirittura sinonimo di Rolba e viene tuttora usato come suo sinonimo.\nNegli anni settanta Zamboni invent\u00f2 anche delle macchine per rimuovere l'acqua da prati artificiali all'aperto, rimuovere strisce di vernice e sollevare e posare erba artificiale in stadi chiusi. La sua ultima invenzione, nel 1983, fu una macchina per rimuovere automaticamente gli accumuli di ghiaccio dai bordi delle piste.\nMor\u00ec di cancro ai polmoni nel 1988, due mesi dopo la morte della moglie. Nel 2006 Zamboni fu inserito nella World Figure Skating Hall of Fame. Nel 2009 fu inserito nella United States Hockey Hall of Fame."}
{"id": "4366468", "revid": "736476", "url": "https://it.wikipedia.org/wiki?curid=4366468", "title": "Werner Masten", "text": "Biografia e attivit\u00e0.\nDopo aver conseguito la maturit\u00e0 classica nel 1969, frequenta le universit\u00e0 di Innsbruck, Padova e Modena, laureandosi in diritto nel 1976, e in seguito frequenta la Scuola Superiore di Cinema e Televisione a Monaco di Baviera.\nAttivo prevalentemente in Germania, Austria e Svizzera, il suo primo lavoro \u00e8 stato il film \"Baranski\" del 1979, ed ha diretto alcuni episodi delle serie televisive \"Faber l'investigatore\", \"Tatort\" e \"Buongiorno professore\". Masten \u00e8 noto principalmente per essere stato il regista del film \"Das Gl\u00fcck beim H\u00e4ndewaschen\" del 1982 (con cui ha partecipato al Giffoni Film Festival 1985), e del film televisivo \"L'italiana\" del 1986, entrambi tratti dai romanzi di Joseph Zoderer.\n\u00c8 stato il primo marito dell'attrice Roberta Manfredi, figlia del pi\u00f9 celebre attore Nino, sposata nel 1985, e dalla quale aveva avuto una figlia due anni dopo, Sarah. Con la ex moglie e il suocero, Masten \u00e8 stato sul set del film \"Napoli-Berlino, un taxi nella notte\" del 1988, diretto da Mika Kaurism\u00e4ki, in cui ha avuto una piccola parte."}
{"id": "4366472", "revid": "287204", "url": "https://it.wikipedia.org/wiki?curid=4366472", "title": "Garden City (Michigan)", "text": "Garden City \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 27692 abitanti. Fa parte della regione metropolitana di Detroit."}
{"id": "4366480", "revid": "22475", "url": "https://it.wikipedia.org/wiki?curid=4366480", "title": "Gibraltar (Michigan)", "text": "Gibraltar \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 4656 abitanti. \u00c8 situata al sud del fiume Detroit e vicina a Trenton."}
{"id": "4366484", "revid": "767487", "url": "https://it.wikipedia.org/wiki?curid=4366484", "title": "Massachusetts (Silverstein)", "text": "Massachusetts \u00e8 un singolo della band canadese Silverstein, pubblicato il 15 gennaio 2013 come seconda canzone tratta dall'album del 2013 \"This Is How the Wind Shifts\". \u00c8 il primo singolo ufficiale del disco. La canzone \u00e8 stata ospitata in anteprima su AbsolutePunk il 14 gennaio; in seguito, a partire dal giorno successivo, \u00e8 stata messa a disposizione anche per l'acquisto su iTunes e ne \u00e8 stato pubblicato il \"lyric video\". La sua canzone parallela \u00e8 \"California\". Inizialmente la canzone ha rischiato di non essere registrata perch\u00e9 assomigliava ad un'altra canzone dei Silverstein, ma poi la band ha cambiato un po' il riff di chitarra, e aggiungendo le parti vocali ha deciso di confermarla sull'album.\nTesto.\nIl testo parla di una relazione in cui lui usa spesso la violenza su di lei, ma nonostante questo la protagonista non riesce a trovare la forza per andarsene.\nNella prima strofa ci viene subito presentata la protagonista, che coperta di lividi dopo l'ennesima violenza, ha finalmente deciso di lasciar perdere tutte le remore che si era creata per restare accanto al suo convivente (non \u00e8 specificato se si tratta del marito o del ragazzo -anche perch\u00e9 la cosa non ha importanza agli scopi \"morali\" della canzone) e preparato la valigia per andarsene. Purtroppo per lei, quando era gi\u00e0 uscita di casa, ci ripensa e non riuscendo a compiere un passo cos\u00ec decisivo ritorna da lui, continuando a fantasticare tuttavia di ritornare alla natia California e lasciarsi il passato alle spalle\nIl ritornello insiste su questo tema, sottolineando di nuovo la mancanza di coraggio che impedisce alla donna di fuggire ed anche l'indifferenza delle altre persone che non sembrano notare i problemi evidenti presenti nella relazione tra i due. E cos\u00ec, convinta anche dalle false promesse dell'uomo (\"Please, oh, baby, please, it won't happen again\"), sceglie di restare.\nTra la seconda strofa ed il breakdown la narrazione prosegue: per i primi tempi lui si comporta come aveva promesso, facendole credere di essere realmente cambiato, ma ben presto appare evidente che, \"gira e rigira\", le cose non sono affatto mutate: lui ritorna ad essere violento, arrivando persino a mandarla all'ospedale per le botte, ma lei ancora una volta non trova la forza materiale per mettere fine a tutto ci\u00f2.\nVideo.\nIl video per \"Massachusetts\" \u00e8 stato filmato il 20 gennaio 2013, e pubblicato in anteprima su Revolver Magazine il 5 febbraio, in concomitanza con l'uscita dell'album. \u00c8 stato diretto e prodotto dal gruppo Vulture Culture. Nel video Shane ha un'acconciatura un po' diversa dal solito, e questo \u00e8 dovuto al fatto che il direttore del video ha voluto dare ai suoi capelli l'impressione di essere bagnati, spruzzandogli dell'acqua in spray in testa dopo ogni ripresa."}
{"id": "4366485", "revid": "125344437", "url": "https://it.wikipedia.org/wiki?curid=4366485", "title": "Howard Stern", "text": "Ha raggiunto la celebrit\u00e0 negli anni novanta come conduttore provocatorio e sopra le righe grazie al suo stile molto esplicito e talvolta polemico. Nel 2006 ha firmato un contratto in esclusiva per la Sirius XM Radio, un'emittente satellitare per soli abbonati.\nBiografia.\nStern aspirava a lavorare nel mondo della radio sin dall'et\u00e0 di cinque anni. Mentre frequentava l'Universit\u00e0 di Boston ha lavorato presso l'emittente del campus, la WTBU, spostandosi poi per un breve periodo presso la WNTN di Newton, in Massachusetts. Ha sviluppato poi il proprio particolare stile di conduzione presso altre emittenti. Nel 1981 ha lavorato per la prima volta con la sua attuale co-conduttrice e addetta al notiziario Robin Quivers alla WWDC di Washington, prima di ottenere la conduzione dello spazio pomeridiano della WNBC di New York, spazio tenuto fino all'improvviso licenziamento avvenuto nel 1985.\nNello stesso anno \u00e8 stato ingaggiato dalla WXRK dove poi, grazie a vent'anni di permanenza nell'etere, \u00e8 diventato uno dei conduttori radiofonici pi\u00f9 popolari del paese. Detiene anche il record di conduttore maggiormente multato dalla Federal Communications Commission (FCC) che ha inflitto a lui e all'emittente ammende per 2.5 milioni di dollari per oscenit\u00e0 e volgarit\u00e0.\nStern ha vinto per otto volte il premio della rivista \"Billboard\" come personaggio radiofonico dell'anno a livello nazionale (1994-2002) ed \u00e8 diventato uno dei personaggi radiofonici pi\u00f9 pagati dopo aver sottoscritto nel 2004 un accordo con la Sirius per 500 milioni di dollari.\nSi definisce il \"Re di tutti i media\" per i suoi successi anche al di fuori del panorama radiofonico. A partire dal 1987 ha condotto numerosi programmi televisivi di tarda serata o in pay per view e nel 1994 si \u00e8 candidato a Governatore di New York impegnandosi per cinque mesi in un'aggressiva campagna elettorale.\nI suoi due libri \"Private Parts\" (1993) e \"Miss America\" (1995) sono arrivati al primo posto della classifica di vendite del New York Times. Nel 1997 dal primo di questi, \"Private Parts\" \u00e8 stato tratto l'omonimo film comico-biografico, interpretato dallo stesso Stern e dai suoi collaboratori; il film ha riscosso un buon successo con un incasso di 41.2 milioni di dollari nei soli Stati Uniti.\nDal 2012 al 2015 \u00e8 stato uno dei giudici del \"talent show\" televisivo \"America's Got Talent\", prendendo il posto di Piers Morgan."}
{"id": "4366490", "revid": "55451921", "url": "https://it.wikipedia.org/wiki?curid=4366490", "title": "Riconoscimento automatico dei volti", "text": ""}
{"id": "4366493", "revid": "713168", "url": "https://it.wikipedia.org/wiki?curid=4366493", "title": "Grosse Pointe Farms", "text": "Grosse Pointe Farms \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 9479 abitanti. Fa parte della periferia della citt\u00e0 di Detroit. Confina con Grosse Pointe a ovest, Detroit a nord, Grosse Pointe Woods e Grosse Pointe Shores a nord est, con il Lago St. Clair a sud ed est."}
{"id": "4366494", "revid": "785863", "url": "https://it.wikipedia.org/wiki?curid=4366494", "title": "Winnie the Pooh e gli efelanti", "text": ""}
{"id": "4366498", "revid": "869733", "url": "https://it.wikipedia.org/wiki?curid=4366498", "title": "Percezioni (programma televisivo)", "text": "Percezioni \u00e8 stato un programma televisivo italiano in cui Marina Dionisi, sensitiva e scrittrice del paranormale, accompagnava due ragazzi senza alcuna dote precognitiva alla ricerca di ci\u00f2 che si cela oltre il mondo visibile.\nTra realt\u00e0 e leggenda, arcano e tradizione lo spettatore sarebbe stato guidato alla scoperta di quanto ancora si nasconde ai nostri occhi.\nIl programma, diretto da Loris Manzi, fu prodotto e ideato dallo stesso regista con Luisa Maranelli e Zaira Maranelli.\nLa serie, composta da 10 episodi della durata di 26 minuti l'uno, ha debuttato in prima visione pay su Steel da marted\u00ec 1\u00ba maggio 2012, mentre in chiaro and\u00f2 in onda su Italia 2 dal 24 maggio 2013.\nTrama.\nOgni luogo conserva una memoria di quanto in esso accade. Questa memoria nel tempo si indebolisce lasciando sottili tracce di energia, le vibrazioni.\nDue ragazzi, senza alcuna dote precognitiva, e una sensitiva verranno portati in castelli, antiche citt\u00e0 e rovine, luoghi pregni di vibrazioni per raccontare cosa percepiranno a contatto con i vari ambienti e appurare se in determinati luoghi sia possibile percepire memorie vibrazionali.\nQuesti luoghi, noti come patrimonio culturale italiano e come importanti siti storici, sono affascinanti per il mistero che li avvolge e per le vicende che vi sono accadute.\nTali storie, irrisolte o non ancora svelate, continuano ad affascinare e intimorire gli appassionati dell'ignoto per la loro spaventosa inquietudine.\nI partecipanti affronteranno l'inconoscibile per scoprire quanto l'invisibile sia ancora palpabile intorno ad ognuno di noi.\nAttraverso il supporto di uno storico, infine, si cercher\u00e0 di reperire informazioni a conferma di quanto verr\u00e0 dichiarato dalla sensitiva.\nProtagonisti.\nStagione corrente (Prima stagione):"}
{"id": "4366502", "revid": "1001457", "url": "https://it.wikipedia.org/wiki?curid=4366502", "title": "Puntate di Percezioni", "text": "La prima stagione del docu-reality Percezioni, composta da 10 puntate, \u00e8 stata trasmessa da Steel dal 1\u00ba maggio al 3 luglio 2012 mentre in chiaro su Italia 2 dal 24 maggio 2013.\n\"Innocenza rubata\".\nI partecipanti e la sensitiva si trovano nel castello di Montebello, in provincia di Rimini. Il castello \u00e8 noto perch\u00e9 al suo interno vaga il fantasma di Azzurrina. La leggenda narra che sin dalla sua nascita la bambina fosse tenuta nascosta perch\u00e9 albina. La sua scomparsa \u00e8 ancora oggi avvolta nelle nebbie del mistero.\n\"Gelosie pericolose\".\nIl team di \"Percezioni\" si trova nel castello di Rivalta, nella Val di Trebbia.\nSi racconta che all'interno di questo castello siano presenti due fantasmi in cerca di giustizia: quello di Pietro Zanardi Landi e quello del cuoco Giuseppe. Morti entrambi in circostanze oscure, vagano ancora oggi tra le mura del castello in cerca di vendetta.\n\"La vedova nera\".\nLa squadra visita il castello di Vicalvi, in provincia di Frosinone. La notoriet\u00e0 di questo castello, di cui oggi restano i ruderi, \u00e8 legata alla leggenda della cortigiana Alejandra. Si racconta che il suo spirito sia stato visto pi\u00f9 di una volta vagare tra le mura del castello in cerca di giovani di bell'aspetto.\n\"L'ora delle streghe\".\nIl team di \"Percezioni\" visita il borgo di Triora, in provincia di Imperia. Il paese di Triora \u00e8 noto per la caccia alle streghe. Si racconta che diverse donne del posto siano state accusate di stregoneria e interrogate dall'Inquisizione con i metodi pi\u00f9 crudeli. Gli orrori di quel passato sembrano riaffiorare ancora oggi tra i vicoli antichi.\n\"Un veleno per sette anime\".\nI ragazzi e la sensitiva si trovano nel castello di Fumone, in provincia di Frosinone. Oltre ad essere noto come l'ultima dimora di Celestino V, il castello \u00e8 noto anche per la vicenda legata alla morte del piccolo Francesco Longhi. Si racconta che la madre impazzita di dolore cercasse vendetta e che il suo fantasma vaghi ancora oggi senza pace tra le mura del castello.\n\"Diritto mortale\".\nLa squadra di \"Percezioni\" visita il castello di Roccascalegna, in provincia di Chieti. La leggenda del castello \u00e8 legata alla figura di Corvo de Corvis, uomo malvagio che si macchi\u00f2 di orrendi crimini. Spietato anche dopo la sua morte, non ha smesso di girare per il castello anche dopo che la mano della giustizia ha posto fine alla sua crudelt\u00e0.\n\"Il cavaliere senza pace\".\nI partecipanti e la sensitiva si trovano nel castello di Bardi, in provincia di Parma. La leggenda a cui \u00e8 legato il castello narra dello sfortunato amore tra Soleste e Moroello. Privato con l'inganno del suo unico amore, Moroello infesta ancora il castello in attesa di una giustizia che non giunger\u00e0 mai.\n\"Il muro dei segreti\".\nIl team di \"Percezioni\" si trova nel castello di Poppi, in provincia di Arezzo. La leggenda racconta che nel castello abitasse la bella Matelda, che adescava giovani uomini per poi ucciderli dopo aver soddisfatto le sue voglie. Si dice che ancora oggi il suo fantasma vaghi in cerca di nuovi malcapitati.\n\"L'ultimo dei Rosacroce\".\nIl team di \"Percezioni\" si trova nel Palazzo Spinola di Rosano in provincia di Alessandria. Secondo diverse testimonianze, all'interno del palazzo, attualmente disabitato, si sono verificate molte apparizioni. La pi\u00f9 nota \u00e8 legata alla figura di un misterioso cavaliere. Tra le mura disabitate ancora oggi sembrano risuonare misteriosi cori di antiche voci.\n\"La solitudine di un cavaliere\".\nLa squadra di \"Percezioni\" visita il castello di Zavattarello in provincia di Pavia. La notoriet\u00e0 del castello \u00e8 legata alla storia d'amore, sangue e vendetta di Pietro Dal Verme. Si racconta che Pietro, dopo aver perso la prima moglie in circostanze oscure, sia stato a sua volta assassinato. Il suo fantasma vaga tra i camminamenti del castello in cerca di verit\u00e0."}
{"id": "4366509", "revid": "767487", "url": "https://it.wikipedia.org/wiki?curid=4366509", "title": "Soldato di cioccolata", "text": "Soldato di cioccolata (\"The Chocolate Soldier\") \u00e8 un film del 1941 diretto da Roy Del Ruth.\nIl film non vinse nessun Oscar, ma ottenne tre candidature.\nKarl Freund fu candidato all'Oscar alla migliore fotografia in bianco e nero mentre Herbert Stothart e Bronislau Kaper furono nominati per la migliore colonna sonora per un film musicale. La MGM e il direttore della registrazione Douglas Shearer ottennero la candidatura per il miglior sonoro.\nProduzione.\nIl film fu prodotto dalla Loew's e dalla Metro-Goldwyn-Mayer (MGM).\nDistribuzione.\nDistribuito dalla Metro-Goldwyn-Mayer (MGM), usc\u00ec il 31 ottobre 1941 presentato in prima a New York; in novembre fu distribuito nelle sale USA. In Svezia, usc\u00ec con il titolo \"Min hj\u00e4lte\" il 3 agosto 1942, in Finlandia il 21 marzo 1943 rititolato \"Suklaasotilas\", mentre in Portogallo venne distribuito il 1\u00ba giugno 1943 come \"O Soldado de Chocolate\"."}
{"id": "4366510", "revid": "76963", "url": "https://it.wikipedia.org/wiki?curid=4366510", "title": "Christine Mayn", "text": "Attrice teatrale originaria della provincia di Bolzano, lavora nella televisione tedesca e austriaca, ed ha preso parte a molti film e serie televisive, come \"Stadtklinik\", \"Il nostro amico Charly\", \"Lady Cop\", \"Rosamunde Pilcher\" e \"Balko\", ma la sua interpretazione pi\u00f9 significativa \u00e8 stata in \"Die verkaufte Heimat\" del 1997, diretto dalla regista austriaca Karin Brandauer.\n\u00c8 sposata con l'attore-regista televisivo tedesco Nick Wilder."}
{"id": "4366512", "revid": "830939", "url": "https://it.wikipedia.org/wiki?curid=4366512", "title": "Web Therapy (serie televisiva)", "text": "Web Therapy \u00e8 una serie televisiva ideata da Lisa Kudrow, Dan Bucatinsky e Don Roos, nel 2011. Dopo il successo dell'omonima webserie del 2008, il canale Showtime ha annunciato la produzione della serie TV."}
{"id": "4366513", "revid": "290948", "url": "https://it.wikipedia.org/wiki?curid=4366513", "title": "Porosimetria ad intrusione di mercurio", "text": ""}
{"id": "4366516", "revid": "107294551", "url": "https://it.wikipedia.org/wiki?curid=4366516", "title": "Categoria monoidale", "text": "In matematica, una categoria monoidale, o \"categoria tensoriale\", \u00e8 una categoria formula_1 munita di un bifuntore\nche \u00e8 associativo a meno di isomorfismi naturali, e un oggetto formula_3 che \u00e8 elemento neutro sia a destra sia a sinistra per formula_4 a meno di isomorfismi naturali. L'isomorfismo naturale associato \u00e8 soggetto a certe condizioni che garantiscono che tutti i diagrammi rilevanti siano commutativi. In una categoria monoidale, gli analoghi degli usuali monoidi dell'algebra astratta possono essere definiti usando tali diagrammi commutativi. Infatti i monoidi classici sono esattamente gli oggetti monoide nella categoria monoidale degli insiemi con il prodotto cartesiano come prodotto monoidale.\nUno spazio vettoriale, un gruppo abeliano, un formula_5-modulo, o una formula_5-algebra con l'ordinario prodotto tensoriale sono una categoria monoidale. Le categorie monoidali possono essere viste come una generalizzazione di questi esempi.\nNella teoria delle categorie, le categorie monoidali possono essere usate per definire il concetto di un oggetto monoidale e un'azione a lui associata su altri oggetti della stessa categoria. Sono inoltre usate nella definizione di una categoria arricchita.\nLe categorie monoidali hanno numerose applicazioni al di fuori della stessa teoria di categorie. Sono anche usate per definire dei modelli per il frammento multiplicativo della logica lineare intuizionista. Formano anche la base matematica per l'ordine topologico nella materia condensata. Le categorie monoidali intrecciate hanno applicazione nella teoria quantistica dei campi e nella teoria delle stringhe.\nDefinizione formale.\nUna categoria monoidale \u00e8 una categoria formula_1 con\nLe condizioni che queste trasformazioni naturali devono rispettare sono:\ncommuta;\nSegue da queste tre condizioni che una \"grande classe\" di diagrammi di questo tipo (cio\u00e8 i diagrammi costruiti usando identit\u00e0 e prodotti tensoriali formula_10, formula_13 e formula_14) commuta: questo \u00e8 il \"teorema di coerenza\" di Mac Lane. Talvolta \u00e8 affermato in modo impreciso che \"tutti\" i diagrammi commutano.\nUna categoria strettamente monoidale \u00e8 una categoria per la quale sono identit\u00e0 gli isomorfismi naturali formula_10, formula_13 e formula_14. Ogni categoria monoidale \u00e8 equivalente monoidalmente a una categoria strettamente monoidale.\nCategorie strettamente monoidali libere.\nPer ogni categoria formula_1, la \"categoria strettamente monoidlae libera\" formula_56 pu\u00f2 essere costruita nel seguente modo:"}
{"id": "4366517", "revid": "685869", "url": "https://it.wikipedia.org/wiki?curid=4366517", "title": "La balena Giuseppina/Giuseppina non lasciarmi mai", "text": "La balena Giuseppina/Giuseppina non lasciarmi mai \u00e8 un singolo del cantante Giampaolo Daldello, pubblicato nel 1980.\nIl brano era la sigla dell'anime \"Addio Giuseppina!\", scritto da Mario Bondi su musica e arrangiamento di Gianfranco Tadini. \n\"Giuseppina non lasciarmi mai\" \u00e8 stata utilizzata come sigla di coda scritta dagli stessi autori; di questo brano esiste anche una versione strumentale incisa da Gisella Fusi e intitolata \"Come un fiore\".\nTracce.\nLato A\nLato B"}
{"id": "4366522", "revid": "15756", "url": "https://it.wikipedia.org/wiki?curid=4366522", "title": "Episodi di Jane stilista per caso", "text": "La prima e unica stagione della serie televisiva Jane stilista per caso, composta da 18 episodi, \u00e8 stata trasmessa dal 3 gennaio 2012 al 31 luglio 2012 sul canale statunitense ABC Family.\nIn Italia la serie viene trasmessa dal 2 ottobre 2012 da Deejay TV. Il 22 gennaio 2013 \u00e8 stato proposto per errore l'episodio 16 invece del 15. Il 29 gennaio 2013 \u00e8 stato riproposto nuovamente l'episodio 16, per cui il 15 \u00e8 risultato inedito fino alla sua trasmissione, avvenuta durante le repliche giornaliere, l'8 marzo 2013.\n\"Pilota\".\nJane \u00e8 convinta di fare il colloquio per uno stage presso la casa di moda Donovan Decker ma viene scambiata per un'adulta e assunta. L'unica persona a conoscere il suo segreto \u00e8 il suo migliore amico Billy.\n\"Tra due rivali\".\nJane dovr\u00e0 fare i conti con la sua doppia vita quando si trover\u00e0 a presenziare a due eventi importanti contemporaneamente: una sfilata di moda che Gray le ha affidato e il ballo della scuola con il ragazzo per il quale ha uno cotta.\n\"La sfilata privata\".\nGray affida a Jane il compito do organizzare una sfilata privata a casa sua ma India la trasforma in un party rock. Billy accorre in aiuto di Jane per rimettere le cose a posto. A scuola Jane \u00e8 costantemente in competizione con Lulu e non sa che la ragazza e Billy hanno una relazione segreta.\n\"Cena con sorpresa\".\nJane scopre la relazione tra Billy e Lulu e rimane delusa dall'amico.\n\"Missione a Parigi\".\nGray affida a Jane il compito di portare il lookbook della Donovan Decker a Parigi. Jane chiede allora a Lulu di coprirla con suo fratello Ben per poter partire. Poco prima di partire si accorge per\u00f2 di averlo perso e insieme a Billy cerca di ritrovarlo con scarsi risultati. Sar\u00e0 India a restituirglielo dopo che un taxista glielo ha consegnato."}
{"id": "4366526", "revid": "685869", "url": "https://it.wikipedia.org/wiki?curid=4366526", "title": "Capitan Dick/Sceriffi delle stelle", "text": "Capitan Dick/Sceriffi delle stelle \u00e8 un singolo del cantante Giampaolo Daldello, pubblicato nel 1989.\nIl brano era la sigla dell'omonimo anime, scritto da Vincenzo Draghi. La base musicale fu utilizzata anche per la sigla spagnola \"Exploradores del espacio\". \n\"Sceriffi delle stelle\" era la sigla dell'anime omonimo. Il singolo \u00e8 stato pubblicato per la prima volta nel 1989, ma i due brani sono stati incisi l'anno precedente. Il 45 giri riporta infatti incisa sul vinile la data 1/12/1988. Anche se sui supporti fonografici la canzone \u00e8 accreditata al solo Draghi, in SIAE e nella videosigla \u00e8 accreditata anche ad Alessandra Valeri Manera (testo) e Vincenzo Draghi (musica)..\nTracce.\nLato A\nLato B"}
{"id": "4366528", "revid": "84184", "url": "https://it.wikipedia.org/wiki?curid=4366528", "title": "Rastelli", "text": ""}
{"id": "4366529", "revid": "287204", "url": "https://it.wikipedia.org/wiki?curid=4366529", "title": "Ludmila Varmu\u017eov\u00e1", "text": "Carriera.\nDa junior era considerata una promessa della specialit\u00e0 del doppio, avendo raggiunto sei finali nei Grand Slam di categoria e vincendone quattro: l'Australian Open nel Australian Open 1994 e 1995, l'Open di Francia nel 1995 e gli US Open sempre nel 1995, in coppia con Corina Morariu. Ha invece perso la finale a Wimbledon nel 1994, con Corina Morariu, e al Roland Garros nel 1996, in coppia con Anna Kurnikova.\nUna volta passata pro, ha per\u00f2 deluso le attese riuscendo a vincere un solo torneo in singolare, un $50000 a Giakarta nel 1996. Vanta inoltre due finali perse in singolare e ben quattro in doppio.\nHa rappresentato la Repubblica di San Marino ai Giochi dei piccoli stati d'Europa in Islanda nel 1997 e in Liechtenstein nel 1999, vincendo due medaglie d'oro in doppio in coppia con Francesca Guardigli, un argento e un bronzo nel singolare."}
{"id": "4366530", "revid": "61146", "url": "https://it.wikipedia.org/wiki?curid=4366530", "title": "Ludmilla Varmuzova", "text": ""}
{"id": "4366532", "revid": "1498232", "url": "https://it.wikipedia.org/wiki?curid=4366532", "title": "Eurovision Dance Contest", "text": "L'Eurovision Dance Contest (in francese: \"Concours Eurovision de la Danse\"; EDC) \u00e8 stata una competizione internazionale di danza che si \u00e8 tenuta per la prima volta nel Regno Unito il 1\u00ba settembre 2007.\nLa gara era simile nel formato all'Eurovision Song Contest ed \u00e8 stata organizzata congiuntamente dall'UER e dalla International DanceSport Federation (IDSF); quest'ultima attribuisce la nascita della gara a Richard Bunn del network rbi ed ex sovraintendente allo sport dell'UER, che ha convinto l'azienda per cui ha lavorato in precedenza a creare il programma.\nFormat ed informazioni generali.\nLa gara \u00e8 consistita nell'esibizione di coppie di danzatori da ogni Paese partecipante, ognuna delle quali effettuava un'esibizione libera; le coppie venivano giudicate sia da una giuria di danzatori professionisti che dal televoto del pubblico da casa.\nLa BBC ha organizzato e trasmesso soltanto le edizioni del 2007 e del 2008.\nEdizioni.\n2007.\nQuest'edizione \u00e8 stata ospitata a Londra; ogni coppia ha eseguito due balli da 90 secondi l'uno, il primo era un ballo da sala o un ballo latinoamericano, mentre il secondo era libero. In questa edizione era consentita la partecipazione di coppie di ballerini professionisti. La competizione \u00e8 stata vinta dalla Finlandia.\n2008.\nQuest'edizione \u00e8 stata ospitata a Glasgow; a differenza della precedente non sono state ammesse coppie di ballerini professionisti, uno dei partecipanti doveva essere una celebrit\u00e0, e vi \u00e8 stata una sola esibizione di due minuti. \u00c8 stata introdotta una giuria professionale, che ha pesato sulla votazione finale per il 20%.\n2009.\nLa competizione si sarebbe dovuta tenere in Azerbaigian, ma \u00e8 stata cancellata, a detta dell'UER, a causa dello scarso interesse nella competizione. Non vi sono state altre edizioni."}
{"id": "4366533", "revid": "287204", "url": "https://it.wikipedia.org/wiki?curid=4366533", "title": "Chiostro maiolicato", "text": "Il chiostro maiolicato o il chiostro delle Clarisse \u00e8 uno dei quattro chiostri monumentali del monastero di Santa Chiara di Napoli, tra le architetture ed espressioni artistiche pi\u00f9 celebri e note della citt\u00e0.\nStoria.\nIl chiostro \u00e8 opera del 1739 e si deve all'estro creativo di Domenico Antonio Vaccaro.\nIn questo periodo si diede inizio ad un radicale cambiamento che riguard\u00f2 tutto il complesso monastico voluto dalla dinastia angioina, con il quale si cancell\u00f2 tutto il circondario originario composto da edifici religiosi nonch\u00e9 gli interni gotici, a favore di forme artistiche barocche.\nIl chiostro grande godendo di maggiori investimenti per le restaurazioni, fu completamente trasformato da Domenico Antonio Vaccaro che mantenne la struttura gotica ridisegnando solo il giardino rustico decorato da preziose \"riggiole\" maiolicate di Donato e Giuseppe Massa che riprendono paesaggi e scene bucoliche napoletane. L'opera di ammodernamento fu resa possibile anche attraverso le donazioni di famiglie aristocratiche e quindi grazie soprattutto all'intervento della badessa Ippolita di Carmignano, grazie alla quale, per sua volont\u00e0, fu creata una maggiore apertura verso l'esterno in modo tale che la nuova struttura rompesse l'austerit\u00e0 del vicino tempio gotico, rendendo dunque gli spazi pi\u00f9 armoniosi e fondendo architettura e natura cos\u00ec da confondere gli ospiti. Durante questi interventi le fontane trecentesche, che un tempo abbellivano la chiesa, furono portate all'esterno e una di queste fu completamente circondata da un \"mare maiolicato\". Tuttavia, seppur le suore disponevano di una ingente somma di denaro, per i lavori di ristrutturazione queste chiesero ulteriori aiuti anche alla regina Maria Amalia di Sassonia, moglie di Carlo III di Borbone.\nIl bombardamento aereo del 1943 che distrusse buona parte dei locali della vicina basilica, non riusc\u00ec per\u00f2 a deturpare il chiostro delle Clarisse di Santa Chiara e quindi, restando quasi completamente immune all'esplosione, rimane assieme a due cappelle della basilica ed al suo pavimento di Ferdinando Fuga una delle testimonianze barocche del monastero.\nDopo la seconda guerra mondiale, a causa degli ingenti danni subiti dal monastero, molti documenti storici relativi al complesso religioso furono andati perduti, non potendo cos\u00ec fornire alcuna informazione circa gli affreschi trecenteschi prima e seicenteschi poi che caratterizzano le pareti del porticato.\nDescrizione.\nIl chiostro (82,3 \u00d7 78,3 m) vede lungo il porticato 72 pilastri di varia grandezza e di forma ottagonale sormontati da archi a sesto acuto con volte a crociera, di cui 17 al lato nord e 16 lungo i restanti lati. Alle pareti sono presenti cicli di affreschi barocchi di ignoto autore su \"Storie francescane\", mentre sul lato interno del porticato vi sono muretti decorati da riggiole con paesaggi. I pilastri del chiostro sorreggono un terrazzo caratterizzato dalle celle, mentre, al secondo piano un ulteriore terrazzo fungeva da \"luogo di delizie\", soprattutto perch\u00e9 si aveva una visuale della citt\u00e0 e si scorgeva il mare.\nIl chiostro \u00e8 attraversato da due viali in croce su un piano sollevato rispetto a quello dei portici, completando la grandiosa opera di trasformazione con 64 pilastri maiolicati con figure di fiori e frutta di forma ottagonale. I viali che dividono il giardino sono fiancheggiati da sedili e colonne rivestiti anch'essi da maioliche con \"Paesaggi\", \"Scene campestri\", \"Mascherate\", \"Scene mitologiche\" ed infine, tra gli aspetti pi\u00f9 interessanti del chiostro, con le scene di vita quotidiana della Napoli del Sei e Settecento che raccontano cosa succedeva all'esterno del complesso attraverso rappresentazioni della citt\u00e0 e le sue allegorie che comunque rimandano ai quattro elementi: terra, aria, fuoco e acqua.\nTra le aiuole ci sono due fontane con fondo maiolicato, una delle quali \u00e8 ornata da quattro sculture di leoni del XIV secolo.\nSul lato di servizio del chiostro, a nord, era disposto invece un cimitero, poi scomparso durante i rifacimenti settecenteschi, mentre da questo stesso lato \u00e8 l'accesso alla scala Santa voluta negli ultimi anni del XVII secolo dalla badessa Teresa Gattola, tra le nobili personalit\u00e0 dell'aristocrazia napoletana attive verso il restauro del chiostro."}
{"id": "4366535", "revid": "1921867", "url": "https://it.wikipedia.org/wiki?curid=4366535", "title": "Studio Collection (Linkin Park)", "text": "Studio Collection \u00e8 la terza raccolta del gruppo musicale statunitense Linkin Park, pubblicata il 15 gennaio 2013 dalla Warner Bros. Records.\nDescrizione.\nPubblicato esclusivamente sull'iTunes Store, Si tratta di un box set digitale contenente i primi cinque album in studio pubblicati dal gruppo (\"Hybrid Theory\", \"Meteora\", \"Minutes to Midnight\", \"A Thousand Suns\" e \"Living Things\") con l'aggiunta dell'album di remix \"Reanimation\". I brani sono stati tutti rimasterizzati appositamente per questa pubblicazione.\nTracce.\nTesti e musiche dei Linkin Park, eccetto dove indicato."}
{"id": "4366537", "revid": "118832505", "url": "https://it.wikipedia.org/wiki?curid=4366537", "title": "Sandy dai mille colori/Lupin, l'incorreggibile Lupin", "text": "Sandy dai mille colori/Lupin, l'incorreggibile Lupin \u00e8 il trentunesimo singolo della cantante italiana Cristina D'Avena pubblicato nel 1987 e distribuito da C.G.D. Messaggerie Musicali S.p.A. Sul lato B una canzone di Enzo Draghi, firmatosi con lo pseudonimo Gli amici di Lupin.\nI brani.\n\"Sandy dai mille colori\" \u00e8 una canzone incisa da Cristina D'Avena, come sigla dell'anime omonimo, scritta da Alessandra Valeri Manera su musica di Giordano Bruno Martelli. Nel 1988 la canzone \u00e8 stata adattata anche in francese e cantata da Claude Lombard con il titolo \"Susy aux fleurs magiques\". Sul 45 giri di questa versione, sul lato B, \u00e8 incisa la versione strumentale. Nel 1991 venne adattata anche in spagnolo con il titolo \"Sandy\". La serie animata fu trasmessa per la prima volta nel gennaio del 1987, l'anno di produzione, quindi, potrebbe risalire al 1986.\n\"Lupin, l'incorreggibile Lupin\" \u00e8 una canzone incisa da Enzo Draghi con la partecipazione di Simone D'Andrea, scritta da Alessandra Valeri Manera su musica di Ninni Carucci. La canzone \u00e8 la terza sigla italiana, in ordine cronologico, dell'anime \"Lupin III\", utilizzata per la prima volta per la terza serie.\nLa sigla sostitu\u00ec nelle repliche delle altre serie \"Planet O\" e \"Lupin\" e dal 2004, in occasione del ripristino dei titoli originali delle singole serie TV, la sigla \u00e8 stata sostituita in apertura da \"Hallo Lupin\" di Giorgio Vanni, mentre nella sigla di chiusura vennero mantenute \"Planet O\" e \"Lupin\". La terza serie, invece ha conservato \"Lupin, l'incorreggibile Lupin\". \u00c8 stata usata anche in alcune trasmissioni televisive dei film di Lupin III e in alcune delle VHS di questi edite da Medusa Video/Bim Bum Bam Video con montaggi video differenti o solo in parte.\nNel 1988 in Francia, la base musicale fu utilizzata per la sigla francese di \"Holly e Benji - Due fuoriclasse\", intitolato in francese \"Olive et Tom champions du foot\", e nel 1990 per quella spagnola della stessa serie, intitolata \"Campeones\". Sul lato B del 45 giri francese \u00e8 incisa la versione strumentale.\nLa canzone \u00e8 diventata col tempo una delle pi\u00f9 iconiche dell'artista, \u00e8 stata anche remixata due volte, nel 1996 e nel 1999. Nell'edizione a doppio disco del film \"Lupin III - Il castello di Cagliostro\" edita da Dvd Storm \u00e8 presente un'esibizione live della sigla da parte di Enzo Draghi a \"La notte delle stelle\".\nCover.\n\"Lupin l'incorreggibile Lupin\" ha avuto negli anni diverse cover amatoriali, qualcuna anche incisa ma anche cover di Cristina D'Avena e Giorgio Vanni. La prima non ha mai inciso il brano ma lo ricanta spesso durante le tappe dei suoi concerti con i Gem Boy mentre il secondo ha inciso il brano all'interno del suo album di cover Time Machine - Da Goldrake a Goku. Altre due versioni remix sono quelle di DJ Ross dal titolo \"Lupin (Ineguagliabile Mix)\" e \"Lupin (Inafferrabile Mix)\" che nel 2003 sono state pubblicate nel singolo Lupin. I remix \u00e8 stato fatto sulla base di \"Smile\", storico successo del DJ.\nPubblicazioni all'interno di album e raccolte.\n\"Sandy dai mille colori\" \u00e8 stata pubblicata alcune volte durante gli anni mentre \"Lupin, l'incorreggibile Lupin\" ne ha avuto molte di pi\u00f9:"}
{"id": "4366539", "revid": "1573940", "url": "https://it.wikipedia.org/wiki?curid=4366539", "title": "Myotis macrodactylus", "text": "Myotis macrodactylus () \u00e8 un pipistrello della famiglia dei Vespertilionidi diffuso nell'Asia nord-orientale e in Giappone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 42,06 e 52,94\u00a0mm, la lunghezza dell'avambraccio tra 35,5 e 41,5\u00a0mm, la lunghezza della coda tra 31,02 e 38,18\u00a0mm, la lunghezza del piede tra 9,54 e 12,06\u00a0mm, circa il 70-86% della tibia, la lunghezza delle orecchie tra 13,84 e 16,36\u00a0mm e un peso fino a 10,4\u00a0g.\nAspetto.\nLa pelliccia \u00e8 corta e soffice. Le parti dorsali sono bruno-grigiastro scuro, mentre le parti ventrali variano dal grigio al grigio scuro. Le orecchie sono strette, lunghe e con l'estremit\u00e0 arrotondata. Il trago \u00e8 sottile e lungo pi\u00f9 della met\u00e0 del padiglione auricolare. Le membrane alari sono ampie e attaccate posteriormente lungo la tibia. I piedi sono molto pi\u00f9 lunghi della met\u00e0 della tibia stessa. La coda \u00e8 lunga ed \u00e8 inclusa completamente nell'ampio uropatagio, mentre il calcar \u00e8 sottile e privo di carenatura. Il cranio \u00e8 grande e robusto. Il cariotipo \u00e8 2n=44 FNa=50-52.\nEcolocazione.\nEmette ultrasuoni a basso ciclo di lavoro, sotto forma di impulsi di breve durata a banda larga e frequenza modulata compresa tra 94,39\u00b133,78 kHz e 39,4\u00b14,03 kHz, con massima energia a 54,63\u00b15,10 kHz. Oltre alla fondamentale sono presenti 1-2 armoniche.\nBiologia.\nComportamento.\nSi rifugia all'interno di grotte e costruzioni umane in gruppi fino a 100 individui. I siti sono spesso in prossimit\u00e0 di specchi d'acqua e vengono condivisi sia in inverno che in estate con altre specie di pipistrelli.\nAlimentazione.\nSi nutre di insetti che cattura in volo o sopra le superfici d'acqua.\nDistribuzione e habitat.\nQuesta specie \u00e8 diffusa in estremo oriente dalla Cina nord-orientale alla Penisola coreana e la regione russa del Territorio del Litorale fino al Giappone, le Isole Curili e Sachalin.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la mancanza di eventuali minacce e nonostante sia naturalmente raro, classifica \"M.macrodactylus\" come specie a rischio minimo (LC)."}
{"id": "4366540", "revid": "124292723", "url": "https://it.wikipedia.org/wiki?curid=4366540", "title": "Palazzo del Nuoto", "text": "Il Palazzo del Nuoto, o PalaNuoto, \u00e8 una struttura per sport acquatici che si trova nel quartiere torinese di Santa Rita, nella parte sud-occidentale della citt\u00e0, a ridosso dello Stadio Olimpico Grande Torino e del Palasport Olimpico.\nOpera degli architetti Arata Isozaki e Pier Paolo Maggiora, sorge di fianco al Circolo della Stampa, nei pressi di Piazza d'Armi, sull'area Marchi-Combi (un tempo occupata dallo storico campo d'allenamento della Juventus).\nStoria.\nIl Palanuoto nasce dalla necessit\u00e0 di disporre di una struttura in grado di ospitare competizioni di nuoto in ambito sia nazionale che internazionale. Di fatto, Torino non disponeva di una piscina olimpica coperta e dotata di spalti per il pubblico, eccezion fatta per la Piscina \"Usmiani\" di via Olivero, 40 (assegnata in gestione alla Sisport). Tuttavia essa dispone soltanto di una vasca che si sviluppa per 33 metri, misura non contemplata nei regolamenti internazionali FINA e di 470 posti a sedere in tribuna. Per questi motivi l'impianto della Monumentale \u00e8 stato dotato di piattaforme regolamentari e adibito alle gare di tuffi.\nNel 2003 \u00e8 stato dato il via al progetto e la fine dei lavori era prevista inizialmente nel 2005 ma una immediata dilatazione dei tempi fece slittare la data prevista per la consegna al 2007. Grossolani errori di progettazione mandarono in stallo il cantiere nel 2006 e diedero il via ad una battaglia legale fra il Comune e l'azienda appaltatrice: le travi della copertura risultavano insufficienti e quando l'appaltatrice effettu\u00f2 le prove in cantiere le giudic\u00f2 troppo cedevoli, sostituendole quindi con altre di sezione maggiore. Altre carenze progettuali furono corrette in itinere dal costruttore, facendo aumentare di conseguenza il prezzo finale dell'opera. Il Comune giudic\u00f2, almeno in parte, non necessarie le modifiche poste in atto rispetto al progetto ed annull\u00f2 il contratto con l'impresa. Quest'ultima fall\u00ec e il termine dei lavori slitt\u00f2 ulteriormente. Il progetto fu revisionato dagli architetti e nel 2009 ripresero i lavori.\nIl 10 maggio 2011 il nuovo stadio del nuoto era pronto e fu aperto al pubblico. La gestione \u00e8 stata affidata, per 12 mesi, alla Federazione Italiana Nuoto, che ha avuto in carico l'amministrazione della struttura sino al 31 luglio 2013. Amministrazione prorogata, dal Comune di Torino, per un ulteriore anno.\nNel maggio del 2017 si sono svolte le \"Final 6\" del campionato di pallanuoto.\nNel marzo del 2019 si sono svolte le \"Final 6\" del Campionato europeo di pallanuoto.\nNell'aprile del 2021 la giunta comunale di Torino e la FIN hanno raggiunto un accordo per ospitare al PalaNuoto la sede di un nuovo Centro Federale di Alta Specializzazione.\nCaratteristiche.\n\u00c8 costituito da un'unica struttura portante monoblocco. Il basamento e le tribune, le vasche, nonch\u00e9 tutti i locali di servizio sono stati realizzati attraverso l'utilizzo di calcestruzzo armato e tecniche tradizionali.\nLa copertura \u00e8 invece composta da travi in acciaio e copertura prefabbricata isolante ricoperta da superfici in acciaio inox a sezione sagomata. Verso Via Filadelfia la copertura si protende a sbalzo per circa 16 metri ed \u00e8 ricoperta nella parte inferiore da pannelli in acciaio inox lucido. La parete sempre verso Via Filadelfia e le due pareti laterali sono interamente costituite da vetrate strutturali.\nSugli spalti trovano posto 1 200 spettatori.\nL'impianto dispone di due vasche: una a livello del suolo di a 8 corsie e una di riscaldamento a 4 corsie situata nel piano sotterraneo."}
{"id": "4366543", "revid": "61051", "url": "https://it.wikipedia.org/wiki?curid=4366543", "title": "Localit\u00e0 della Contea di Miami-Dade", "text": "Tra le localit\u00e0 della Contea di Miami-Dade, tutte concentrate nella sua met\u00e0 orientale, si contano 35 municipalit\u00e0, 37 census-designated place e 16 aree non incorporate.\nMunicipalit\u00e0.\nLa Contea di Miami-Dade si considera scomposta in 19 citt\u00e0, 6 cittadine e 9 villaggi, sebbene non vi siano differenze sostanziali nella struttura amministrativa o nella popolazione tra queste tre categorie.\nLe localit\u00e0 sono numerate secondo la mappa pubblicata in questa pagina. La popolazione \u00e8 basata sui dati del censimento del 2010.\nLa municipalit\u00e0 di Islandia (numero 35 nella mappa), creata nel 1960, fu abrogata il 6 marzo 2012.\nCensus-designated place.\nIl censimento del 2010 elenca 37 census-designated place nella Contea di Miami-Dade. La popolazione riportata nella seguente tabella \u00e8 basata su quel censimento. I CDP sono identificati dalle lettere della mappa che appare in questa pagina.\nL'ex CDP di Lakes by the Bay (\"gg\" nella mappa) fa ora parte della cittadina di Cutler Bay."}
{"id": "4366544", "revid": "1091378", "url": "https://it.wikipedia.org/wiki?curid=4366544", "title": "Muhammad Aladdin", "text": "Biografia.\nConsiderato tra i pi\u00f9 brillanti esponenti della nuova generazione di scrittori egiziani emergenti, ha pubblicato la sua prima raccolta di racconti nel 2003 e ad oggi \u00e8 autore di quattro romanzi: \"Il Vangelo di Adamo\", \"Il trentaduesimo giorno\", \"L'idolo\", \"Il piede\" - e tre raccolte di racconti - \"L'altra riva\", \"La vita segreta del Cittadino M.\" e \"Giovane amante, Nuovo amante\" - sofisticati affreschi, spesso dai toni \"noir\", di una societ\u00e0 invischiata in segreti e reticenze.\nL'uscita del suo primo romanzo, \"Il Vangelo di Adamo\" (in arabo \u0622\u062f\u0645 \u0625\u0646\u062c\u064a\u0644), del gennaio 2006, \u00e8 stata salutata con grande favore, collocando Aladdin nella cerchia dei giovani scrittori apprezzati sia in Egitto che negli altri Paesi Arabi. Autori del calibro di Bahaa Taher e Sonallah Ibrahim hanno accolto l'opera come una delle migliori e pi\u00f9 promettenti. \"Il Vangelo di Adamo\" rompe con il tipico \"format\" del romanzo, essendo costituito da un unico paragrafo lungo 60 pagine, in stile \"stream of consciousness\". In una recensione comparsa sull'inserto letterario di Al-Ahram, si afferma che \"Il Vangelo di Adamo\" riflette \u00ab...una realt\u00e0 sociale che ha perso ogni certezza\u00bb. Nel suo saggio \"The Arab novel and the Quest for Renovation\", pubblicato dalla rivista \"Dubi Althaqafia\", il famoso scrittore e critico letterario marocchino Mohammed Berrada annovera \"Il Vangelo di Adamo\" tra le cinque opere che hanno rinnovato il romanzo arabo.\nNel 2011 Aladdin \u00e8 stato definito dalla rivista \"Akhbar al-Adab\" come uno dei pi\u00f9 importanti scrittori egiziani del nuovo millennio e secondo lo scrittore Pauls Toutonghi, su \"The millions.com\", \u00e8 uno dei \u00ab\"Six egyptian writers you don't know but you should\"\u00bb.\nOpere letterarie.\nLa carriera letteraria di Aladdin comincia nel 2000, quando scrive a quattro mani la serie a fumetti per ragazzi Maganin (Pazzi), pubblicata dall'Editore Al Mobdeoun. Tale primo incontro con il coautore, il prominente scrittore egiziano Ahmad Alaidy, segna la nascita di una profonda amicizia tra i due che dura sino ad oggi. La serie, purtroppo, s'interrompe nel 2002, dopo dieci numeri, alcuni dei quali tra l'Egitto e il mondo arabo hanno raggiunto le ventimila copie vendute. \nNel 2001 Aladdin collabora a cinque numeri della serie \"Ice Cream\", del medesimo editore, occupandosi di cinema e di argomenti cosiddetti leggeri.\nNel 2002 scrive per Dar Al Hussam la serie \"Comicia\", che dura solo quattro numeri e sempre nello stesso anno viene invitato a partecipare al \"workshop\" internazionale sulla creazione di libri a fumetti, che si concretizza nella pubblicazione del testo trilingue (arabo, inglese e francese) \"Le Avventure del Principe Seif Ibn Zi Yazan\" (Il Cairo, Ahmd El Attar, 2004).\nNel 2003 pubblica la sua prima opera cosiddetta letteraria, \"L'altra riva\", un volume di racconti pubblicato dalla General Organization for Cultural Palaces, organo del Ministero della Cultura Egiziana, che riscuote ben presto un buon successo sia tra i lettori che tra i colleghi scrittori.\nNel 2004 Aladdin vince il Premio della General Organization for Cultural Palaces, posizionandosi al terzo posto con la sua opera, non ancora pubblicata, dal titolo \"I Cerchi\". Nello stesso anno, alcuni estratti del suo secondo romanzo, \"Il trentaduesimo giorno\" (in arabo \u0627\u0644\u0639\u0634\u0631\u0648\u0646 \u0648 \u0627\u0644\u062b\u0627\u0646\u064a \u0627\u0644\u064a\u0648\u0645), all'epoca non ancora pubblicato, appaiono sulle pagine del prestigioso settimanale letterario egiziano \"Akhbar al-Adab\", per poi venire pubblicati pi\u00f9 tardi, nel 2007, dalla casa editrice egiziana El-'Ain.\nNel 2008 pubblica altre due opere, il romanzo \"L'idolo\" (in arabo \u0627\u0644\u0635\u0646\u0645), con l'editore El-'Ain, e la raccolta di racconti \"La vita segreta del cittadino M\" (in arabo \u0645 \u0644\u0644\u0645\u0648\u0627\u0637\u0646 \u0627\u0644\u0633\u0631\u064a\u0629 \u0627\u0644\u062d\u064a\u0627\u0629), con la casa editrice Mizan, per la quale esce anche la ristampa de \"Il Vangelo di Adamo\".\nNel 2005 incomincia a scrivere fumetti per Basem, rivista saudita per bambini.\nNell'ottobre del 2009, all'interno dell'inserto dedicato al Cairo, la rivista statunitense \"A Public Space\" pubblica la traduzione inglese, ad opera di Humphrey Davies, del suo racconto \"Giovane amante, Nuovo amante\", che nel novembre dello stesso anno, l'Egyptian Supreme Council for Culture include nell'antologia intitolata \"The Best Egyptian Short Stories\".\nSempre nel 2009 esce il suo quarto romanzo, \"Il Piede\" (in arabo \u0627\u0644\u0642\u062f\u0645), per l'editore egiziano El-'Ain.\nNel 2012 esce per la famosa casa editrice indipendente egiziana Dar Merit, la sua raccolta di racconti \"Giovane amante, Nuovo amante\" (in arabo \u0627\u0644\u0635\u063a\u064a\u0631 \u0648 \u0627\u0644\u062d\u0627\u0644\u064a), da cui la novella \"La Voce\", tradotta in russo da Sarali Gintsburg, viene pubblicata nell'edizione egiziana del prestigioso quotidiano \"Moskovskij Komsomolets\".\nAltre opere.\nNel 2010 tiene una lezione sulle proprie opere alla Middle Eastern Society dell'Universit\u00e0 di Edimburgo e viene onorato dall'Ateneo di Helwan (Egitto) come uno tra gli ex alunni di maggior rilievo."}
{"id": "4366546", "revid": "148107", "url": "https://it.wikipedia.org/wiki?curid=4366546", "title": "Episodi di In tribunale con Lynn (prima stagione)", "text": "La prima stagione della serie televisiva In tribunale con Lynn \u00e8 andata in onda negli Stati Uniti dal 20 settembre 1999 all'8 maggio 2000."}
{"id": "4366548", "revid": "201394", "url": "https://it.wikipedia.org/wiki?curid=4366548", "title": "Come Organisation", "text": "La Come Organisation fu l'etichetta discografica di William Bennett. Nata nel 1979 per produrre album dei Come, gruppo di cui lo stesso Bennett era membro, l'etichetta fu poi utilizzata per gli album dei pi\u00f9 noti Whitehouse.\nStoria dell'etichetta.\nLa Come Organisation nasce nel 1979 ispirandosi ad etichette come la Industrial Records dei Throbbing Gristle e la Ralph Records dei Residents. L'etichetta pubblic\u00f2 molti lavori su cassetta continuandone la produzione, parallelamente a quella su vinile, fino al 1985, anno in cui chiuse.\nIl primo disco prodotto fu il 7\" \"Come Sunday / Shaved Slits\" dei Come nel 1979. Nel 1980, dopo lo scioglimento dei Come, la Come Organisation continu\u00f2 a pubblicare i dischi degli Whitehouse fino al 1985. Con l'album \"Great White Death\" chiuse la sua produzione. Oltre ai gruppi dello stesso Bennett, la Come Organisation produsse altri artisti controversi e dalle sonorit\u00e0 estreme come Sutcliffe Jugend, Nurse With Wound e perfino Charles Manson. Importante fu poi il ruolo dell'etichetta nella carriera dell'italiano Maurizio Bianchi, che firm\u00f2 il contratto stipulato da Steven Stapleton dei Nurse With Wound.\nDopo la chiusura dell'etichetta nel 1985 ed un periodo di pausa, Bennett fond\u00f2 la Susan Lawly nel 1988."}
{"id": "4366551", "revid": "148107", "url": "https://it.wikipedia.org/wiki?curid=4366551", "title": "Episodi di In tribunale con Lynn (seconda stagione)", "text": "La seconda stagione della serie televisiva In tribunale con Lynn \u00e8 andata in onda negli Stati Uniti dal 2 ottobre 2000 all'21 maggio 2001."}
{"id": "4366553", "revid": "148107", "url": "https://it.wikipedia.org/wiki?curid=4366553", "title": "Episodi di In tribunale con Lynn (terza stagione)", "text": "La terza stagione della serie televisiva In tribunale con Lynn \u00e8 andata in onda negli Stati Uniti dal 24 settembre 2001 all'27 maggio 2002."}
{"id": "4366554", "revid": "33888", "url": "https://it.wikipedia.org/wiki?curid=4366554", "title": "Dora Marra", "text": "Biografia.\nNel 1942 si laurea in lettere all'Universit\u00e0 degli studi di Napoli con una tesi su Draconzio, successivamente prende una seconda laurea in filosofia con una tesi su Plotino, alla cui estetica dedicher\u00e0 successivamente uno studio. Nel settembre 1945 comincia a lavorare nella biblioteca di Benedetto Croce, dove segue e cura la sistemazione dei preziosi volumi della sua raccolta. Nel 1947, quando Croce fonda l'Istituto italiano per gli studi storici, ne diventa bibliotecaria, seguendo passo dopo passo lo sviluppo della biblioteca e assistendo i borsisti e i docenti nelle loro ricerche. Nel 1979, va in pensione e si trasferisce con la famiglia a Gro\u00dfhansdorf, nei pressi di Amburgo, citt\u00e0 natale del marito, il biologo tedesco Kurt Beth. In Germania collabora con l'Istituto italiano di cultura di Amburgo e con altre istituzioni (Universit\u00e0 di Amburgo, Universit\u00e0 di Marburg, Dante-Gesellschaft, ecc.) occupandosi di letteratura italiana, offrendo corsi e conferenze tematiche che spaziavano da Dante alla letteratura contemporanea. Autrice, vivo Croce, del primo studio sistematico sulla sua biblioteca (\"Conversazioni con Benedetto Croce su alcuni libri della sua biblioteca\", Milano, U. Hoepli, 1952), ha pubblicato per l'editore Bibliopolis due volumi dell'Edizione nazionale delle opere di Croce con la trascrizione e l'analisi delle note autografe che lo stesso Croce poneva sui volumi della sua biblioteca relativi ad autori del Cinquecento e Seicento "}
{"id": "4366559", "revid": "15756", "url": "https://it.wikipedia.org/wiki?curid=4366559", "title": "Mariotti (famiglia)", "text": "I Mariotti o Mariottini sono una nobile famiglia marchigiana originaria di Fano e Mondavio.\nDiversi membri della famiglia Mariotti appartennero all'Ordine di San Maurizio e poi a quello dei Santi Maurizio e Lazzaro (ordini riuniti), nonch\u00e9 all'insigne di Santo Stefano, uno degli ordini pi\u00f9 illustri fra le milizie religiose e cavalleresche, e che va di pari passo colla Regola dei Cavalieri di Malta, quantunque pi\u00f9 recente. All'ordine di Santo Stefano non era ammesso chi non appartenesse alla pi\u00f9 spiccata nobilt\u00e0 (quattro gradi per parte paterna e materna), rigorosamente comprovata.\nStoria.\nLa famiglia patrizia fanese dei Mariotti affonda le sue origini nel territorio della citt\u00e0 di Fano, tra l'XI e il XIV secolo. Audaci marinai, i Mariotti resero segnalati servigi alla fede cristiana, approdando, missionari, a lontani lidi contro i musulmani. Un \"Mario\" accompagn\u00f2 in Terra Santa il famoso Ugone della Berarda, ossia del Cassero, condottiero del manipolo fanese che partecip\u00f2 alla Prima Crociata, e che al ritorno fece omaggio delle armi e dei trofei di guerra al Santuario di Santa Maria del Ponte Metauro.\nQuando il ruggito del Leone di San Marco, offeso a Famagosta, segnal\u00f2 il pericolo turco e mise in armi l'intera cristianit\u00e0, il Capitano \"Girolamo Mariotti\" fu tra i prodi che si batterono vittoriosi a Lepanto. Un \"Alessandro\" fu anche \"\"Nobile Lancia Spezzata\" del Duca di Urbino.\nLa famiglia Mariotti si distinse altres\u00ec per intellettualit\u00e0 \"in jure\". Ebbe Dottori rinomati \u00abin ambo le leggi\u00bb e di essi \u00e8 ricordato il dotto \"Marius Mariottus\". Anche nelle belle arti i Mariotti si distinsero; ed un omonimo del suddetto Marius Mariottus fu orafo, cesellatore fine, che oper\u00f2 nel XVI secolo: famoso artista che la citt\u00e0 di Sant'Angelo in Vado vuole suo concittadino, cavillando sulla denominazione di un podere del suo territorio. Costui apparteneva ad un ramo secondario fanese, che nel XIV secolo si trasfer\u00ec in Urbino, di l\u00e0 a S. Angelo in Vado; indi penetr\u00f2 nell'Umbria, conservando sempre il titolo comitale. Di esso trovasi memoria ad Umbertide, Citt\u00e0 di Castello ed Arezzo.\nIl ramo principale - quasi un secolo prima - pass\u00f2 a Mondavio, ove ebbe il \"Dominio di Cavaloto\". I \"Conti di Cavaloto\" abbandonarono allora l'antico stemma, nel quale figurava una nave (imprese marinare) col cane in poppa (fedelt\u00e0), sostituendolo con altro che richiamasse il feudo posseduto, stemma conservato ed a tutt'oggi associato ai loro discendenti.\nVerso il 1500, la famiglia dei Conti di Cavaloto ritorn\u00f2 a Fano. L'araldista Seta di Mondavio, in un suo discorso del 13 maggio 1629 attorno alla nobilt\u00e0 che onor\u00f2 Mondavio, fa speciale menzione della famiglia Mariotti, ponendola fra le pi\u00f9 nobili. Ricorda che ebbe il \"Dominio di Cavaloto\" e come uno dei Mariotti (cosa rara a quei tempi) fosse Cavaliere dell'Ordine di Savoia (si interpreti di S. Maurizio). Enumerando poi il Seta le primarie nobili famiglie vissute in Mondavio, fra cui la sua, la Mariotti, la Negusanti, la Ricci, ecc., soggiunge che di esse alcune \u00ab\"sono bora estinte et alcune ridotte nelle prossime citt\u00e0, ove godono la stessa stima e grado di nobilt\u00e0\"\u00bb. Anche il Cenni di Mondavio ricorda i Mariotti \"Conti di Cavaloto\"\".\nUn cronista fanese del principio del XVIII secolo scrive: \u00ab\"... prover\u00f2 che questa nobile famiglia Mariotti vivesse in Mondavio come una delle primarie e con molto decoro, e poi quale Fiume Meandro ritornasse al suo principio da dove era partito, tanto \u00e8 a dire alla sua antica Patria di Fano\"\u00bb.\nQuel documento ed altri presenti presso l'Archivio Storico Comunale di Fano risalgono al Conte Giovanni (vivente al 1450) da cui deriv\u00f2 Mariotto (vivente nel 1480) padre di Girolamo, col quale la famiglia rifior\u00ec a Fano. Infatti le Lettere Testimoniali del 1\u00ba agosto 1713 del Gonfaloniere e dei Priori della Citt\u00e0 di Fano (attestazione rilasciata nella circostanza in cui Mario Mariotti aspirava al cavalierato di S. Stefano) menzionano sei generazioni, incominciando precisamente dal ricordato Conte Girolamo.\nIl ramo principale dei Mariotti prosegu\u00ec la propria storia famigliare a Fano, ricoprendo importanti incarichi all'interno della comunit\u00e0 cittadina. Nel 1816 Alessandro Mariotti si marit\u00f2 con Teresa, sorella di Carlo Pepoli di Bologna, da cui deriva il ramo tutt'oggi esistente. Suo nipote, anch'egli chiamato Alessandro, nel 1907 fu eletto Sindaco di Fano, carica che ricopr\u00ec fino al 1920. Divenne successivamente deputato (1921) e senatore (1939).\nLo Sposalizio della Vergine.\nNegli anni quaranta del XVII secolo i fratelli Andrea e Alessandro Mariotti commissionarono al Guercino la realizzazione di una pala d'altare da apporre nella cappella di famiglia che s'andava costruendo nella rinnovata Basilica di San Paterniano. Ne deriv\u00f2 lo \"Sposalizio della Vergine\", una delle celebri opere del pittore centese.\nIl dipinto rimase nella basilica fino al 1895, quando fu vittima di un breve tentativo di furto. Presto recuperato, il quadro da allora venne conservato nel palazzo dei Mariotti che provvidero a farne eseguire una copia, molto ben riuscita, dal pittore fanese Giusto Cespi per collocarla a San Paterniano nella propria cappella gentilizia. L'originale rimase di propriet\u00e0 della famiglia Mariotti fino al 1969, quando fu acquisito dalla Fondazione Cassa di Risparmio di Fano.\nStemma.\nD'azzurro, al cavallo d'argento passante su campagna di verde (feudo) con in capo una stella d'oro di sei raggi (splendore di nobilt\u00e0)."}
{"id": "4366566", "revid": "88185842", "url": "https://it.wikipedia.org/wiki?curid=4366566", "title": "Barnaba Hechich", "text": "Biografia.\nTerzo di nove figli, a 12 anni entr\u00f2 nel Collegio Serafico di Chiampo (Vicenza) e nel 1941 inizi\u00f2 l'anno di noviziato nell'Ordine dei Frati Minori nella Provincia Veneta. Il 6 agosto del 1942 emise i voti semplici. Fece la professione solenne l'8 dicembre 1946; e il 2 aprile 1949, nella Basilica di S. Giovanni in Laterano, in Roma, fu ordinato sacerdote.\nDopo di lui anche un suo fratello divenne francescano nella medesima Provincia dell'Ordine, P. Daniele Hechich (+2009), il quale dopo tre anni di vita sacerdotale in piena salute, fu colpito da sclerosi multipla, che lo port\u00f2 pian piano ad una sofferenza grave, per\u00f2 da lui accettata serenamente ed offerta a Dio sino alla morte. P. Barnaba era giunto a Roma nel 1945, nell'allora Pontificio Ateneo Antonianum, dove comp\u00ec gli studi di teologia, conseguendovi i gradi di baccellierato, licenza e dottorato.\nNel 1951, al termine degli studi, entr\u00f2 a far parte della Commissione per l'Edizione Critica delle Opera omnia del B. Giovanni Duns Scoto (Commissione Scotista Internazionale), di cui divenne presidente.\nPer molti anni ha insegnato metodologia scientifica all' Antonianum, dove ha tenuto anche diversi corsi semestrali di critica testuale, di introduzione alla filosofia di Giovanni Duns Scoto, seminari su Scoto e sulla mariologia.\nDagli inizi del 2012 P. Barnaba ha risieduto presso Casa Sacro Cuore di Saccolongo (PD), Infermeria Provinciale dei Frati Minori del Veneto e Friuli Venezia Giulia.\nPadre Barnaba \u00e8 stato sepolto nel cimitero di Saccolongo.\nAttivit\u00e0 scientifica.\nOpere pi\u00f9 recenti sono:\nAttivit\u00e0 pastorale.\nP. Hechich appena terminati gli studi universitari, non disdegn\u00f2 di accettare impegni pastorali che non lo distogliessero dal suo studio, ma nello stesso tempo gli ricordassero la sua vocazione sacerdotale.\nDedicava molto tempo alle confessioni, pregava e digiunava prima di ogni incontro di preghiera"}
{"id": "4366567", "revid": "21880", "url": "https://it.wikipedia.org/wiki?curid=4366567", "title": "Fistulariidae", "text": ""}
{"id": "4366580", "revid": "287204", "url": "https://it.wikipedia.org/wiki?curid=4366580", "title": "Sturmbannfuhrer", "text": ""}
{"id": "4366589", "revid": "767487", "url": "https://it.wikipedia.org/wiki?curid=4366589", "title": "Salvatore Giorgetti", "text": "Era noto anche come Giorgetti III per distinguerlo dai fratelli Egisto ed Alfio.\nCarriera.\nGiocatore.\nDebutta in Serie B con il Viareggio nella stagione 1933-1934, disputando con i toscani tre campionati cadetti per un totale di 79 presenze e 11 reti. In carriera ha segnato 25 gol in 185 presenze con la maglia del Viareggio.\nAllenatore.\nNella stagione 1937-1938 ha allenato il Viareggio in Serie C."}
{"id": "4366590", "revid": "767487", "url": "https://it.wikipedia.org/wiki?curid=4366590", "title": "Vittorio Pasti", "text": "Carriera.\nCresciuto nel Bologna, debutta in Serie B con la Catanzarese nella stagione 1933-1934; con i calabresi retrocede in Serie C al termine del campionato 1934-1935 e ritorna tra i cadetti l'anno successivo, restando in giallorosso fino al 1937 e totalizzando 78 presenze in Serie B.\nSuccessivamente milita nel Ferrara.\nDopo la Seconda Guerra Mondiale lavora con il Bologna F.C. come talent scout scoprendo giocatori quali Giacomo Bulgarelli, Ezio Pascutti, Tumburus, che contribuirono alla conquista dello scudetto dell'anno 1964.- Vittorio Pasti era assai stimato dall'all'epoca Presidente Dall'Ara.-"}
{"id": "4366593", "revid": "729019", "url": "https://it.wikipedia.org/wiki?curid=4366593", "title": "II SS-Panzerkorps", "text": "Il II. SS-Panzerkorps fu un corpo corazzato delle Waffen-SS che oper\u00f2 durante la seconda guerra mondiale.\nStoria.\nIl corpo fu formato nel mese di giugno del 1942 a Bergen (Paesi Bassi), per essere poi trasferito in Francia, dove rimase fino al gennaio 1943 quando fu inviato sul fronte orientale.\nPartecip\u00f2 all'offensiva del 1943, combattendo a Kharkov e a Belgorod. In seguito il corpo fu inviato in Italia a seguito della destituzione di Mussolini.\nFu inviato nuovamente in Francia nel mese di dicembre 1943 per poi far ritorno sul Fronte Orientale nel mese di aprile del 1944. Nel giugno del 1944 partecip\u00f2 alla battaglia di Normandia, a seguito dello sbarco Alleato, e, nel dicembre dello stesso anno, partecip\u00f2 all'offensiva delle Ardenne, per poi far ritorno definitivamente sul fronte orientale.\nPerdite.\nPerdite subite dal II SS-Panzerkorps nel periodo compreso tra il 5-20 luglio 1943 durante la battaglia di Kursk."}
{"id": "4366597", "revid": "932567", "url": "https://it.wikipedia.org/wiki?curid=4366597", "title": "Daniele Hechich", "text": "Biografia.\n\u00c8 nato a San Pietro in Selve (oggi Sv. Petar u \u0160umi), all'epoca italiana e ora localit\u00e0 della Croazia, il 22 giugno 1926 da Franjo (Francesco) Hechich (Heki\u0107) ed Angela, e fu battezzato con il nome di Stanko (Stanislao).\nNel 1942, seguendo l'esempio del fratello P. Barnaba Hechich, che era gi\u00e0 frate Francescano, incominci\u00f2 gli studi a Chiampo (VI) dove si prepar\u00f2 per il noviziato successivamente svolto a S. Francesco del Deserto (VE) ed entr\u00f2 nell'Ordine dei Frati Minori. \nIl 29 giugno del 1952 fu ordinato sacerdote nella basilica di San Marco a Venezia. \nSvolse il suo primo servizio sacerdotale a Verona, per un anno, poi a Trieste ancora per un anno, e infine a Treviso. Nella citt\u00e0 della Marca incominciarono i primi sintomi della malattia che, da l\u00ec in poi, condizionarono l'intera sua esistenza: la sclerosi multipla. Quest'affezione, infatti, nel giro di pochi anni lo costrinse all'uso costante della sedia a rotelle. A causa dell'aggravarsi della malattia, padre Daniele venne dapprima trasferito a Monselice (PD) e quindi a Cittadella (PD), ove svolse il ruolo di Confessore e di Guida Spirituale della comunit\u00e0. La sua fama di uomo d'ascolto si diffuse rapidamente e molti fedeli di ogni parte d'Italia, e non solo, fra cui anche sacerdoti e vescovi, si recavano da lui per ricevere il conforto della confessione, sopportando attese di ore pur di poterlo incontrare.\nNonostante i grandi dolori che la malattia gli procurava, padre Daniele ne sopportava il peso senza lamentarsi, accogliendo quanti si recavano da lui con gioia e amore. \nCon l'aggravarsi delle sue condizioni di salute fu trasferito nel 1981 a Saccolongo (PD), presso Casa Sacro Cuore, infermeria provinciale dei Frati Minori Francescani, dove rimase fino al giorno della sua salita al Cielo. Anche in tale sede, finch\u00e9 le condizioni di salute glielo permisero, continu\u00f2 a confessare, e dare consigli alle migliaia di persone che arrivavano da tutto il mondo, oltre a fare da Guida Spirituale a molte persone.\nProgressivamente la malattia gli aveva tolto l'uso delle gambe, delle braccia, delle mani e la possibilit\u00e0 di nutrirsi per via orale; infine padre Daniele perse pure l'uso della voce e necessitava di continua assistenza da parte dei confratelli frati e di alcuni devoti accompagnatori, i quali a turno, di giorno e anche di notte, lo hanno assistito per molti anni fino al momento della sua morte. \nNonostante queste sue limitazioni nel fisico, migliaia di persone hanno sempre continuato a frequentarlo, e il solo potergli stare vicino qualche minuto, durante i ricevimenti comunitari o personali in cui veniva accompagnato, il pregare con lui e per lui, dava loro grande sostegno nelle situazioni anche pi\u00f9 difficili, di qualsivoglia natura esse fossero.\nMor\u00ec nella sua stanza presso Casa S. Cuore la notte del 26 settembre 2009, alle ore 23:05, mantenendo lucidit\u00e0 mentale e uso della vista e dell'udito fino a pochi minuti prima di spirare serenamente, come si \u00e8 appreso nel 2018 dalla testimonianza di quanti erano presenti al momento del decesso.\nLe spoglie mortali di Padre Daniele sono state traslate dal cimitero di Saccolongo, dove inizialmente era stato sepolto in una cappellina messa a disposizione da un fedele, a Casa Sacro Cuore in data 18 marzo 2016.\nLa Provincia dei Frati Minori Francescani ha chiesto l'avvio della Causa di Beatificazione, e nel mese di novembre 2018 \u00e8 giunto il \"Supplex Libellus\", documento-richiesta da presentare al vescovo di Padova, al fine di aprire la fase diocesana per detta Causa.\nDomenica 29 novembre 2020, il Vescovo di Padova, Mons. Claudio Cipolla, ha aperto ufficialmente la causa di Beatificazione e Canonizzazione di Padre Daniele presso la chiesa parrocchiale di Saccolongo (PD)."}
{"id": "4366599", "revid": "118863064", "url": "https://it.wikipedia.org/wiki?curid=4366599", "title": "Sant'Andrea (Marciana)", "text": "Sant'Andrea \u00e8 una localit\u00e0 balneare nel territorio comunale di Marciana, ed una delle maggiori localit\u00e0 turistiche dell'isola d'Elba.\nEtimologia.\nLa localit\u00e0 venne citata dal 1182 negli \"Annales Pisani\" di Bernardo Maragone come \"Caput Sancti Andree de Ilba\", ed \u00e8 verosimile che tale toponimo facesse riferimento ad una prima fase costruttiva della cappella intitolata all'apostolo Andrea che oggi si trova all'interno dell'abitato.\nAmbiente.\nL'elemento che maggiormente contraddistingue il luogo \u00e8 la scogliera del Capo Sant'Andrea, che si snoda con un susseguirsi di formazioni monzogranitiche denominate Cote Piane. Immediatamente ad ovest del Capo Sant'Andrea si trova l'insenatura di Cadicarletto (ossia C\"ala di Carletto\") con la formazione rocciosa del Papa (semidistrutta da una mareggiata nel dicembre 1980) e la Grotta del Papa o Grotta dell'acqua dentro. Ad est del Capo Sant'Andrea si apre nella scogliera una piccola grotta marina chiamata Chiesa degli Ebrei.\nStoria.\nFrequentata sin dal Paleolitico, l'area di Sant'Andrea conserva importanti testimonianze dell'et\u00e0 etrusco-romana come notevoli quantit\u00e0 di scorie di riduzione ferrosa. Ad et\u00e0 romana (I secolo a.C.) risalgono i due relitti di Sant'Andrea.\nIl 13 luglio 1162, al largo del \"Capo di Sant'Andrea\", si svolse uno scontro navale tra pisani e genovesi; successivamente, il 22 aprile del 1519, un inseguimento navale tra Andrea Doria e Kurto\u011flu Muslihiddin Reis vide protagonista lo specchio di mare antistante. Sulla punta del promontorio esiste tuttora un caseggiato che originariamente costituiva la \"Guardia di Sant'Andrea\", un piccolo presidio militare nato nel XVI secolo come postazione contro i turchi ed utilizzato sino alla met\u00e0 del XIX secolo con una batteria munita di due cannoni. Nel 1741 a Sant'Andrea venne realizzato un altro piccolo edificio religioso intitolato a San Gaetano da Thiene.\nA breve distanza da Sant'Andrea si trova l'abitato della Zanca, documentato dal XVI secolo; la sua etimologia potrebbe derivare dal longobardo \"zanka\", col significato di \u00abtenaglia\u00bb; nei pressi esiste la localit\u00e0 marittima del Cotoncello, toponimo attestato anch'esso dal XVI secolo e derivante dal termine elbano \"cote\" (latino \"cos\"-\"cotis\") nel senso di \u00abgrosso masso\u00bb."}
{"id": "4366622", "revid": "767487", "url": "https://it.wikipedia.org/wiki?curid=4366622", "title": "N\u00e9lson Monteiro de Souza", "text": "Carriera.\nCon il ha disputato le Olimpiadi del 1936, classificandosi al 9\u00ba posto. Ha vinto il bronzo al Campionato sudamericano di pallacanestro 1930."}
{"id": "4366623", "revid": "709406", "url": "https://it.wikipedia.org/wiki?curid=4366623", "title": "Gemdioli", "text": ""}
{"id": "4366624", "revid": "198277", "url": "https://it.wikipedia.org/wiki?curid=4366624", "title": "Albo d'oro della Coppa Italia di calcio femminile", "text": "Di seguito le squadre vincitrici della Coppa Italia dal 1971 ad oggi."}
{"id": "4366629", "revid": "282882", "url": "https://it.wikipedia.org/wiki?curid=4366629", "title": "Albo d'oro della Coppa Italia (calcio femminile)", "text": ""}
{"id": "4366633", "revid": "599013", "url": "https://it.wikipedia.org/wiki?curid=4366633", "title": "Ary dos Santos Furtado", "text": "Carriera.\nCon il ha disputato le Olimpiadi del 1936, classificandosi al 9\u00ba posto. Ha vinto il bronzo al FIBA South American Championship 1937 e al FIBA South American Championship 1940."}
{"id": "4366642", "revid": "123301709", "url": "https://it.wikipedia.org/wiki?curid=4366642", "title": "Metapopolazione", "text": "In ecologia la metapopolazione \u00e8 l'insieme delle popolazioni interconnesse geneticamente tra di loro a causa della migrazione di singoli individui tra diverse popolazioni. \nSe si considerano gli esemplari di una specie animale o vegetale che vivono in un certo territorio, la popolazione insediata in quell'area occupa gli habitat idonei, che possono essere fatti corrispondere alle \"patches ambientali\" (o tessere) che contengono tali territori. Tali \"patches\" possono essere separate tra di loro da porzioni di territorio in cui non sono presente le condizioni idonee per quella specie. \nQuindi con il termine di metapopolazione si intende far riferimento all'insieme degli esemplari (animali o vegetali), che si rinvengono in un territorio divisi nelle singole \"patches\", mantenendo per\u00f2 il concetto che la loro distribuzione sul territorio non \u00e8 continua e che le singole subpopolazioni sono fisicamente separate tra di loro."}
{"id": "4366643", "revid": "767487", "url": "https://it.wikipedia.org/wiki?curid=4366643", "title": "Tart - Sesso, droga e... college", "text": "Tart - Sesso, droga e... college (\"Tart\") \u00e8 un film del 2001 diretto da Christina Wayne.\nTrama.\nCat \u00e8 una ragazza che frequenta una delle pi\u00f9 esclusive scuole di New York. Lei e la sua amica Delilah sono emarginate dal gruppo dei ragazzi pi\u00f9 popolari, tra questi c'\u00e8 William, un giovane rampollo di cui Cat \u00e8 innamorata.\nUn giorno Delilah viene espulsa dalla scuola e Cat diventa amica di Grace, una delle ragazze che fanno parte del gruppo dei popolari, che la fa entrare nel suo gruppo. Tutto sembra andare bene ma presto Cat si accorger\u00e0 che non \u00e8 tutto come sembra."}
{"id": "4366665", "revid": "836316", "url": "https://it.wikipedia.org/wiki?curid=4366665", "title": "Complemento ad uno", "text": ""}
{"id": "4366678", "revid": "767487", "url": "https://it.wikipedia.org/wiki?curid=4366678", "title": "Sete da vampira", "text": "Sete da vampira \u00e8 un film horror del 1998 prodotto e diretto da Roger A. Fratter.\nPrima lungometraggio scritto e diretto da Roger A. Fratter, riprende il personaggio vampiresco di Carmilla, liberamente ispirato al romanzo di Le Fanu. Il film, sia per le tematiche che lo stile di regia, contiene omaggi e richiami agli horror italiani degli anni settanta, in particolare al lavoro di Joe D'Amato, ed \u00e8 considerato un esempio di cinema \"trash\".\nTrama.\nCarmilla \u00e8 una vampira che ha bisogno di sangue umano per continuare a vivere; Marco \u00e8 un artista che dopo aver visto Carmilla nei suoi sogni ne \u00e8 ossessionato.\nProduzione.\nIl film \u00e8 stato girato con un budget ridotto, completamente in digitale e con attori non professionisti, come consuetudine per i lavori di Roger Fratter.\nDistribuzione.\nIl film \u00e8 stato distribuito inizialmente per il mercato \"home-video\" in VHS nel 1998 da Nocturno Cinema. Nel 2005 \u00e8 stato pubblicato in DVD in edizione rimasterizzata e con scene inedite da Beat Records Company. Il film \u00e8 stato distribuito nei paesi anglofoni con il titolo di \"She: the Vampire\" o \"Vampire's Thirst\"."}
{"id": "4366679", "revid": "104458", "url": "https://it.wikipedia.org/wiki?curid=4366679", "title": "Jacqueline Wiles", "text": "Biografia.\nJacqueline Wiles, originaria di Aurora, ha debuttato in gare FIS il 6 marzo 2008 partecipando a uno slalom speciale tenutosi sul tracciato di Schweister Mountain e piazzandosi 10\u00aa. L'anno seguente ha esordito in Nor-Am Cup nel supergigante disputando il 10 febbraio a Mammoth Mountain e giungendo 34\u00aa. Ha esordito in Coppa Europa in occasione dello slalom gigante di Abetone del 27 febbraio 2012, senza qualificarsi per la seconda manche, e il 5 dicembre 2012 ha conquistato il primo podio in Nor-Am Cup arrivando 3\u00aa nella discesa libera di Copper Mountain, preceduta dalle connazionali Abby Ghent e Katie Ryan. L'11 febbraio 2013 ha conquistato la sua prima vittoria in Nor-Am Cup, nel supergigante di Apex.\nNella stagione 2013-2014 ha debuttato in Coppa del Mondo, il 29 novembre a Beaver Creek in discesa libera (43\u00aa), e il 24 gennaio ha conquistato i primi punti nel circuito grazie al 15\u00ba posto nella discesa libera di Cortina d'Ampezzo. Ha esordito ai Giochi olimpici invernali a , classificandosi 26\u00aa nella discesa libera, e ai Campionati mondiali a Vail/Beaver Creek 2015, arrivando 17\u00aa nella combinata. Il 15 gennaio 2017 ha ottenuto ad Altenmarkt-Zauchensee in discesa libera il suo primo podio in Coppa del Mondo (3\u00aa) e ai successivi Mondiali di Sankt Moritz 2017 si \u00e8 classificata 12\u00aa nella discesa libera e non ha completato il supergigante. Ai Mondiali di Cortina d'Ampezzo 2021 si \u00e8 piazzata 24\u00aa nella discesa libera e 32\u00aa nel supergigante e ai XXIV Giochi olimpici invernali di \u00e8 stata 21\u00aa nella discesa libera.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante"}
{"id": "4366684", "revid": "247222", "url": "https://it.wikipedia.org/wiki?curid=4366684", "title": "Tart - Sesso, Droga e ... college", "text": ""}
{"id": "4366689", "revid": "1924342", "url": "https://it.wikipedia.org/wiki?curid=4366689", "title": "Discografia di Neil Young", "text": "La discografia solista di Neil Young \u00e8 distribuita interamente dalla Warner Music Group. L'unica eccezione sono cinque album pubblicati negli anni ottanta per l'etichetta Geffen Records, un tempo distribuita dalla Warner, ma attualmente dalla Universal Music Group."}
{"id": "4366690", "revid": "767487", "url": "https://it.wikipedia.org/wiki?curid=4366690", "title": "Alfr\u0113ds Verners", "text": "Carriera da calciatore.\nClub.\nNel periodo in cui ha giocato in nazionale ha militato prima nell'Union Riga e successivamente nel R\u012bga Vanderer.\nNazionale.\nAll'esordio in nazionale avvenuto il 30 giugno 1931 nell'amichevole contro la Lituania, ha subito messo a segno una rete.\nHa in tutto disputato 19 incontri in nazionale mettendo a segno 5 reti e contribuendo alla vittoria di due Coppe del Baltico."}
{"id": "4366697", "revid": "1745361", "url": "https://it.wikipedia.org/wiki?curid=4366697", "title": "Owen (nome)", "text": "Owen \u00e8 un nome proprio di persona inglese, gallese e irlandese maschile .\nOrigine e diffusione.\nIl nome inglese e gallese e quello irlandese sono due nomi differenti, sebbene omografi.\nIl primo \u00e8 la forma moderna di \"Owain\", che potrebbe essere una forma gallese di Eugenio, oppure potrebbe derivare dal termine \"eoghunn\", \"giovinezza\"; in tal caso, \u00e8 affine per significato a Ebe, Giunone e Giovenale. Tale nome venne portato da diverse figure della storia e della mitologia gallese, fra le quali Owain (o \"Yvain\" in alcune fonti francesi, da cui potrebbe discendere l'italiano Ivano) uno dei cavalieri della Tavola rotonda nelle leggende del ciclo arturiano, a sua volta ispirato ad Owain mab Urien, un principe gallese del VI secolo che lott\u00f2 contro gli Angli.\nIl secondo Owen, invece, \u00e8 la forma anglicizzata di \"Eoghan\", parallelamente ad \"Ewan\", \"Euan\" ed \"Ewen\", che sono quindi sue varianti: \"Eoghan\" significa forse \"nato dall'albero del tasso\" in irlandese, ma \u00e8 anche possibile che sia - anch'esso - una variante di Eugenio. \u00c8 portato da diverse figure leggendarie o semileggendarie irlandesi, come ad esempio un figlio di Niall dei Nove Ostaggi, Eoghan.\nOnomastico.\nNon vi sono santi con questo nome, che quindi \u00e8 un adespota. L'onomastico ricorre il 1\u00ba novembre, giorno di Ognissanti o, in alternativa, lo stesso giorno di Eugenio, se viene tenuta in considerazione la possibile derivazione comune."}
{"id": "4366698", "revid": "47767", "url": "https://it.wikipedia.org/wiki?curid=4366698", "title": "Owena", "text": ""}
{"id": "4366703", "revid": "729019", "url": "https://it.wikipedia.org/wiki?curid=4366703", "title": "Georg Renno", "text": "Sopravvissuto alla caduta del regime nazista, fu uno dei pochi medici a sfuggire alla giustizia, rimanendo impunito per i suoi crimini di guerra fino alla morte.\nBiografia.\nGiovinezza.\nFiglio unico di Siegmund Renno e Victoria Metzinger, entrambi di origine tedesca, a partire dal 1913 intraprese gli studi scolastici nella citt\u00e0 natale, ma nel 1919, dopo la prima guerra mondiale, fu costretto a lasciare l'Alsazia, a causa delle sue origini. Si trasfer\u00ec con la famiglia a Ludwingshafen, dove frequent\u00f2 la scuola secondaria ed ottenne il diploma liceale nel 1926.\nInizi della carriera medica.\nRenno intraprese gli studi di medicina a Heidelberg subito dopo il diploma, e nel 1933 consegu\u00ec il dottorato in medicina, grazie alla ricerca \"I pericoli della tonsillectomia\". Nel frattempo, nel 1930, si iscrisse al Partito Nazista-tessera numero 288710, e nel 1931 divenne anche membro della Camera della musica delle SS, essendo un eccellente suonatore di flauto.\nNell'ambito dei suoi studi, Renno venne prima assunto nell'ospedale di Heidelberg e successivamente in quello di Frankenthal, ma solo dopo la laurea, nel 1933, ottenne il primo incarico da medico a Scheidegg. Grazie al suo lavoro incontr\u00f2 Margarete Kinck, una collega con le medesime ambizioni professionali, con la quale si spos\u00f2 nel 1934 ed ebbe 3 figlie (1937, 1939, 1940).\nCome di consueto all'epoca, nel febbraio 1934 tent\u00f2 di ricostruire il proprio albero genealogico, al fine di dimostrare, in una Germania dove stavano venendo a galla le idee razziali del nazismo, il suo buon \"sangue ariano\". Il \"Rasse und Siedlungsant\" emise a tal proposito un parere (il numero 3024) \"poco favorevole, anche se non ci sono controindicazioni\".\nIl 1\u00ba novembre 1935 intraprese a Lipsia la specializzazione in neurologia, branca della medicina che si riveler\u00e0 fondamentale per i successivi programmi di eugenetica e di sterminio di massa, come l'Aktion T4. Nel settembre 1936 divent\u00f2 medico fiscale; l'anno successivo trov\u00f2 lavoro prima nel \"Kaiser-Willem Institut fur Anthropologie\" di Berlino e successivamente al \"Deutsche For-Schungsanstalt fur Psychiatrie\" di Monaco di Baviera, dove fu molto apprezzato come esperto di \"scienza delle Razze\".\nCoinvolgimento nel programma di Eutanasia durante la Guerra.\nGrazie alla posizione nel Partito Nazista ed ai suoi studi in neurologia, nel marzo 1940 il dottor Hermann Nitsche, titolare della cattedra di Neurologia dell'Universit\u00e0 di Halle, gli propose di partecipare al progetto dell'Aktion T4. Renno, credendo fermamente nelle idee dell'eugenetica (letteralmente, buona razza) e dell'eutanasia, accett\u00f2 di trasferirsi il 6 maggio 1940 nel Castello di Hartheim, uno dei sei centri di sterminio di massa del Reich. Il Direttore dei servizi amministrativi dell'intera struttura era il Capitano delle SS Christian Wirth; il Direttore medico era lo psichiatra Rudolf Lonauer, mentre Renno assunse la carica di Vicedirettore medico, responsabile, insieme al collega, della parte clinica.\nI due medici accoglievano ogni giorno centinaia di disabili e malati psichici, provenienti dal centro di smistamento di Linz e, dopo alcuni esami psicoattitudinali, decidevano con superficialit\u00e0 quali pazienti uccidere nella camera a gas appositamente costruita nel Castello, nella quale persero la vita, nel giro di un anno, circa 18000 persone. Inoltre, tra l'estate del 1940 e quella del 1941 fece visita a circa venticinque case di riposo e istituti di cura psichiatrica, selezionando i malati di mente pi\u00f9 gravi per condannarli a morte.\nRenno rimase ad Hartheim fino alla fine ufficiale del programma T4, nel mese di agosto del 1941. Nei mesi successivi fu capo del reparto pediatrico dell'ospedale di Waldniel, Nordrhein-Westfalen, uno dei trenta centri dove si praticavano esperimenti sui bambini, usati come cavie e lasciati poi morire. L'anno seguente, nel 1942, Renno si ammal\u00f2 di tubercolosi e, lasciato il suo posto a Waldniel, dovette curarsi a Lipsia, poi a Sankt-Blasien, Foresta Nera, e infine a Davos, in Svizzera. Il 20 aprile 1943 fu promosso a Tenente delle SS e, nell'estate seguente, venne richiamato da Lonauer al Castello di Hartheim, dove ebbe inizio un nuovo programma di \"disinfezione\", l'Azione 14F13, che prevedeva l'uccisione di migliaia di malati, di invalidi e prigionieri di guerra dei campi di concentramento di Dachau, Mauthausen e Gusen. Nel settembre dello stesso anno, a causa dell'arruolamento del suo superiore Lonauer nella Wehrmacht, Renno lo sostitu\u00ec come Direttore sanitario della struttura di Hartheim. Grazie anche alla sua nuova carica, intrattenne una relazione extraconiugale con H\u00e9l\u00e8ne H., segretaria di Lonauer, responsabile di spedire ai parenti delle vittime certificati di morte falsi.\nL'Attivit\u00e0 al Castello di Hartheim continu\u00f2 senza sosta fino al novembre del 1944, quando Lonauer torn\u00f2 per dare avvio ai lavori di smantellamento delle varie strutture, dato che era ormai chiaro l'esito della guerra. Circa 30000 persone persero la vita tra il 1940 ed il 1944, ma i documenti dei decessi furono quasi tutti bruciati per non lasciare alcuna traccia della strage. Renno si trasfer\u00ec con la famiglia nella casa di riposo dei membri dell'Aktion T4, in riva al Lago Attersee, Weissenbach, dove, anche a causa del riacutizzarsi della malattia ai polmoni, rimase fino alla fine della seconda guerra mondiale, tranne che per brevi cure a Davos.\nVita dopo la Guerra.\nNell'aprile del 1945, Georg Renno present\u00f2 il certificato di Stato Civile della bisnonna, Katharina Eisenhauer, agli americani giunti a Weissenbach. Essendo medico e non rivelando il suo ruolo di carnefice del regime, ottenne il lasciapassare per soccorrere la popolazione. In tal modo nel luglio del 1945 si rifugi\u00f2 dai suoceri, la famiglia Kink, ad Aschaffenburg, dove cre\u00f2 una nuova identit\u00e0 di s\u00e9, bruciando met\u00e0 del proprio documento di riconoscimento: il suo nuovo nome era Georg Reinig (dal tedesco, purificato), nato a Lundwigshafen il 10 febbraio 1910.\nSuccessivamente si stabil\u00ec a Bockenheim, quartiere residenziale della citt\u00e0 di Francoforte sul Meno dove ricominci\u00f2 la sua professione medica come sostituto dei colleghi in congedo o in malattia. Nel 1946 si separ\u00f2 dalla moglie, e le figlie furono affidate a dei parenti. Nel 1948 Renno venne assunto dal laboratorio farmaceutico della Schering, che non fece alcun tipo di indagine sulla sua reale identit\u00e0. Solo nel 1955 chiese alle autorit\u00e0 di Polizia di Bockenheim di riacquisire il suo vero nome, giustificandosi con il timore di essere oggetto di persecuzioni, dato il suo passato da membro del partito nazista. Senza alcun tipo di problema torn\u00f2 ad essere Georg Renno. In quello stesso anno divorzi\u00f2 dalla moglie, e si rispos\u00f2 con H\u00e9l\u00e8ne Michel, vedova di guerra e sua collega alla Schering.\nIl processo e la vecchiaia.\nIl 25 ottobre 1961 il procuratore generale di Francoforte Fritz Bauer arrest\u00f2 Renno, dato che nel maggio di quell'anno erano iniziate le ricerche sul territorio tedesco dei criminali nazisti sopravvissuti alla guerra e al Processo di Norimberga. Egli si rivolse all'avvocato del suo ex-collega Werner Heyde, che impost\u00f2 la strategia di difesa sulla negazione dei fatti e sullo scarico della colpa a persone gi\u00e0 decedute. Ma, da astuto qual era, Renno adott\u00f2 un altro metodo per rinviare continuamente le udienze, la malattia.\nSin dall'inizio dell'inchiesta giudiziaria, le sue condizioni di salute peggiorarono: tubercolosi oculare, problemi polmonari e cardiaci, disturbi cerebrali erano le cause di assenteismo ai vari interrogatori dai magistrati. Il 18 gennaio 1962 evit\u00f2 la detenzione preventiva grazie al pagamento di una cauzione. Da quel momento, Renno non varcher\u00e0 pi\u00f9 la porta di un carcere. Le date degli interrogatori venivano persistentemente rimandate; solo il 1\u00ba febbraio 1965 dichiar\u00f2 di aver aperto i rubinetti della camera a gas di Hartheim \"per un certo periodo\".\nIl 7 novembre 1967 l'atto di accusa era pronto, ma il processo cominci\u00f2 solo il 20 agosto 1969. L'11 marzo 1970 non si present\u00f2 al cinquantaduesimo giorno d'udienza, poich\u00e9 venne operato di appendicite. Doveva inderogabilmente presentarsi entro 10 giorni in tribunale, ma, non potendo per il ricovero, il 16 marzo venne fissata un'udienza in ospedale. La mattina, per\u00f2, Renno aveva febbre molto alta e il battito cardiaco accelerato, cos\u00ec non ritennero che potesse essere interrogato.\nIl 25 marzo il procedimento penale contro di lui venne provvisoriamente sospeso. Nel frattempo and\u00f2 in pensione: inizi\u00f2 a ricevere due sussidi, uno dall'azienda Schering, uno da funzionario dello Stato, che gli permisero una vita molto agiata.\nIl 19 dicembre 1975 l'inchiesta giudiziaria a suo carico venne definitivamente accantonata, scagionandolo di fatto da tutte le accuse di crimini contro l'umanit\u00e0 durante il periodo nazista.\nRenno visse i restanti anni di vecchiaia in buona salute nel quartiere di Bockenheim, Francoforte. In un'intervista a Walter Kohl, giornalista tedesco, del giugno del 1997 dichiar\u00f2:\nIl 4 ottobre 1997 Georg Renno mor\u00ec, all'et\u00e0 di 90 anni, nella sua casa di Bockenheim, dopo aver coltivato per anni le sue passioni per la musica, i libri e il giardinaggio. Nessuno venne avvisato del suo decesso, secondo le sue ultime volont\u00e0. Venne cremato il 23 ottobre 1997 e le sue ceneri inumate presso il cimitero di Bockenheim."}
{"id": "4366710", "revid": "47767", "url": "https://it.wikipedia.org/wiki?curid=4366710", "title": "Ailech", "text": ""}
{"id": "4366730", "revid": "717966", "url": "https://it.wikipedia.org/wiki?curid=4366730", "title": "Tavola delle Genti", "text": ""}
{"id": "4366737", "revid": "717966", "url": "https://it.wikipedia.org/wiki?curid=4366737", "title": "Tabella delle nazioni", "text": ""}
{"id": "4366738", "revid": "1776051", "url": "https://it.wikipedia.org/wiki?curid=4366738", "title": "Live in Sofia", "text": "Live in Sofia \u00e8 un album live pubblicato dalla band heavy metal tedesca U.D.O. nel 2012.\nL'album, uscito anche in edizione DVD e blu ray, contiene il concerto registrato il 16 novembre 2011 al Hristo Botev Hall di Sofia, in Bulgaria."}
{"id": "4366740", "revid": "952962", "url": "https://it.wikipedia.org/wiki?curid=4366740", "title": "Buyengero", "text": "Buyengero \u00e8 un comune del Burundi situato nella provincia di Rumonge con 58.670 abitanti (censimento 2008).\nSuddivisione amministrativa.\nIl comune \u00e8 suddiviso in 16 colline."}
{"id": "4366741", "revid": "767487", "url": "https://it.wikipedia.org/wiki?curid=4366741", "title": "Matana", "text": "Matana \u00e8 un comune del Burundi situato nella provincia di Bururi con 42.777 abitanti (censimento 2008).\nSuddivisione amministrativa.\nIl comune \u00e8 suddiviso in 15 colline."}
{"id": "4366742", "revid": "15756", "url": "https://it.wikipedia.org/wiki?curid=4366742", "title": "William Chatterton Dix", "text": "In carriera, scrisse circa una quarantina tra inni e canti natalizi. Tra le sue composizioni pi\u00f9 celebri, figurano i testi dei canti natalizi \"As with Gladness Men of Old\" e \"What Child Is This?\".\nBiografia.\nWilliam Chatterton Dix nacque a Bristol (Inghilterra), il 14 giugno (o 14 maggio) 1837. Suo padre era un chirurgo e diede al figlio il nome Chatterton in onore del poeta Thomas Chatterton, del quale aveva scritto una biografia, intitolata The Life of Thomas Chatterton.\nDa giovane frequent\u00f2 la \"Bristol Grammar School\" con l'intenzione di intraprendere la carriera in ambito commerciale.\nIn seguito, divent\u00f2 il manager di una compagnia assicurativa navale a Glasgow.\nDopo essersi ammalato, inizi\u00f2 per\u00f2 a dedicarsi alla poesia.\nIl giorno dell'Epifania del 1860, mentre era a letto malato, compose il testo del canto natalizio \"As with Gladness, Men of Old\".\nNel 1885, scrisse l'opera \"The Pattern Life\", una raccolta di inni inediti destinata ai bambini.\nMor\u00ec a Cheddar, nel Somerset, il 9 settembre 1898."}
{"id": "4366745", "revid": "287204", "url": "https://it.wikipedia.org/wiki?curid=4366745", "title": "Tapfuma Gutsa", "text": "Vita e carriera.\nTapfuma Gutsa nasce nel 1956 a Salisbury in Rhodesia, l'attuale Harare in Zimbabwe. L'artista \u00e8 figlio del proprietario di un impresario edile. Tra il 1970 e il 1973 frequenta il St. Ignatius College a Chishawasha in Zimbabwe e nel 1978-1979 lavora il legno alla Driefontein Mission School sotto la guida di Cornelius Manguma. Studia a Londra dal 1982 al 1985 ottenendo il diploma in scultura alla City and Guilds London School of Art. \nNegli anni Ottanta fonda e organizza l\"'Utonga Art Group\" a Tafara ad Harare. \u00c8 co-organizzatore del primo workshop \"Pachipamwe\" in collaborazione con Triangle Art Trust tra il 1988 e il 1990 e nel 1994 a Shurugwi. A partire dal 1997 avvia il \"Surprise Art Centre\" a Shurugwi. Partecipa a numerosi laboratori organizzati da Triangle Art Trust, in Botswana (1990), Mozambico (1991), Giamaica (1993), Gran Bretagna (1999) e in India (2001). Dal 2005 \u00e8 membro dell'Offene Keramikwerstatt in WUK, a Vienna. L'artista vive a Vienna.\nAttivit\u00e0.\nTapfuma Gutsa \u00e8 uno dei pi\u00f9 noti e importanti scultori della cosiddetta seconda generazione dello Zimbabwe, attivo anche come promotore di eventi e laboratori.\nCome artista, il suo lavoro, concentrato sulla scultura, riceve grande visibilit\u00e0 internazionale. Secondo Christopher Tin\u00e9, il suo lavoro si ispira alla cultura Shona e, formalmente, mostra l'influsso della sua formazione in Gran Bretagna e l'influenza di artisti come Pablo Picasso, Henri Matisse e Constantin Br\u00e2ncu\u0219i. Sempre secondo l'enciclopedia, i temi del suo lavoro spaziano dalla politica a un'espressione pi\u00f9 intima, con l'utilizzazione di una vasta gamma di materiali.\nNel 1995 partecipa alla prima edizione della Biennale di Johannesburg; \u00e8 tra gli artisti della Biennale di Dakar (Dak'Art) del 1992 e la Biennale di Dakar del 2004 gli dedica una rassegna individuale curata da Yacouba Konat\u00e9. Nel 2011 partecipa alla 54\u00aa Biennale di Venezia all'interno del Padiglione dello Zimbabwe; gi\u00e0 nel 1991 il suo lavoro era stato esposto alla Biennale di Venezia.\nSue opere sono state esposte in numerose mostre, tra le quali, nel 1990, \"Contemporary African Art\" allo Studio Museum di Harlem a New York, nel 2004 \"Visions of Zimbabwe\" alla Manchester City Art Gallery e, nel 2007, \"Uncomfortable Trouth: The Shadow of Slave Trading on Contemporary Art\" al Victoria and Albert Museum di Londra.\nIl suo lavoro \u00e8 curato dalla Galleria October Gallery di Londra.\nRiconoscimenti.\nNel 1981 riceve il premio Oxyco Weldart alla National Gallery di Harare e nel 1982 \u00e8 il primo artista in Zimbabwe a ricevere il British Council Arts Award. Nell'1986 riceve il Nedlaw Sculpture Award sempre della National Gallery di Harare e nel 1992 il Johnson &amp; Fletcher Award. Nel 1993 ottiene dai Delfina Studios di Londra il premio per una residenza d'arte. Nel 1995 riceve il President's Award of Honour ad Harare e nel 2003 il National Award for the Arts per i pi\u00f9 grandi risultati nella scultura dello Zimbabwe."}
{"id": "4366747", "revid": "287204", "url": "https://it.wikipedia.org/wiki?curid=4366747", "title": "Cortona Syrah", "text": "Il Cortona Syrah \u00e8 un vino DOC la cui produzione \u00e8 consentita nel territorio della provincia di Arezzo.\nAbbinamenti consigliati.\nIl \"DOC Cortona Syrah\" si abbina bene con primi e secondi piatti a base di carne rossa, arrosti, grigliate, funghi, salumi e formaggi stagionati.\nCollegamenti esterni.\nhttp://www.cortonavini.it/"}
{"id": "4366748", "revid": "767487", "url": "https://it.wikipedia.org/wiki?curid=4366748", "title": "Mugamba", "text": "Mugamba \u00e8 un comune del Burundi situato nella provincia di Bururi con 59.084 abitanti (censimento 2008).\nSuddivisione amministrativa.\nIl comune \u00e8 suddiviso in 30 colline."}
{"id": "4366753", "revid": "952962", "url": "https://it.wikipedia.org/wiki?curid=4366753", "title": "Rumonge", "text": "Rumonge \u00e8 un comune del Burundi situato nella provincia di Rumonge con 145.074 abitanti (censimento 2008).\nSuddivisione amministrativa.\nIl comune \u00e8 suddiviso in 23 colline."}
{"id": "4366758", "revid": "62748", "url": "https://it.wikipedia.org/wiki?curid=4366758", "title": "Rutovu", "text": "Rutovu \u00e8 un comune del Burundi situato nella provincia di Bururi con 46.111 abitanti (censimento 2008).\nA Rotuvu inoltre si trova la sorgente del fiume Nilo, scoperta nel 1937 da Burkhart Waldecker, un esploratore tedesco.\n\u00c8 situata sul versante Nord del monte Kikizi, in localit\u00e0 Kasumo a 2034 m e un monumento a forma di piramide in pietra con un'incisione in latino su una facciata fu eretto nei pressi della sorgente nel 1938 e ricorda tutti gli studiosi che nella storia cercarono di trovare il Capo del Nilo senza riuscirci e cita inoltre tutti i nomi attribuiti al Nilo.\nL'incisione in latino scritta sul monumento \u00e8 la seguente:\nSuddivisione amministrativa.\nIl comune \u00e8 suddiviso in 21 colline."}
{"id": "4366760", "revid": "834", "url": "https://it.wikipedia.org/wiki?curid=4366760", "title": "Songa", "text": "Songa \u00e8 un comune del Burundi situato nella provincia di Bururi con 51.831 abitanti (censimento 2008).\nSuddivisione amministrativa.\nIl comune \u00e8 suddiviso in 17 colline."}
{"id": "4366761", "revid": "729019", "url": "https://it.wikipedia.org/wiki?curid=4366761", "title": "Abdesselam Baccoush", "text": "Biografia.\nAbdessalam, autodidatta per aver studiato sul Corano, si iscrive successivamente al Collegio Sadiki. Dopo la laurea studia francese, inglese e italiano.\nConsulente per il Primo ministro tunisino dell'epoca, ha poi assunto la direzione delle finanze pubbliche.\nOpere.\nAbdessalam ha pubblicato diverse poesie nella gazzetta \"Shams Isl\u0101am\" (Sole dell'Islam) e per altri quotidiani e riviste: "}
{"id": "4366767", "revid": "125770780", "url": "https://it.wikipedia.org/wiki?curid=4366767", "title": "Beatrice di Savoia (?-1292)", "text": "Origine.\nBeatrice, secondo lo storico francese, Samuel Guichenon, nel suo \"Histoire g\u00e9n\u00e9alogique de la royale maison de Savoie\", era figlia di Amedeo IV, Conte di Savoia, d'Aosta e di Moriana, e della sua seconda moglie, Cecilia del Balzo, che, sempre secondo Samuel Guichenon], era la figlia di Barral, 8\u00b0 signore di Les Baux-de-Provence e 2\u00b0 visconte di Marsiglia, e della nipote di Raimondo VII, conte di Tolosa, Sibilla d'Andouze, figlia del signore Pietro Bernardo d'Anduze e di Costanza di Tolosa, figlia del conte di Tolosa, Raimondo VI, come ci conferma la \"Histoire g\u00e9n\u00e9rale de Languedoc, tome V\".\nAmedeo IV di Savoia, secondo Samuel Guichenon, era il figlio primogenito di Tommaso I, Conte di Savoia, d'Aosta e di Moriana, e della moglie, Margherita o forse Beatrice, che secondo la \"Chronica Albrici Monachi Trium Fontium\" era figlia del Conte di Ginevra, Guglielmo I e della signora di Faucigny, Beatrice.\nBiografia.\nSuo padre, Amedeo IV, era al suo secondo matrimonio, essendo vedovo di Margherita, detta anche Anna di Borgogna (1192 - 1243), figlia del duca di Borgogna, Ugo III e della sua seconda moglie, Beatrice di Albon (1161 - 1228), delfina del Viennois, che gli aveva dato due figlie, Beatrice (ca. 1220 - \u2020 1259), e Margherita(\u2020 1264).\nBeatrice viene citata sia nel testamento, datato 1252, del padre, Amedeo IV (\"Beatrix filia mea minor\"), mentre non viene citata, nel quinto ed ultimo testamento del padre; ma la madre, Cecilia (\"C\u00e6cili\u00e6 uxoris su\u00e6\"), chiese ad Amedeo di aggiungere un codicillo al testamento e Amedeo IV destin\u00f2 a Beatrice (\"Beatrici juniori, fili\u00e6 su\u00e6 e Cecilia prognat\u00e6\") una certa somma (centum solidos forenses censuales).\nSuo padre, Amedeo IV, mor\u00ec il 13 luglio 1253 e, suo fratello, Bonifacio, l'unico figlio maschio, gli succedette, a soli 9 anni guidato dai consigli della madre e sotto la reggenza dello zio Tommaso, signore del Piemonte, che era stato Conte delle Fiandra e di Hainaut.\nBeatrice era detta \"Contesson\" (Contissona filia Amedei comitis), come viene definita nel testamento dalla zia (sorella di suo padre), Beatrice, contessa di Provenza, che gli lascia una donazione, in quanto non ancora sposata.\nDopo la morte di suo fratello, il conte Bonifacio, gli succedette lo zio Pietro, Signore di Faucigny e Conte di Richmond. Questa successione era determinata dalla legge salica, che non ammetteva la successione in linea femminile e che fu contestata dalle sorelle di Bonifacio.\nBeatrice, nel 1263, venne inizialmente promessa sposa a Giacomo II di Maiorca, secondo figlio di Giacomo I di Aragona, come viene riportato negli \"Anales de la Corona de Aragon (Zaragoza), Tome I, Lib. III\" (non consultato); molto probabilmente il fidanzamento fu sciolto prima dell'11 agosto 1266, in quanto in quella data, papa Clemente IV scrisse una lettera a Giacomo, figlio del re d'Aragona, per ricordargli l'impegno preso, come viene riportato nel Tome III dello Spicilegium (non consultato); anche Samuel Guichenon riporta questo avvenimento.\nLo zio Pietro, nel suo testamento, datato 1268, pens\u00f2 anche alla nipote Beatrice (\"B. filiam Amedei comitis\"), lasciandole una somma che sarebbe servita come dote per l'eventuale matrimonio con Pietro di Chalon, qui definito conte della Borgogna (comitem Burgundiae).\nAlla morte di Pietro II, Beatrice, assieme al futuro marito dovette rinunciare alle sue pretese sulla contea di Savoia a favore dello zio Filippo, come risulta, in data 21 ottobre 1268, dagli Archivi di Stato di Torino al volume 102, pagina 10.2, fascicolo 3 (non consultato).\nIl 21 ottobre 1268 Beatrice aveva sposato il Signore di Ch\u00e2telbelin, Pietro di Chalon, figlio di Giovanni I di Ch\u00e2lon e Isabella di Couternay-Campinguelle, come ci viene confermato dal documento n\u00b0 532 del \"Cartulaire de Hugues de Chalon (1220-1319)\", in cui il padre, Giovanni conferma che Pietro \u00e8 il suoterzo figglio avuto dalla seconda moglie, Isabella (\"Perrin notre tier fils de ladite Ysabelle\"). \nSuo marito, Pietro, le assegno alcuni beni nel 1269, come risulta dagli Archivi di Stato di Torino al volume 102, pagina 10, fascicole 1 (non consultato).\nNel 1272 Beatrice rimase vedova, dopo che Pietro aveva redatto un testamento nel mese di luglio, precisando che Beatrice avrebbe usufruito di un lascito; il testamento si trova nelle \"M\u00e9moires et documents in\u00e9dits de Franche-Comt\u00e9\", documento n. CCXLIV. \nNel 1274 Beatrice si spos\u00f2, in seconde nozze, col signore di Villena, Escalona e Pe\u00f1afiel, Manuele, principe castigliano, figlio del re di Castiglia e di Le\u00f3n Ferdinando III e di Elisabetta Hohenstaufen (detta Beatrice di Svevia alla corte di Castiglia) figlia del duca di Svevia e re di Germania, Filippo di Svevia (1179-1208, figlio del Barbarossa) e di Irene Angelo (1181-1208, figlia dell'imperatore di Costantinopoli, Isacco II Angelo); il \"Chronicon Domini Joannis Emmanuelis\" riporta il matrimonio nel 1275 (\"Infans Dns Emmanuel cum Comitissa\").\nBeatrice, nel 1283, rimase vedova per la seconda volta; secondo il \"Chronicon Domini Joannis Emmanuelis\", Manuele mor\u00ec in qull'anno (obiit Infans Dns Emmanuel in Penna-fideli, in mense decembris).\nBeatrice si prese cura del figlio, Giovanni Manuele, fino alla propria morte; il \"Chronicon Domini Joannis Emmanuelis\" riporta la morte di Beatrice nel novembre 1290, in Escalona (\"obiit Comitissa, mater Dni Joannis, in Escalona, in mense november\").\nDopo la morte di Beatrice, Giovanni Manuele pass\u00f2 sotto la tutela dello zio, Sancho IV di Castiglia.\nFigli.\nAl suo primo marito, Pietro, Beatrice non diede figli.\nAl suo secondo marito, Manuele, Beatrice diede un figlio:"}
{"id": "4366781", "revid": "709565", "url": "https://it.wikipedia.org/wiki?curid=4366781", "title": "Kim (serie animata)", "text": "Kim \u00e8 una serie televisiva a disegni animati tratta dal romanzo omonimo di Rudyard Kipling e composta da 26 episodi. \u00c8 stata prodotta nel 2008 da Mondo TV e Rai Fiction.\nTrama.\nIndia, XIX secolo. Kim \u00e8 un orfano tredicenne che vive in povert\u00e0 mendicando o svolgendo piccole commissioni nella citt\u00e0 di Lahore, un giorno per\u00f2 far\u00e0 amicizia con un anziano Lama e insieme partiranno alla ricerca del Fiume della Freccia che secondo la tradizione le proprie acque permettono di raggiungere la purificazione. Essi diventano maestro e discepolo e vivranno molte avventure aiutandosi a vicenda."}
{"id": "4366798", "revid": "57872", "url": "https://it.wikipedia.org/wiki?curid=4366798", "title": "Pietro De Franchi Sacco", "text": "Biografia.\nPrima del dogato.\nFiglio di Giovan Battista e Maria Bozoli, nacque nel capoluogo ligure intorno al 1545; le cronache riportano anche i nomi dei due fratelli Gregorio e Stefano De Franchi Sacco. La famiglia apparteneva al ramo Sacco dei De Franchi, meno importante e prestigioso dei Toso De Franchi (sei furono i dogi appartenenti a questo ramo), che da Savona si trasferirono a Genova rientrando nel 1393 tra gli appartenenti all'Albergo della nobilt\u00e0 dei De Franchi.\nAvviato fin da giovane ad una carriera militare pi\u00f9 che politica - la stessa famiglia non risult\u00f2 \"di peso\" nella vita politica e sociale di Genova - venne inviato nel 1571 dal governo genovese a Napoli. Durante la guerra civile del 1575 che sconvolse la capitale a seguito delle rivalit\u00e0 tra le due fazioni nobiliari \"vecchie\" e \"nuove\", il nome di Pietro De Franchi Sacco scompare dalle cronache cittadine poich\u00e9 - cos\u00ec come presumibilmente ipotizzato dagli storici - impegnato all'estero per motivi personali e commerciali se non pubblici-militari. Tutte motivazioni compatibili con un suo futuro e improvviso arricchimento, nonch\u00e9 la citazione da parte di Giovanni Andrea Rovetti - nella canzone \"La fama\" - delle sue gesta vittoriose nei territori genovesi d'oltremare turchi a Pera e Cesarea.\nTuttavia la sua figura personale assunse prestigio in citt\u00e0 tanto che, nel 1583, evidentemente ritornato stabilmente a Genova, il suo nome fu inserito nell'urna d'estrazione per la nomina dei senatori, carica che in quel frangente sfum\u00f2. Pi\u00f9 successo ebbe, sempre nello stesso periodo, in campo militare poich\u00e9 venne scelto tra i capitani delle truppe in difesa di Genova. Solamente nel 1591, l'11 giugno, fu eletto senatore della Repubblica e ancora estratto nel 1596; nel maggio del 1600 entr\u00f2 a far parte della Camera tra gli Otto procuratori e conseguentemente segu\u00ec una nuova nomina a senatore. Nell'ultimo decennio del Cinquecento assunse inoltre diverse cariche pubbliche quali nel magistrato dei Cambi, nel Banco di San Giorgio e nel magistrato di Corsica dal 1597 al 1602.\nIl dogato.\nCon 234 voti a favore (oltre i 2/3 del totale dei voti) il nome di Pietro De Franchi Sacco venne scelto il 26 febbraio del 1603 per la guida della Repubblica: la trentanovesima in successione biennale e l'ottantaquattresima nella storia repubblicana. Un fatto curioso, ma allo stesso tempo preoccupante, accadde per\u00f2 il giorno della nomina quando, a votazione e a risultato oramai conclusi, il neo doge fu assalito e malmenato nella \"stanza di vestizione\" da alcuni giovani facenti parte di quel magistrato di Corsica che egli guid\u00f2 fino al 1602. Solo l'intervento delle guardie del palazzo scongiurarono un episodio che avrebbe potuto avere conseguenze pi\u00f9 gravi, tenendo conto che solo qualche anno prima la politica genovese assistette all'uccisione del procuratore perpetuo Lorenzo Sauli (gi\u00e0 doge nel biennio 1599-1601) e al tentativo di una nuova congiura filo francese (non comprovata per\u00f2 fino in fondo) ad opera del medico Giovan Giorgio Levratto che fu decapitato pubblicamente. Nonostante l'accaduto, che ovviamente fece scalpore tra i rappresentanti politici e tra la popolazione, ma volutamente minimizzato dai cerimonieri per il clima gi\u00e0 teso, il nuovo doge Pietro De Franchi Sacco pot\u00e9 far l'ingresso solenne nel salone del Gran Consiglio, anche se privo delle vesti protocollari lacerate dal gruppo di assalitori.\nIl suo dogato fu valutato dalle cronache genovesi come tranquillo e di \"normale amministrazione\". Tuttavia, non mancarono episodi di rilievo come un improvviso attacco terrestre notturno da parte di alcuni soldati sabaudi che venne prontamente represso dalle truppe genovesi o ancora l'invio di quattro galee, nel 1604, in soccorso di Onorato Grimaldi a Monaco per difendere un'offensiva lanciata da Carlo Emanuele I di Savoia; inevitabilmente si andarono quindi a creare aperti contrasti tra la repubblica genovese e il ducato sabaudo.\nIn questo biennio il capoluogo genovese vide il nascere di numerose opere pubbliche: una nuova torre alla Darsena, la costruzione di un ospizio per i soldati corsi, la ristrutturazione nel 1603 della grande sala di palazzo Ducale secondo i canoni classici e non barocchi (espressamente voluti dal doge De Franchi), l'autorizzazione del tracciato della Strada Nuovissima dalla porta di San Tommaso alla piazza dell'Annunziata (ideale prosecuzione della Strada Nuova). In campo religioso approv\u00f2 la fondazione di un nuovo ordine femminile (l'Ordine delle Turchine) e don\u00f2 a nome della Repubblica un nuovo organo per la locale cattedrale di San Lorenzo.\nDopo il dogato.\nTerminato il mandato - il 27 febbraio del 1605 - venne nominato procuratore perpetuo. Assieme all'ex doge Matteo Senarega collabor\u00f2 per una riforma delle cerimonie ufficiali solenni e, nel 1606, con un altro ex doge Davide Vaccari tratt\u00f2 alcuni affari (soprattutto per l'approvvigionamento delle risorse agrarie) con la Germania; nello stesso periodo fu preside del magistrato di Corsica e responsabile nei lavori di difesa militare al Priamar di Savona. Tra gli anni 1608 e 1609 collabor\u00f2 ancora con il Banco di San Giorgio.\nMor\u00ec nel capoluogo ligure il 5 aprile del 1611 dove trov\u00f2 sepoltura all'interno della locale chiesa di San Nicola da Tolentino. Sposato prima con Tommasina Ivrea (figlia del doge Silvestro Invrea) e poi con Giovanna Francesca Valdetaro ebbe un unico figlio, Franco."}
{"id": "4366813", "revid": "729019", "url": "https://it.wikipedia.org/wiki?curid=4366813", "title": "Furio Lauri", "text": "Biografia.\nArruolato nella Regia Aeronautica nel 1939, all'inizio del secondo conflitto mondiale era assegnato alla 368\u00aa Squadriglia del 151\u00ba Gruppo Autonomo CT con cui combatt\u00e9 sui fronti d'Italia, Libia e Tunisia, conseguendo 11 abbattimenti principalmente a bordo di Fiat G50. Dopo l'8 settembre 1943 prese parte agli scontri con i Tedeschi a Porta San Paolo, quindi continu\u00f2 a volare tra le file dell'Aeronautica Cobelligerante, ai comandi di uno \"Storch\" che trasport\u00f2 personale attraverso la linea del fronte. Tra queste azioni di salvataggio si ricorda in particolare quella nell'aprile 1945, quando Lauri salv\u00f2 due feriti della missione segreta Operazione Tombola organizzata dal 2 SAS britannico e dai partigiani italiani e russi contro il comando della Linea Gotica Occidentale ubicato a Botteghe d'Albinea (provincia di Reggio Emilia). \nIl capitano inglese Micheal Lees (SOE) e il tenente Glauco \"Gordon\" Monducci (capo della squadra partigiana Gufo Nero collegata alla missione inglese) feriti durante l'attacco del 27 marzo al quartier generale tedesco sito a Villa Rossi, vennero salvati da un gruppo di partigiani e Sas britannici e poi trasportati oltre le linee nemiche dalla mirabolante azione di Lauri che li prelev\u00f2 nell'Appennino parmense con uno spericolato atterraggio e decollo.\nNel 1995 l'aereo Storch di Lauri fu ritrovato e ancor pi\u00f9 incredibilmente si poterono incontrare a 50 anni di distanza Lauri e Monducci (Lees era morto nel 1992). Per quanto fatto venne conferita a Lauri una medaglia d'oro al valor militare. Laureato in legge e diventato avvocato, dopo La guerra fond\u00f2 la METEOR e successivamente la 3I, aziende attive nelle costruzioni aeronautiche. Dopo la sua morte, avvenuta nel 2002, gli \u00e8 stata intitolata la sala espositiva dell'aeroporto di Ronchi dei Legionari.\nL'episodio dell'attacco al comando della Linea Gotica Occidentale, del salvataggio di Lees e Monducci grazie alla coraggiosa azione di Lauri e del loro riabbracciarsi dopo mezzo secolo \u00e8 narrata nel libro \"Il bracciale di sterline\" di Matteo Incerti e Valentina Ruozi (Aliberti, 2011)\nL'aereo Storch di Lauri che salv\u00f2 Lees e Monducci, \u00e8 esposto presso il Museo Storico dell'Aeronautica Militare a Vigna di Valle sul lago di Bracciano (Roma)."}
{"id": "4366818", "revid": "1305772", "url": "https://it.wikipedia.org/wiki?curid=4366818", "title": "When Love &amp; Hate Collide", "text": "When Love &amp; Hate Collide \u00e8 una power ballad del gruppo musicale britannico Def Leppard del 1995, unico inedito e singolo estratto dal loro primo greatest hits \"\".\nPensata inizialmente per l'album \"Adrenalize\", la canzone rest\u00f2 poi incompiuta fino al 1995. La versione demo originaria risultava molto pi\u00f9 \"heavy\" e nello stile degli album precedenti del gruppo, mentre la versione finale registrata per \"Vault\" \u00e8 pi\u00f9 introspettiva, presumibilmente verso lo stile del successivo lavoro del gruppo, \"Slang\" del 1996. L'assolo della versione demo originale era stato eseguito da Steve Clark, morto poco dopo.\n\"When Love &amp; Hate Collide\" \u00e8 diventato il singolo di maggior successo di sempre della band nel Regno Unito, piazzandosi alla posizione numero 2 della Official Singles Chart, ma tuttavia non \u00e8 riuscito ad avere un impatto significativo nelle classifiche degli Stati Uniti, raggiungendo solo la posizione numero 58 della Billboard Hot 100 e interrompendo una serie di dieci singoli consecutivi del gruppo nella top 40 iniziata con \"Animal\".\nVideo musicali.\nEsistono tre versioni differenti per il videoclip di \"When Love &amp; Hate Collide\", tutte disponibili in DVD."}
{"id": "4366820", "revid": "486946", "url": "https://it.wikipedia.org/wiki?curid=4366820", "title": "Chiesa di Sant'Antonio Abate (Mele)", "text": ""}
{"id": "4366830", "revid": "767487", "url": "https://it.wikipedia.org/wiki?curid=4366830", "title": "F\u0113likss Zandbergs", "text": "Carriera.\nClub.\nNel periodo in cui ha militato in nazionale ha giocato per l'ASK Riga.\nNazionale.\nIl suo esordio avvenne il 14 agosto 1934 nella gara amichevole contro la Finlandia.\nTotalizz\u00f2 4 presenze in nazionale, senza segnare reti, tutte nel 1934."}
{"id": "4366832", "revid": "1543377", "url": "https://it.wikipedia.org/wiki?curid=4366832", "title": "Ken St. Andre", "text": "Biografia.\nHa abitato a Phoenix per la maggior parte della sua vita, dove ha lavorato fino all'agosto 2010 come bibliotecario. Ha una moglie, Cathy, e due figli, una figlia Jillian e un figlio James.\nSt. Andre fin da dodici anni aveva iniziato a leggere romanzi fantasy e a scrivere giochi da tavolo basati su quello che aveva letto. Sent\u00ec parlare di \"Dungeons &amp; Dragons\" nel 1974 nella corrispondenza che teneva con altri appassionati di giochi, ma solo nell'aprile del 1975 riusc\u00ec ad leggerne una copia. Pur essendo entusiasta di alcune parti del nuovo gioco, rimase profondamente insoddisfatto da altre (l'uso di dadi poliedrici, l'uso della saggezza come caratteristica dei personaggi giocanti, il sistema di allineamento, e altri punti).\nSi mise quindi a riscrivere le regole modificando quello che non gli piaceva e in tre giorni aveva pronto un manuale di 20 pagine, che test\u00f2 con un gruppo di amici. La prima distribuzione delle regole e in seguito alle modifiche divenne un manuale di 40 pagine dattilografato che venne pubblicato nel giugno 1975. Dopo un incontro con Rick Loomis in una convention a Tucson, il gioco venne pubblicato dalla Flying Buffalo. Oltre a scrivere le regole Ken scrisse anche molte delle avventure in solitario che permettono ai giocatori di sperimentare il gioco senza un master.\nCon Steve Perrin ha collaborato alla scrittura del gioco di ruolo \"Stormbringer\" basato sulla saga di Elric di Melnibon\u00e9 e con Jim \"Bear\" Peter \"Monsters! Monsters!\", un gioco di ruolo in cui i personaggi assumono il ruolo di mostri, in gran parte compatibile con \"Tunnel &amp; Trolls\".\nNel 1986 \u00e8 stato il primo curatore per una newsletter amatoriale dedicata al videogioco \"Adventure Construction Set\". Nel 1987 ha collaborato allo sviluppo del videogioco \"Wasteland\" le cui meccaniche di gioco sono basate su quelle di \"Tunnels &amp; Trolls\".\nDal 1989 fino al giugno 2011 \u00e8 stato un membro attivo della Science Fiction and Fantasy Writers of America.\nOpere.\nGiochi.\nFonte:\nNarrativa.\nSt. Andre ha scritto diversi racconti brevi e romanzi:"}
{"id": "4366835", "revid": "3115", "url": "https://it.wikipedia.org/wiki?curid=4366835", "title": "Cartelame", "text": "Il cartelame \u00e8 un apparato scenografico effimero a soggetto devozionale, allestito in chiese e oratori confraternali per il culto delle Quarantore e per i sepolcri della Settimana Santa.\nCome la tela della Passione, il cartelame appartiene a diverse tipologie di beni culturali ormai completamente dimenticate.\nDescrizione.\nSi tratta principalmente di sagome di cartone (e certe volte di legno, di lamiera o di tela) dipinte a tempera o olio su un lato \u2013 che raffigurano scene a carattere sacro con figure umane e strutture architettoniche disegnate a dimensione reale - e spesso rinforzate con tela o ad una struttura lignea di sostegno, sul retro.\nUso.\nL'uso dei cartelami \u00e8 attestato a partire dal Settecento e si protrae per tutto l'Ottocento in Liguria (nel Ponente ligure, vennero usati gi\u00e0 a partire dal Seicento), in Corsica settentrionale, in Piemonte meridionale, in Pirenei Orientali e su tutto l'arco delle Alpi Marittime. In Corsica continuarono ad essere prodotti fino alla met\u00e0 del XX secolo. Potevano essere costruiti anche in occasione di eventi eccezionali, come per la cerimonia di beatificazione di Santa Caterina Fieschi.\nInizialmente realizzati in legno per adornare il repositorio dove veniva deposta l'ostia il Gioved\u00ec Santo costituendo presso un altare i cosiddetti \"Sepolcri\" ancora in uso, volsero in scenografie raffiguranti episodi della Passione fino ad arrivare ad essere in Corsica stanze autoportanti da montarsi all'interno dell'Oratorio o della Chiesa.\nProgetto.\nNell'ambito del progetto accessit \u00e8 stato realizzato un intervento di restauro conservativo su una rete di oratori presente nelle quattro regioni tirreniche Liguria, Toscana, Sardegna e Corsica, e che ha portato, nel dicembre 2012, all'elaborazione della guida \"Il teatro dei Cartelami\".\nMostra.\nDurante l'estate 2013, il Palazzo Ducale di Genova ospita la prima mostra dei cartelami. Intitolata \"Il gran teatro dei cartelami. Scenografie tra mistero e meraviglia\", l'esposizione presenta oltre cento pezzi di grandi dimensioni trovati tra i Pirenei e la Toscana.\nTra dicembre 2013 e gennaio 2014, la cappella della Galleria nazionale di palazzo Spinola presenta un presepe dei cartelami realizzato da Guido Zibordi.\nA Laigueglia, nel 2014, in occasione della Settimana Santa, \u00e8 stato esposto nella chiesa di san Matteo il grande cartelame (16 metri di altezza) detto \"Sepolcro istoriato\": \u00e8 considerato il pi\u00f9 importante cartelame di tutto il Ponente Ligure ed \u00e8 il pi\u00f9 grande interamente conservato al mondo."}
{"id": "4366836", "revid": "92723", "url": "https://it.wikipedia.org/wiki?curid=4366836", "title": "Oberstaufen Cup 2007 - Singolare", "text": "Il singolare del torneo di tennis Oberstaufen Cup 2007, facente parte dell'ATP Challenger Series, ha avuto come vincitore Gabriel Trujillo Soler che ha battuto in finale Philipp Petzschner 6-4, 6-4."}
{"id": "4366838", "revid": "92723", "url": "https://it.wikipedia.org/wiki?curid=4366838", "title": "Oberstaufen Cup 2007 - Doppio", "text": "Il doppio del torneo di tennis Oberstaufen Cup 2007, facente parte dell'ATP Challenger Series, ha avuto come vincitori Filip Pol\u00e1\u0161ek e Igor Zelenay che hanno battuto in finale Peter Gojowczyk e Marc Sieber 7-5, 7-5."}
{"id": "4366847", "revid": "554814", "url": "https://it.wikipedia.org/wiki?curid=4366847", "title": "Giulia Innocenzi", "text": "Si occupa di inchieste giornalistiche nelle aree sociali di degrado e devianza, soprattutto nel mondo giovanile.\nBiografia.\nFiglia di un imprenditore proprietario di un operatore turistico e di diversi alberghi di alta categoria, frequenta il liceo scientifico di Rimini per poi trasferirsi a Roma, dove si laurea in Scienze politiche alla LUISS. Nel 2007 lavora presso il Parlamento europeo a Bruxelles e lavora presso l'Associazione Luca Coscioni.\nNel settembre 2008 si candida come segretario dei Giovani Democratici del Partito Democratico. Diventa membro di giunta dei Radicali Italiani e presidente degli studenti dell'associazione Coscioni. Dal dicembre 2008 al giugno 2009 conduce \"Punto G\" su RED TV. Successivamente si occupa di \"Generazione Zero\", lo spazio dedicato ai giovani della trasmissione \"Annozero\". Sempre nel 2008 diventa responsabile italiana di Avaaz.org. Dopo aver partecipato ad \"Annozero\", viene confermata da Michele Santoro nello staff di \"Servizio pubblico\". Inoltre \u00e8 presidente dell'omonima associazione relativa al programma televisivo. Cura un blog sul sito e scrive per \"il Fatto Quotidiano\".\nNel maggio 2011 pubblica il romanzo \"Meglio fottere (che farsi comandare da questi)\" (Editori Internazionali Riuniti), mentre nel febbraio 2012 pubblica il libro-intervista a Margherita Hack \"La stella pi\u00f9 lontana\" (Transeuropa edizioni). Nell'ottobre 2013 \u00e8 stata bocciata alla prova scritta prevista dall'esame di Stato per l'iscrizione all'albo dei giornalisti. Dal maggio 2014 conduce su LA7, in prima serata, il talk politico \"Announo\". A ottobre 2016 pubblica con Rizzoli \"Tritacarne\", libro denuncia sugli allevamenti intensivi italiani. Dal 15 marzo 2017 torna in televisione con il programma \"Animali come noi\", in onda in seconda serata su Rai 2 per 6 puntate. Dal 28 giugno 2017 al 2 febbraio 2018 \u00e8 stata direttrice editoriale della testata online \"Giornalettismo\". Collabora al programma televisivo \"Le Iene\", dove si occupa di aggiornamenti e sviluppo dei servizi."}
{"id": "4366851", "revid": "1305772", "url": "https://it.wikipedia.org/wiki?curid=4366851", "title": "Vecchia chiesa della Beata Vergine Assunta", "text": ""}
{"id": "4366860", "revid": "224230", "url": "https://it.wikipedia.org/wiki?curid=4366860", "title": "Luigi Carraro", "text": ""}
{"id": "4366867", "revid": "88740", "url": "https://it.wikipedia.org/wiki?curid=4366867", "title": "Sindaci di Santa Teresa di Riva", "text": "Elenco dei sindaci.\nLe seguenti tabelle contengono i nominativi di tutti i sindaci del comune di Bucalo (istituito nel gennaio 1849 e soppresso pochi mesi dopo) e di Santa Teresa di Riva, dalla sua istituzione, nel 1854, fino ai giorni nostri.\nSindaci durante il Regno di Sicilia (1848-1849).\nIl 1\u00b0 gennaio 1849, con legge del Parlamento del ripristinato Regno di Sicilia, i villaggi rivieraschi della Marina di Savoca: Furci, B\u00f9calo, Sparagon\u00e0, Porto Salvo, Cantidati e Barracca, vennero segregati dal comune di Savoca e riuniti nel nuovo comune di B\u00f9calo. Nel maggio 1849, dopo la capitolazione di Palermo all'Esercito del Regno delle Due Sicilie che concluse tragicamente la Rivoluzione siciliana del 1848 e l'esperienza secessionista rivoluzionaria, vennero annullati tutti i provvedimenti emanati dallo Stato di Sicilia. Il Comune di B\u00f9calo venne soppresso e nuovamente accorpato a Savoca. \nSindaci durante il Regno delle Due Sicilie (1854-1861).\nDal 1\u00ba gennaio 1854, con regio decreto di re Ferdinando II di Borbone dato a Caserta in data 1 luglio 1853, i villaggi rivieraschi della Marina di Savoca: Furci, Bucalo, Sparagon\u00e0, Porto Salvo, Cantidati e Barracca, venivano separati dal comune di Savoca e riuniti nel nuovo comune di Santa Teresa. Come tutti i comuni del Regno delle Due Sicilie anche Santa Teresa era amministrato da: \nSindaci durante il Regno d'Italia (1861-1946).\nDopo la proclamazione del Regno d'Italia, tra il 1861 ed il 1889, il sindaco era nominato dal consiglio dei ministri con apposito regio decreto e doveva essere scelto fra i consiglieri comunali.\nNel 1889 fu introdotta l'elezione da parte del consiglio comunale; il primo cittadino doveva essere scelto tra i consiglieri regolarmente eletti. La durata del mandato era di 4 anni, con possibilit\u00e0 di rielezione. Tale periodo ebbe termine nel 1926 con l'istituzione dei podest\u00e0 fascisti.\nCon la legge n. 237 del 4 febbraio 1926, parte delle cosiddette leggi fascistissime, venne istituita la figura del podest\u00e0. Nel 1926 gli organi democratici di Santa Teresa di Riva, come quelli degli altri comuni, furono soppressi: tutte le funzioni in precedenza svolte dal sindaco, dalla giunta e dal consiglio comunale vennero trasferite al podest\u00e0, nominato tramite regio decreto dal governo fascista per cinque anni e revocabile in ogni momento.\nIl 17 agosto 1943, la cittadina di Santa Teresa di Riva venne occupata dalle Forze Alleate che presero il totale controllo della citt\u00e0 e occuparono Palazzo Tornatola, sede del municipio. Gli Alleati anglo-canadesi riconfermarono come sindaco provvisorio il gi\u00e0 podest\u00e0 fascista comm. Angelo Trimarchi (1906-1983), facoltoso commerciante agrumario.\nTra il 1943 ed il 1946, i sindaci dell'amministrazione comunale vennero designati dall'AMGOT (1943-1944), poi dal Prefetto.\nSindaci durante la Repubblica (1946-2021).\nIl sistema elettivo fu ripristinato dal Regno d'Italia nel gennaio 1946 e confermato dalla Repubblica Italiana, anche se non era ancora prevista l'elezione diretta da parte dei cittadini. Tra il 1946 e il 1993, anche in virt\u00f9 della normativa sugli enti locali in vigore nella Regione siciliana, il sindaco era eletto in seno al consiglio comunale diventandone altres\u00ec presidente.\nA partire dal 1993. Il sindaco viene eletto direttamente dai cittadini. In virt\u00f9 della normativa della Regione Siciliana, avendo il comune di Santa Teresa di Riva una popolazione inferiore ai diecimila abitanti, \u00e8 in vigore il sistema maggioritario."}
{"id": "4366868", "revid": "33689", "url": "https://it.wikipedia.org/wiki?curid=4366868", "title": "Anna Canzi", "text": "Biografia.\nAttrice di formazione teatrale. Appena uscita dall'Accedemia, ha lavorato con registi come Fantasio Piccoli, Franco Enriquez, Roberto Guicciardini e Lamberto Puggelli. La fama \u00e8 arrivata con la partecipazione televisiva a L'Avaro di Giuseppe Patroni Griffi con Paolo Stoppa nel 1983. Oltre a Teatro e televisione \u00e8 apparsa nel cinema in diverse occasioni. Ha debuttato nel 1963, recitando il ruolo di \"Liliana\" ne \"I fidanzati\", per la regia di Ermanno Olmi, presentato al 16\u00ba Festival di Cannes. \nHa poi avuto ruoli marginali nel poliziottesco, nei film \"La orca\" (1976) e \"Sbirro, la tua legge \u00e8 lenta... la mia... no!\" (1979), quest'ultimo accanto a Maurizio Merli e Mario Merola.\nNegli anni novanta ha preso parte alla trasmissione televisiva dedicata all'intrattenimento dei bambini, \"L'albero azzurro\", nel ruolo della signora Del Miao.\nHa partecipato ad alcune sit-com come \"Io e Margherita\", con Enrico Beruschi e Margherita Fumero (2011), \"Nonno Felice\" con \"Gino Bramieri\" e \"Casa Vianello\" con \"Raimondo Vianello\" e \"Sandra Mondaini\".\nNel 2012 ha fatto parte del cast \"Tra cinque minuti in scena\", di Laura Chiossone, insieme a Gianna Coletti.\nInoltre ha avuto esperienza di operette teatrali e Musical. \u00c8 rinomata nel teatro milanese per collaborazioni con Piero Mazzarella, Filippo Crivelli e Carlo Maria Pensa. Ha lavorato inoltre due anni per la televisione svizzera, per la regia di Vittorio Barino."}
{"id": "4366869", "revid": "47767", "url": "https://it.wikipedia.org/wiki?curid=4366869", "title": "Ewaryst", "text": ""}
{"id": "4366870", "revid": "47767", "url": "https://it.wikipedia.org/wiki?curid=4366870", "title": "\u00c9variste", "text": ""}
{"id": "4366871", "revid": "287204", "url": "https://it.wikipedia.org/wiki?curid=4366871", "title": "Evariste", "text": ""}
{"id": "4366872", "revid": "47767", "url": "https://it.wikipedia.org/wiki?curid=4366872", "title": "Evarista", "text": ""}
{"id": "4366879", "revid": "767487", "url": "https://it.wikipedia.org/wiki?curid=4366879", "title": "Wayne Sandilands", "text": ""}
{"id": "4366882", "revid": "1305772", "url": "https://it.wikipedia.org/wiki?curid=4366882", "title": "Chris Stewart", "text": ""}
{"id": "4366883", "revid": "118328235", "url": "https://it.wikipedia.org/wiki?curid=4366883", "title": "Lycoming O-435", "text": "Il Lycoming O-435 era un motore a 6 cilindri contrapposti, raffreddato ad aria, prodotto dall'azienda statunitense Lycoming Engines; realizzato sul finire degli anni trenta entr\u00f2 in produzione a partire dal 1942.\nOltre che per la propulsione di aerei ed elicotteri, trov\u00f2 impiego come propulsore del carro armato M22 Locust prodotto tra il 1943 ed il 1944.\nStoria del progetto.\nIl Lycoming O-435 venne sviluppato unitamente alla versione a 4 cilindri O-290. Si tratta di un motore a cilindri contrapposti, con alimentazione a carburatore e distribuzione ad aste e bilancieri.\nLa versione iniziale sviluppava la potenza di 180 hp (pari a 134 kW) a 2\u00a0700 rpm e poteva essere alimentata da avgas con un minimo di 80 ottani; venne realizzato in numerose versioni (sia per impieghi militari che civili).\nNe furono realizzate versioni dotate di turbocompressore (identificate con il prefisso T) o destinate al funzionamento in posizione verticale, per l'impiego su elicotteri (identificate con il prefisso V)."}
{"id": "4366887", "revid": "767487", "url": "https://it.wikipedia.org/wiki?curid=4366887", "title": "Vento di Sicilia", "text": "Vento di Sicilia (\"Sins Expiation\") \u00e8 un film di Carlo Fusco del 2012, con Danny Glover, John Savage, Mario Pupella e Giovanni Martorana. Il film \u00e8 noto anche con il titolo di lavorazione \"Vespro d'un rinnegato\".\nTrama.\nDavide Spicuzza, un uomo cieco sulla cinquantina, \u00e8 combattuto tra il desiderio di condurre una vita normale e la realt\u00e0 che lo lega al mondo della mafia. Per chiudere definitivamente i ponti con la criminalit\u00e0 organizzata, parte da Roma per rientrare in Sicilia e durante il viaggio in treno incontra padre Leonard, un parroco sudafricano, con il quale scopre di avere molto in comune, il prelato prima di prendere i voti \u00e8 stato un gangster di San Francisco. Intenzionati a cambiar vita e in cerca di serenit\u00e0 sono anche Don Mancino, un boss italo-americano ritornato ad Agrigento, e una donna che per vendetta ha cambiato identit\u00e0.\nProduzione.\nIl film, scritto da Christian Jaqen Repici, \u00e8 stato diretto dal giovane regista italiano Carlo Fusco. Realizzato per il mercato estero con una co-produzione italo-americana (Sc My Country Production, Wind of Corleone Film); fra i finanziatori del film l'imprenditore lucano Adriano Pecchia.\nDistribuzione.\nDistribuito direttamente a noleggio per l'home video il 26 gennaio 2014 da ITN Distribution all world. In Italia dalla Eagle Pictures.\nRiprese.\nIl film \u00e8 stato girato in Sicilia a Palermo e in provincia, nello specifico a Montelepre, Carini, Capaci, Isola delle Femmine; altre riprese hanno interessato il territorio di Riposto, in provincia di Catania, Agrigento, Favara, Corleone, Gela ed infine Roma."}
{"id": "4366888", "revid": "296638", "url": "https://it.wikipedia.org/wiki?curid=4366888", "title": "Sbirro, la tua legge \u00e8 lenta... la mia no!", "text": ""}
{"id": "4366889", "revid": "1442080", "url": "https://it.wikipedia.org/wiki?curid=4366889", "title": "Scorzonera humilis", "text": "La scorzonera minore (Scorzonera humilis ) \u00e8 una specie di pianta angiosperma dicotiledone della famiglia delle Asteraceae.\nEtimologia.\nIl nome del genere (\"Scorzonera\") ha una etimologia incerta; potrebbe derivare da pi\u00f9 radici quali \"scorzon\" in francese antico, \"\"Scorsone\" in italiano e \"escorzonera\"\" in spagnolo, il cui significato \u00e8 \"scorza nera\"; ma anche \"vipera\", forse dall'uso delle sue radici come antidoto al morso dei serpenti. L'epiteto specifico (\"humilis\") indica una crescita bassa.\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nHabitus. La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, spesso sono dotate di un asse fiorale eretto e privo di foglie.\nFusto. L'altezza media di queste piante varia da 3 a 5 dm (minimo 1 dm, massimo 7 dm). La parte sotterranea consiste in un rizoma verticale non avvolto da fibre. La parte aerea del fusto \u00e8 eretta, semplice (non ramificata), striata e spesso arrossata. Nella zona distale del fusto (in alto) possono essere presenti dei peli ragnatelosi. Le radici sono secondarie da rizoma; i rizomi non sono fibrosi.\nFoglie. Le foglie (a consistenza erbacea e di colorazione verde) si dividono in basali e in cauline e sono disposte in modo alterno. Le foglie basali hanno un lungo picciolo scanalato lungo 1 - 2 dm; la lamina ha un contorno lineare, lanceolato o ellittico; la superficie \u00e8 solcata da 7 - 11 nervi paralleli. Le foglie cauline hanno una lamina di tipo lineare, sono sessili e semiamplessicauli. Dimensioni delle foglie cauline: larghezza 0,5 \u2013 1\u00a0cm; lunghezza 7 \u2013 15\u00a0cm.\nInfiorescenza. Le infiorescenze sono generalmente composte da un unico capolino. Il capolino \u00e8 formato da un involucro a forma cilindrica composto da brattee (o squame) disposte su parecchie serie all'interno delle quali un ricettacolo fa da base ai fiori tutti ligulati. Le squame si dividono in due tipi: inferiori e superiori. Quelle inferiori hanno una forma lanceolata ad apice arrotondato (ottuso) con bordi biancastri, sono pi\u00f9 o meno lanose e ricoprono quelle superiori di 1/2 o 3/5. Quelle superiori sono pi\u00f9 strette e pi\u00f9 lunghe. Il ricettacolo \u00e8 nudo, ossia privo di pagliette a protezione della base dei fiori. Diametro del capolino: 3 \u2013 5\u00a0cm. Diametro dell'involucro: 12 \u2013 20\u00a0mm. Dimensione delle squame inferiori: larghezza 3,5\u00a0mm; lunghezza 13\u00a0mm. Dimensione delle squame superiori: larghezza 3\u00a0mm; lunghezza 20 \u2013 22\u00a0mm.\nFiori. I fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti. I frutti sono degli acheni con pappo di setole piumose. L'achenio, ristretto all'apice, \u00e8 lungo 7 \u2013 9\u00a0mm. Il pappo \u00e8 biancastro ed \u00e8 lungo 10 \u2013 12\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa scheda appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Molinion caeruleae\" \u00e8 relativa ai prati umidi non concimati frequentati soprattutto dalla specie \"Molinia caerulea\". Questa cenosi si sviluppa in prevalenza su suoli da subacidi a neutro-alcalini, talora torbosi e soggetti a parziale inaridimento estivo. Distribuzione dell'alleanza: dall'Italia settentrionale fino in Calabria. L\u2019alleanza \u00e8 ampiamente distribuita nell\u2019Europea temperata. Queste comunit\u00e0 sono delle praterie seminaturali che, in assenza di sfalcio, evolvono, in tempi anche brevi, in comunit\u00e0 legnose dominate dalle specie di betulle e faggete.\nAlcune specie presenti nell'associazione: \"Cirsium palustre\", \"Molinia caerulea\", \"Serratula tinctoria\", \"Equisetum palustre\", \"Potentilla erecta\", \"Succisa pratensis\", \"Valeriana dioica\", \"Sanguisorba officinalis\", \"Genista tinctoria\", \"Valeriana officinalis\", \"Carex pallescens\", \"Carex panicea\", \"Carex davalliana\", \"Schoenus nigricans\", \"Lathyrus pratensis\", \"Festuca pratensis\", \"Festuca nigrescens\", \"Parnassia palustris\", \"Briza media\", \"Holcus lanatus\", \"Juncus articulatus\", \"Selinum carvifolia\", \"Potentilla erecta\", \"Stachys officinalis\", \"Trifolium pratense\", \"Trifolium dubium\", \"Trifolium patens\", \"Centaurea nigrescens\", \"Ranunculus acris\" e \"Rumex acetosa\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Scorzonerinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Scorzonerinae \u00e8 il secondo clade che si \u00e8 separato dalla trib\u00f9.\nCon gli ultimi studi filogenetici da questo genere sono stati scorporati diverse sezioni (\"Takhtajaniantha\", \"Lipschitzia\", \" Ramaliella\", \"Epilasia\" e altre ancora trasformate in generi autonomi). Da questa operazione \"Scorzonera\" \u00e8 risultato un genere monofiletico con quattro cladi maggiori e poche specie isolate. La specie \"S. humilis\" appartiene al \"Scorzonera s.str. clade\", individuato dai seguenti caratteri: le brattee interne dell'involucro hanno una macchia rosso-scuro; le corolle sono gialle; gli acheni sono privi di carpoforo e di becco; l'epidermide degli acheni \u00e8 papillosa; il pappo \u00e8 persistente. Le altre specie del clade sono: \"S. parviflora\" e \"S. aristata\".\nIl numero cromosomico di \"S. humilis\" \u00e8: 2n = 14.\nVariabilit\u00e0.\nLa \"Scorzonea humilis\" \u00e8 una specie variabile. La variabilit\u00e0 si manifesta soprattutto nella forma e nelle dimensioni delle foglie: si possono trovare individui con foglie a lamina da ellittica a ovata con dimensioni variabili da larghezze di 3\u00a0cm e lunghezze di 15\u00a0cm a larghezze di 8\u00a0cm e lunghezze di 12\u00a0cm. Sono presenti anche individui con foglie a lamina lineare larga appena 2 \u2013 13\u00a0mm.\nSinonimi.\nSono elencati alcuni sinonimi per questa entit\u00e0:\nSpecie simili.\nNell'ambito del gruppo le \"scorzonerine\" sono abbastanza simili tra di loro. Nella flora spontanea italiana possiamo distinguere altre cinque specie simili alla \"Scorzonera humilis\" i cui caratteri pi\u00f9 distintivi sono indicati di seguito:\nAltre notizie.\nLa scorzonera di minore in altre lingue \u00e8 chiamata nei seguenti modi:"}
{"id": "4366897", "revid": "158913", "url": "https://it.wikipedia.org/wiki?curid=4366897", "title": "Donald Watson", "text": "Biografia.\nVegetariano sin dal 1924, si dichiar\u00f2 obiettore di coscienza durante la seconda guerra mondiale.\nIl 1\u00ba novembre 1944 fond\u00f2 assieme a Elsie Shrigley la Vegan Society, dopo che la Vegetarian Society non aveva accettato la proposta \u2013 dettata, secondo i sostenitori, dalla necessit\u00e0 di non collaborare allo sfruttamento delle mucche e all'uccisione dei vitelli \u2013 di escludere i latticini dai prodotti considerati vegetariani. Il termine \u00abvegan\u00bb fu coniato, sempre assieme a Elsie Shrigley, prendendo le prime e le ultime lettere della parola \u00abvegetarian\u00bb.\nWatson scrisse i testi di \"The Vegan News\", una rivista in cui furono spiegate le ragioni della scissione; lo scritto si concludeva con un motteggio satirico: \"Dammi da bere un whisky, ho sete\". \"Dovresti bere latte, il latte fa buon sangue\". \"Ma io non sono assetato di sangue\"."}
{"id": "4366898", "revid": "466539", "url": "https://it.wikipedia.org/wiki?curid=4366898", "title": "Siemens Open 2007 - Singolare", "text": "Il singolare del torneo di tennis Siemens Open 2007, facente parte dell'ATP Challenger Series, ha avuto come vincitore Pablo Cuevas che ha battuto in finale Dominik Meffert 6-3, 6-4."}
{"id": "4366900", "revid": "466539", "url": "https://it.wikipedia.org/wiki?curid=4366900", "title": "Siemens Open 2007 - Doppio", "text": "Il doppio del torneo di tennis Siemens Open 2007, facente parte dell'ATP Challenger Series, ha avuto come vincitori Raemon Sluiter e Peter Wessels che hanno battuto in finale Rohan Bopanna e Pablo Cuevas 7-66, 7-5."}
{"id": "4366902", "revid": "599013", "url": "https://it.wikipedia.org/wiki?curid=4366902", "title": "Comerica Bank Challenger 2007 - Singolare", "text": "Il singolare del torneo di tennis Comerica Bank Challenger 2007, facente parte dell'ATP Challenger Series, ha avuto come vincitore Donald Young che ha battuto in finale Bobby Reynolds 7-5, 6-0."}
{"id": "4366903", "revid": "122161741", "url": "https://it.wikipedia.org/wiki?curid=4366903", "title": "Saggio di Selivanov", "text": "Il saggio di Selivanov (meglio noto come saggio di Seliwanoff) \u00e8 un test chimico utilizzato in laboratorio per la distinzione tra zuccheri chetosi ed aldosi. Il saggio fu ideato nel 1887 dal chimico russo F\u00ebdor F\u00ebdorovi\u010d Selivanov da cui prende il nome. Il principio su cui si basa il saggio \u00e8 la differente reattivit\u00e0 della funzione aldeidica rispetto alla funzione chetonica, rispettivamente caratteristiche degli aldosi e dei chetosi.\nProcedimento.\nSi discioglie lo zucchero in esame in H2O, si addiziona il reattivo di Selivanov (resorcina + H2O + HCl concentrato) e si fa riscaldare la soluzione ottenuta a bagnomaria per circa 5 minuti. La comparsa di una colorazione rosso-ciliegia determiner\u00e0 la presenza di uno zucchero chetoso nella soluzione. Il saggio quindi distingue chetosi da aldosi dando rispettivamente esito positivo (comparsa della colorazione) o esito negativo (assenza di colorazione: la soluzione rimane trasparente).\nReazione.\nL'ambiente acido fornito dall'acido cloridrico concentrato assieme al calore promuovono la deidratazione dello zucchero a furfurale (per i chetopentosi) o ad idrossimetilfurfurale (per i chetoesosi), reazione che non avviene per gli aldosi, o comunque impiega molto pi\u00f9 tempo per avvenire. Il gruppo aldeidico del furfurale reagisce col resorcinolo dando un intermedio che a sua volta si ossida ciclizzandosi in modo da ottenere la molecola finale che d\u00e0 il colore caratteristico alla soluzione con esito positivo."}
{"id": "4366904", "revid": "1442080", "url": "https://it.wikipedia.org/wiki?curid=4366904", "title": "Comerica Bank Challenger 2007 - Doppio", "text": "Il doppio del torneo di tennis Comerica Bank Challenger 2007, facente parte dell'ATP Challenger Series, ha avuto come vincitori Rajeev Ram e Bobby Reynolds che hanno battuto in finale John-Paul Fruttero e Cecil Mamiit 65-7, 6-3, [10-7]."}
{"id": "4366905", "revid": "599013", "url": "https://it.wikipedia.org/wiki?curid=4366905", "title": "Cuenca Challenger 2007 - Singolare", "text": "Il singolare del torneo di tennis Cuenca Challenger 2007, facente parte dell'ATP Challenger Series, ha avuto come vincitore Leonardo Mayer che ha battuto in finale Thomaz Bellucci 6-3, 6-2."}
{"id": "4366906", "revid": "599013", "url": "https://it.wikipedia.org/wiki?curid=4366906", "title": "Cuenca Challenger 2007 - Doppio", "text": "Il doppio del torneo di tennis Cuenca Challenger 2007, facente parte dell'ATP Challenger Series, ha avuto come vincitori Bruno Soares e Marcio Torres che hanno battuto in finale Brian Dabul e Eric Nunez 7-66, 3-6, [11-9]."}
{"id": "4366907", "revid": "1442080", "url": "https://it.wikipedia.org/wiki?curid=4366907", "title": "Manchester Trophy 2007 - Singolare", "text": "Il singolare del torneo di tennis Manchester Trophy 2007, facente parte dell'ATP Challenger Series, ha avuto come vincitore Harel Levy che ha battuto in finale Travis Rettenmaier 6-2, 6-4."}
{"id": "4366908", "revid": "1442080", "url": "https://it.wikipedia.org/wiki?curid=4366908", "title": "Manchester Trophy 2007 - Doppio", "text": "Il doppio del torneo di tennis Manchester Trophy 2007, facente parte dell'ATP Challenger Series, ha avuto come vincitori Rohan Bopanna e Aisam-ul-Haq Qureshi che hanno battuto in finale Jesse Huta Galung e Michael Ryderstedt 4-6, 6-3, [10-5]."}
{"id": "4366909", "revid": "919135", "url": "https://it.wikipedia.org/wiki?curid=4366909", "title": "2701", "text": "Duemilasettecentouno (2701) \u00e8 il numero naturale dopo il 2700 e prima del 2702.\nFisica.\n0,002701x2,701= 0,007295401, valore paragonabile alla costante di struttura fine, indicata con la lettera greca \u03b1.\nAstronomia.\n2701 Cherson \u00e8 un asteroide."}
{"id": "4366911", "revid": "92723", "url": "https://it.wikipedia.org/wiki?curid=4366911", "title": "Riviera di Rimini Challenger 2007 - Singolare", "text": "Il singolare del torneo di tennis Riviera di Rimini Challenger 2007, facente parte dell'ATP Challenger Series, ha avuto come vincitore Oliver Marach che ha battuto in finale Daniel K\u00f6llerer che si \u00e8 ritirato sul punteggio di 4-6, 2-0."}
{"id": "4366912", "revid": "1442080", "url": "https://it.wikipedia.org/wiki?curid=4366912", "title": "Riviera di Rimini Challenger 2007 - Doppio", "text": "Il doppio del torneo di tennis Riviera di Rimini Challenger 2007, facente parte dell'ATP Challenger Series, ha avuto come vincitori Carlos Poch-Gradin e Santiago Ventura che hanno battuto in finale Leonardo Azzaro e Alessandro Motti 6-4, 6-1."}
{"id": "4366913", "revid": "952962", "url": "https://it.wikipedia.org/wiki?curid=4366913", "title": "Vyanda", "text": "Vyanda \u00e8 un comune del Burundi situato nella provincia di Bururi con 29.685 abitanti (censimento 2008).\nSuddivisione amministrativa.\nIl comune \u00e8 suddiviso in 16 colline."}
{"id": "4366914", "revid": "92723", "url": "https://it.wikipedia.org/wiki?curid=4366914", "title": "Togliatti Challenger 2007 - Singolare", "text": "Il singolare del torneo di tennis Togliatti Challenger 2007, facente parte dell'ATP Challenger Series, ha avuto come vincitore Dudi Sela che ha battuto in finale Michail Ledovskich 7-64, 6-3."}
{"id": "4366915", "revid": "92723", "url": "https://it.wikipedia.org/wiki?curid=4366915", "title": "Togliatti Challenger 2007 - Doppio", "text": "Il doppio del torneo di tennis Togliatti Challenger 2007, facente parte dell'ATP Challenger Series, ha avuto come vincitori Johan Brunstr\u00f6m e Mohammad Ghareeb che hanno battuto in finale Ivan Cerovic e Pierrick Ysern 7-64, 4-6, [13-11]."}
{"id": "4366919", "revid": "1904508", "url": "https://it.wikipedia.org/wiki?curid=4366919", "title": "Broglia", "text": "I Broglia di Chieri furono un'antica famiglia italiana, conti di Casalborgone, Mombello, Revello, signori di Arignano, Cortandone, Fontanetto, Chieri, Cocconato, Monale, Montaldo, Pont Canavese, Santena.\nStoria.\nI Broglia, originari di Chieri, appartennero dal XII secolo all'albergo di militi dei Gribaldenghi, un ramo dei Visconti di Baldissero. \nArdizzone I Broglia fu padre di Guglielmo, decurione di Chieri citato nel 1245 per delle donazioni fatte dal comune di Chieri ai Cavalieri templari e di Umberto, Senatore del Consiglio Sovrano di Chieri, morto nel 1253 e padre di Ardizzone II che ospit\u00f2 l'imperatore Enrico VII di Lussemburgo nel suo palazzo di Chieri nel 1310 e che, a sua volta, fu padre di Melanino. \nMelanino fu padre di Ardizzone III, di Saglambino e di Simone Decurione di Chieri.\nSaglambino fu padre di Enrietto, decurione di Chieri nel 1366, e padre del condottiero Ceccolo Broglia (1352-1400). \nSimone, morto nel 1394, fu padre di Giovanni di Broglia, signore di Arignano, che compr\u00f2 nel 1400 il Castello di Arignano da Giacopo Gribaldo primo marito di Margherita Lovencito.\nGiovanni di Broglia, Signore di Arignano, figlio di Simone spos\u00f2 Margherita di Lovencito ed ebbe: Giovannino marito di. Andrietta Villa, Fiorina moglie di Leone Gribaldo e Amedeo marito di Caterina Dodola. Risposatosi con Beatrice Merlo de Merlenghi ebbe: il canonico Stefano, Matteo marito di Anna Parpaglia e Domenico (1504-1521) marito di.Bartolomea Villa.\nPietro di Broglia, figlio di Bernardino si spos\u00f2 nel 1521 con Anna Nicolina Bertone. Fu padre di: Bernardino marito di Francesca Peletta (1538-1596), morto nel 1588, e a sua volta padre di: Amedeo marito di Angelica Tana, Giulio Cesare, monaco di Casanova, Flaminio padre domenicano, Caterina sposata nel 1581 con Antonio Valfredo e nel 1600 con Giorgio Bertone di Revigliasco, Nicoline; sposata prima con Ettore Quarino di Lovencito e nel 1630 con Federico Ferrero. Amedeo di Broglia (1560-1626), conte di Cortandone e maggiordomo dal 1619 della duchessa Caterina di Savoia, figlio di Bernardino Conte di Cortadona, fu padre di Carlo Bernardino che spos\u00f2 nel 1628 Silvia Argentero, Vittorio Emanuele, vicario generale della diocesi di Vercelli, Pietro Geronimo Barone di Santena, Leonora moglie prima di Amedeo di Biandrate conte di Saint-Georges e poi di Agostino Lodovico Trabucco conte di Castagnetto, Francesco Maria Broglia (1611-1656), paggio del duca Maurizio di Savoia e capitano degli archibugieri a cavallo che prese servizio in Francia nel 1644 e spos\u00f2 Caterina Vassallo contessa di Favria. Victor-Maurice de Broglie (1640-1720), figlio di Francesco Maria diede luogo alla linea francese della Casata di Broglie che avrebbe annoverato tre marescialli, duchi e pari di Francia, e sarebbe stata compresa a met\u00e0 del sec. XVIII fra i casati principeschi dell'Impero.\nRamo dei Broglia signori di Casalborgone.\nMario Broglia Conte di Casalborgone (1574-1640) figlio di Gasparro e marito di Caterina de San Martino d'Aglio fu padre di Pietro Luigi Lodovico (1606-1675) marito di Margherita Beggiamo di Sant'Albano (1650 -1725) e a sua volta padre di Mario Felice (1653-1701) marito di Caterina Maria Purpurato e di Elena (1650 -1725) che spos\u00f2 nel 1672 Emanuele Felice Umberto di Savoia (1645 -1680), Marchese di Mulazzano, Conte di Gonzole e Signore di Palazzo dal 1663. Gian Pietro Lodovico Broglia Conte di Casalborgone (1683-1753) figlio di Mario Felice spos\u00f2 Isabella Francesca Incisa (1680-1753), figlia di Paolo Domenico d'Incisa del Marchesato di Ceva e dama d'onore della duchessa Maria Giovanna Battista di Savoia-Nemours. Gian Pietro fu padre di: Mario Domenico (1712-1794) marito di Leonora Cocconito e di Giuseppe Silvio Domenico (1724-1787), abate; Mario Domenico fu a sua volta padre di Giuseppe Maria marito di Vittoria Valpurga di Cuorgn\u00e8 e di Francesco Maria marito di Celeste d'Alcourt de Belzun, Giuseppe Maria (1747-1817) fu padre di Mario Broglia (1796-1857) marito di Eufrasia Contessa Lodi Ceveris e padre a sua volta di Carlo Felice (.1826-1891) che partecip\u00f2 alla Guerra di Crimea e spos\u00f2 Emma Contessa Villa di Villastellone. Clementina Broglia (1859-1888) figlia di Carlo Felice e moglie di Costantino Conte Morozzo della Rocca fu l'ultima discendente di questo ramo. Cristina Broglia sorella di Maria Domenico spos\u00f2 Carlo Alpini Conte di Vignole."}
{"id": "4366920", "revid": "1305772", "url": "https://it.wikipedia.org/wiki?curid=4366920", "title": "FAI Cup 2008", "text": "La FAI Cup 2008 \u00e8 stata la 85\u00aa edizione dell'omonima manifestazione.\nLa finale \u00e8 stata disputata il 23 novembre 2008 al Royal Dublin Society di Dublino tra Derry City e Bohemians, terminando con il successo di questi ultimi per 6-4 dopo i calci di rigore.\nCalendario.\nPrimo turno.\nGli incontri del primo turno si sono disputati il 30 marzo 2008.\nSecondo turno.\nGli incontri del secondo turno si sono disputati il 20 aprile 2008, fatta eccezione per l'incontro tra Corduff e St. Mary's che si \u00e8 svolto il 13 aprile 2008.\nTerzo turno.\nGli incontri del terzo turno si sono disputati l'8 giugno 2008.\nQuarto turno.\nGli incontri del quarto round si sono disputati il 17 agosto 2008.\nQuarti di finale.\nGli incontri dei quarti di finale si sono disputati tra l'11 e il 14 settembre 2008. I replay si sono disputati tra il 16 e il 30 settembre 2008.\nSemifinali.\nLe semifinali si sono disputate rispettivamente il 24 e il 26 ottobre 2008.\nFinale.\nLa finale si \u00e8 disputata Domenica 23 novembre 2008 al Royal Dublin Society di Dublino e ha visto prevalere il Bohemians sul Derry City, per il Bohemians si tratta della settima FAI Cup vinta. Questa \u00e8 stata inoltre la prima finale di FAI Cup della storia decisa dai calci di rigore."}
{"id": "4366921", "revid": "1442080", "url": "https://it.wikipedia.org/wiki?curid=4366921", "title": "Challenger Banque Nationale de Granby 2007 - Singolare", "text": "Il singolare del torneo di tennis Challenger Banque Nationale de Granby 2007, facente parte dell'ATP Challenger Series, ha avuto come vincitore Takao Suzuki che ha battuto in finale Lu Yen-Hsun 6-4, 6-4."}
{"id": "4366922", "revid": "1442080", "url": "https://it.wikipedia.org/wiki?curid=4366922", "title": "Challenger Banque Nationale de Granby 2007 - Doppio", "text": "Il doppio del torneo di tennis Challenger Banque Nationale de Granby 2007, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Satoshi Iwabuchi e Philip Stolt 6-2, 7-64."}
{"id": "4366923", "revid": "599013", "url": "https://it.wikipedia.org/wiki?curid=4366923", "title": "Fifth Third Bank Tennis Championships 2007 - Singolare", "text": "Il singolare del torneo di tennis Fifth Third Bank Tennis Championships 2007, facente parte dell'ATP Challenger Series, ha avuto come vincitore John Isner che ha battuto in finale Brian Wilson 69-7, 6-3, 6-4."}
{"id": "4366925", "revid": "599013", "url": "https://it.wikipedia.org/wiki?curid=4366925", "title": "Fifth Third Bank Tennis Championships 2007 - Doppio", "text": "Il doppio del torneo di tennis Fifth Third Bank Tennis Championships 2007, facente parte dell'ATP Challenger Series, ha avuto come vincitori Brendan Evans e Ryan Sweeting che hanno battuto in finale Ross Hutchins e Phillip Simmonds 6-4, 6-4."}
{"id": "4366926", "revid": "1442080", "url": "https://it.wikipedia.org/wiki?curid=4366926", "title": "Nottingham Challenger 2007 - Singolare", "text": "Il singolare del torneo di tennis Nottingham Challenger 2007, facente parte dell'ATP Challenger Series, ha avuto come vincitore Alun Jones che ha battuto in finale Aisam-ul-Haq Qureshi 6-3, 4-6, 6-4."}
{"id": "4366927", "revid": "767487", "url": "https://it.wikipedia.org/wiki?curid=4366927", "title": "Charter school", "text": "Le charter school nel sistema scolastico degli Stati Uniti, sono delle scuole private, soprattutto primarie o secondarie, che godono di un particolare statuto di autonomia, legato a un sistema di finanziamento misto al quale contribuiscono fondi pubblici e privati. Esse, infatti, oltre a donazioni private ricevono finanziamenti pubblici (inferiori rispetto a quelli delle scuole pubbliche) in cambio di un assoggettamento ad un minor numero di regole, leggi e vincoli statutari. \nPertanto, esse sono pi\u00f9 autonome dei corrispondenti istituti pubblici e statali. Le charter school sono considerate, in genere, migliori delle scuole pubbliche in termini di risultati scolastici. \nIn alcuni casi, le scuole sono di propriet\u00e0 di privati, come pu\u00f2 essere il caso di hedge fund. \nLe Charter schools sono un esempio di privatizzazione di asset pubblici.\nDescrizione.\nDotate di uno statuto di maggior autonomia, le \"charter school\" ricevono finanziamenti statali inferiori rispetto alle scuole pubbliche della stessa area. Di solito ricevono un contributo capitario, ossia un budget per ciascun studente che sceglie di iscriversi, mentre non ricevono nessun servizio di finanziamento per le strutture e le pulizie.\nNonostante ci\u00f2, le charter school sono parte del sistema di insegnamento pubblico e non sono autorizzate a far pagare alcuna retta ulteriore agli alunni che la scelgono. Se gli iscritti sono in soprannumero rispetto ai posti previsti, la scelta deve avvenire per sorteggio.\nDati statistici.\nIn un sondaggio del 2008, il 59% delle scuole interpellate dichiaravano di avere una lista di attesa di alunni, .\nOfferte formativa rispetto alle scuole convenzionali.\nAlcune charter school provvedono a fornire, oltre al normale programma, anche un ampliamento dell'offerta formativa, con l'inserimento di corsi extra su argomenti vari come, per esempio, arte, matematica o canto. Altre, invece, provano a dare un livello di istruzione superiore a quello delle scuole pubbliche vicine."}
{"id": "4366928", "revid": "400694", "url": "https://it.wikipedia.org/wiki?curid=4366928", "title": "Nottingham Challenger 2007 - Doppio", "text": "Il doppio del torneo di tennis Nottingham Challenger 2007, facente parte dell'ATP Challenger Series, ha avuto come vincitori Rohan Bopanna e Aisam-ul-Haq Qureshi che hanno battuto in finale Mustafa Ghouse e Josh Goodall 6-3, 7-65."}
{"id": "4366931", "revid": "92723", "url": "https://it.wikipedia.org/wiki?curid=4366931", "title": "Penza Cup 2007 - Singolare", "text": "Il singolare del torneo di tennis Penza Cup 2007, facente parte dell'ATP Challenger Series, ha avuto come vincitore Benedikt Dorsch che ha battuto in finale Michail Ledovskich 7-5, 5-7, 6-1."}
{"id": "4366932", "revid": "92723", "url": "https://it.wikipedia.org/wiki?curid=4366932", "title": "Penza Cup 2007 - Doppio", "text": "Il doppio del torneo di tennis Penza Cup 2007, facente parte dell'ATP Challenger Series, ha avuto come vincitori Aleksandr Krasnoruckij e Aleksandr Kudrjavcev che hanno battuto in finale Murad Inoyatov e Denis Istomin 6-1, 4-6, [10-4]."}
{"id": "4366933", "revid": "1543377", "url": "https://it.wikipedia.org/wiki?curid=4366933", "title": "Demon Gaze", "text": " \u00e8 un videogioco di ruolo sviluppato da Kadokawa Games e Experience per la PlayStation Vita, pubblicato il 24 gennaio 2013.\nIl gioco \u00e8 ambientato millenni dopo gli eventi del suo prequel, \"Students of the Round\", creato dagli stessi sviluppatori. Il giocatore controlla Oz, un ragazzo che possiede il potere di un occhio magico, in grado di sigillare i demoni. Il gameplay si divide fra l'esplorazione dei \"dungeon\" e momenti nella taverna del gioco, in cui si possono stringere rapporti con NPC e spendere soldi guadagnati.\nModalit\u00e0 di gioco.\nNel gioco, come gi\u00e0 detto si assume il ruolo di Oz, ragazzo dal misterioso occhio magico che gli conferisce l'abilit\u00e0 di sigillare i demoni. Il gioco permette di creare personaggi secondari che possono aiutarlo nelle sue missioni, scegliendo tra 7 classi e 5 razze differenti. Ci sono 45 illustrazioni di personaggi in tutto, le quali possono essere cambiate \"facendo un bagno\". I demoni nel gioco sono in parte macchine, e alcuni possono trasformarsi. Dopo che i demoni sono stati sconfitti, il giocatore pu\u00f2 evocarli in battaglia.\nOz viaggia attraverso i \"dungeon\" di Mythrid per uccidere i demoni e ottenere tesori, per poi tornare in citt\u00e0 con il suo bottino. Il bottino pu\u00f2 essere usato per pagare l'affitto alla taverna della Principessa Drago o per migliorare la squadra del giocatore. Mentre si \u00e8 alla taverna, i giocatori possono conversare con altri NPC tra i quali Fran Pendor, il barista, pu\u00f2 offrire della sidequest segrete. Nel gioco sar\u00e0 possibile anche cambiare la difficolt\u00e0 in corso tramite alcune stanze nei \"dungeon\" o dialoghi con alcuni NPC.\nMondo.\nIl mondo di Mythrid, \u00e8 diviso in sei regioni: il castello di Grimodal, la Citt\u00e0 Vecchia (Rossa e Blu), il Cimitero degli Schiavi, il Sipario degli Alberi Stella e la Taverna della principessa Drago.\nSviluppo.\nL'uscita del gioco in Giappone \u00e8 avvenuta il 24 gennaio 2013. Alcuni mostri dal prequel, \"Students of the Round\", sono presenti in \"Demon Gaze\" ma il gioco presenta anche nuovi \"dungeon\" e nuovi demoni-macchine. Il gioco include alcuni doppiatori Giapponesi famosi quali Saori Hayami, Atsuko Tanaka e Yukari Tamura."}
{"id": "4366934", "revid": "1442080", "url": "https://it.wikipedia.org/wiki?curid=4366934", "title": "Pozna\u0144 Porsche Open 2007 - Singolare", "text": "Il singolare del torneo di tennis Pozna\u0144 Porsche Open 2007, facente parte dell'ATP Challenger Series, ha avuto come vincitore Raemon Sluiter che ha battuto in finale J\u00falio Silva 6-4, 6-3."}
{"id": "4366936", "revid": "1442080", "url": "https://it.wikipedia.org/wiki?curid=4366936", "title": "Pozna\u0144 Porsche Open 2007 - Doppio", "text": "Il doppio del torneo di tennis Pozna\u0144 Porsche Open 2007, facente parte dell'ATP Challenger Series, ha avuto come vincitori Marc L\u00f3pez e Santiago Ventura che hanno battuto in finale Flavio Cipolla e Ivo Klec 6-2, 5-7, [10-3]."}
{"id": "4366938", "revid": "599013", "url": "https://it.wikipedia.org/wiki?curid=4366938", "title": "Guzzini Challenger 2007 - Singolare", "text": "Il singolare del torneo di tennis Guzzini Challenger 2007, facente parte dell'ATP Challenger Series, ha avuto come vincitore Wang Yeu-tzuoo che ha battuto in finale Andrej Golubev 6-3, 3-6, 6-4."}
{"id": "4366939", "revid": "599013", "url": "https://it.wikipedia.org/wiki?curid=4366939", "title": "Guzzini Challenger 2007 - Doppio", "text": "Il doppio del torneo di tennis Guzzini Challenger 2007, facente parte dell'ATP Challenger Series, ha avuto come vincitori Fabio Colangelo e Serhij Stachovs'kyj che hanno battuto in finale Xin-Yuan Yu e Zeng Shaoxuan 1-6, 7-63, [10-7]."}
{"id": "4366940", "revid": "666668", "url": "https://it.wikipedia.org/wiki?curid=4366940", "title": "BH Tennis Open International Cup 2007 - Singolare", "text": "Il singolare del torneo di tennis BH Tennis Open International Cup 2007, facente parte dell'ATP Challenger Series, ha avuto come vincitore Brian Dabul che ha battuto in finale Eduardo Schwank 64-7, 7-65, 6-3."}
{"id": "4366942", "revid": "1442080", "url": "https://it.wikipedia.org/wiki?curid=4366942", "title": "BH Tennis Open International Cup 2007 - Doppio", "text": "Il doppio del torneo di tennis BH Tennis Open International Cup 2007, facente parte dell'ATP Challenger Series, ha avuto come vincitori Santiago Gonz\u00e1lez e Bruno Soares che hanno battuto in finale Marcio Torres e Nicolas Tourte 612-7, 6-4, [10-5]."}
{"id": "4366944", "revid": "92723", "url": "https://it.wikipedia.org/wiki?curid=4366944", "title": "Mordovia Cup 2007 - Singolare", "text": "Il singolare del torneo di tennis Mordovia Cup 2007, facente parte dell'ATP Challenger Series, ha avuto come vincitore Michail Kuku\u0161kin che ha battuto in finale Ivan Serheev 6-3, 6-1."}
{"id": "4366945", "revid": "767487", "url": "https://it.wikipedia.org/wiki?curid=4366945", "title": "Bianca Maria", "text": "Origine e diffusione.\n\u00c8 un nome composto, formato dall'unione di Bianca e Maria.\nOnomastico.\nL'onomastico si pu\u00f2 festeggiare lo stesso giorno dei nomi Bianca e Maria. In alternativa si pu\u00f2 festeggiare anche il 5 agosto, in memoria della Madonna della Neve, in onore della quale questo nome viene talvolta imposto."}
{"id": "4366946", "revid": "92723", "url": "https://it.wikipedia.org/wiki?curid=4366946", "title": "Mordovia Cup 2007 - Doppio", "text": "Il doppio del torneo di tennis Mordovia Cup 2007, facente parte dell'ATP Challenger Series, ha avuto come vincitori Antal Van Der Duim e Boy Westerhof che hanno battuto in finale Aleksej Kedrjuk e Uros Vico 2-6, 7-63, [11-9]."}
{"id": "4366947", "revid": "1442080", "url": "https://it.wikipedia.org/wiki?curid=4366947", "title": "Open Castilla y Le\u00f3n 2007 - Singolare", "text": "Il singolare del torneo di tennis Open Castilla y Le\u00f3n 2007, facente parte dell'ATP Challenger Series, ha avuto come vincitore Fernando Verdasco che ha battuto in finale Alun Jones 6-2, 6-4."}
{"id": "4366948", "revid": "1442080", "url": "https://it.wikipedia.org/wiki?curid=4366948", "title": "Open Castilla y Le\u00f3n 2007 - Doppio", "text": "Il doppio del torneo di tennis Open Castilla y Le\u00f3n 2007, facente parte dell'ATP Challenger Series, ha avuto come vincitori Rohan Bopanna e Aisam-ul-Haq Qureshi che hanno battuto in finale Michel Kratochvil e Gilles M\u00fcller 7-68, 6-3."}
{"id": "4366950", "revid": "1442080", "url": "https://it.wikipedia.org/wiki?curid=4366950", "title": "Tampere Open 2007 - Singolare", "text": "Il singolare del torneo di tennis Tampere Open 2007, facente parte dell'ATP Challenger Series, ha avuto come vincitore \u00c9ric Prodon che ha battuto in finale Peter Luczak 64-7, 6-4, 6-4."}
{"id": "4366952", "revid": "1442080", "url": "https://it.wikipedia.org/wiki?curid=4366952", "title": "Tampere Open 2007 - Doppio", "text": "Il doppio del torneo di tennis Tampere Open 2007, facente parte dell'ATP Challenger Series, ha avuto come vincitori Johan Brunstr\u00f6m e Mohammad Ghareeb che hanno battuto in finale Jukka Kohtamaki e Mika Purho 6-2, 7-65."}
{"id": "4366955", "revid": "599013", "url": "https://it.wikipedia.org/wiki?curid=4366955", "title": "Timi\u0219oara Challenger 2007 - Singolare", "text": "Il singolare del torneo di tennis Timi\u0219oara Challenger 2007, facente parte dell'ATP Challenger Series, ha avuto come vincitore Victor H\u0103nescu che ha battuto in finale Santiago Ventura 7-62, 6-3."}
{"id": "4366956", "revid": "1442080", "url": "https://it.wikipedia.org/wiki?curid=4366956", "title": "Timi\u0219oara Challenger 2007 - Doppio", "text": "Il doppio del torneo di tennis Timi\u0219oara Challenger 2007, facente parte dell'ATP Challenger Series, ha avuto come vincitori Marcel Granollers e Santiago Ventura che hanno battuto in finale Lazar Magdinchev e Predrag Rusevski 6-1, 6-4."}
{"id": "4366957", "revid": "163662", "url": "https://it.wikipedia.org/wiki?curid=4366957", "title": "Bagnanti alla Grenouill\u00e8re", "text": "Bagnanti a La Grenouill\u00e8re \u00e8 un dipinto a olio su tela (73x92 cm) di Claude Monet, datato 1869 e conservato nella National Gallery di Londra. \u00c8 firmato e datato.\nStoria.\nNegli anni sessanta dell'Ottocento Monet era un pittore squattrinato ma con idee radicali che, con un gruppo di amici, diede origine a una pittura che confluir\u00e0 presto nella corrente impressionista.\nLa sua poetica artistica era desiderosa di ritrarre l'istante nel quotidiano, lavorando all'aria aperta nei luoghi amati dalla piccola borghesia di cui faceva parte, come al ritrovo della Grenouill\u00e8re, dove faceva il bagno nelle acque della Senna. Tale posto era chiamato \"stagno delle rane\" per la presenza di donne di facili costumi che rallegravano i visitatori parigini ed erano popolarmente soprannominate \"rane\" (\"Grenouilles\"). Qui l'artista, che nel 1869 pass\u00f2 le vacanze estive nelle vicinanze, piazz\u00f2 il suo cavalletto con l'intento di trarre un bozzetto per un'opera di maggiori dimensioni, presentata poi senza successo al Salon del 1870 e successivamente perduta.\nQuello che doveva essere il bozzetto, oggi alla National Gallery, venne poi firmato per essere venduto e fruttare qualche soldo: fa parte del gruppo dei primissimi dipinti impressionisti. I raggi X hanno dimostrato che l'opera richiese pi\u00f9 di una seduta, con alcuni pentimenti: il lavoro venne sospeso e ricominciato capovolgendo la tela. Inoltre l'artista corresse, probabilmente nel suo studio, la posizione di alcune barche. Lo spirito della giusta \"impressione\" richiese dunque un lungo lavoro prima di essere catturato in modo soddisfacente.\nQuello stesso anno alla Grenouill\u00e8re lavorarono altri amici di Monet, tra cui Renoir (dipinto \"La Grenouill\u00e8re\" oggi a Stoccolma). L'opera \u00e8 entrata nel museo londinese nel 1979.\nDescrizione e stile.\nSulle rive ombrose della Senna l'artista dipinse alcune barche di legno ormeggiate nei pressi di un paio di pontili. A sinistra alcune donne con abiti colorati e accollati rappresentano due signore \"per bene\", che si recavano in tale luogo per conversare, guardare e farsi guardare. A sinistra un uomo azzimato con giacca e cappello \u00e8 avvicinato da due donne in costume da bagno, incuranti di farsi vedere cos\u00ec abbigliate in un luogo pubblico frequentato da uomini. Probabilmente stanno tentando un approccio amoroso, come sembrerebbe suggerire la posa civettuola di una di esse che si inclina poggiando una mano sui fianchi.\nQueste figure stanno su un lungo pontile che portava a un isolotto e un bar galleggiante, come si vede in un dipinto dell'artista al Metropolitan Museum. Dietro di esso alcune veloci pennellate indicano un gruppo di teste, forse una lezione di nuoto.\nColpisce il contrasto tra le zone di luce ai lati e le barche scure in primo piano al centro, che occupano un buon terzo della tela. A sinistra la luce investe infatti un albero dalla folta chioma, a destra si riflette nell'acqua, col procedimento, diventato poi tipico, di usare pennellate rapide e informali, in modo da dare al dipinto un carattere pi\u00f9 spontaneo rispetto alle convenzioni accademiche allora in uso. Per fare ci\u00f2 l'artista aveva a disposizione alcune recenti innovazioni tecniche, come i pennelli piatti e squadrati che erano tenuti saldamente dalla ghiera metallica."}
{"id": "4366958", "revid": "1442080", "url": "https://it.wikipedia.org/wiki?curid=4366958", "title": "Trani Cup 2007 - Singolare", "text": "Il singolare del torneo di tennis Trani Cup 2007, facente parte dell'ATP Challenger Series, ha avuto come vincitore Flavio Cipolla che ha battuto in finale Pablo And\u00fajar 4-6, 6-2, 6-4."}
{"id": "4366959", "revid": "1442080", "url": "https://it.wikipedia.org/wiki?curid=4366959", "title": "Trani Cup 2007 - Doppio", "text": "Il doppio del torneo di tennis Trani Cup 2007, facente parte dell'ATP Challenger Series, ha avuto come vincitori Leonardo Azzaro e Daniele Giorgini che hanno battuto in finale Fabio Colangelo e Alessandro Motti 6-2, 7-5."}
{"id": "4366960", "revid": "212348", "url": "https://it.wikipedia.org/wiki?curid=4366960", "title": "Randy Hultgren", "text": "Biografia.\nNato e cresciuto nell'Illinois, Hultgren intraprese presto la strada della politica aderendo al Partito Repubblicano.\nNel 1998 ottenne un seggio alla \"Camera dei Rappresentanti dell'Illinois\" dopo il ritiro del compagno di partito Peter Roskam, che si era candidato alla Camera dei Rappresentanti nazionale ed era stato sconfitto nelle primarie da Judy Biggert. Hultgren serv\u00ec all'interno della legislatura statale per tredici anni, fino a quando nel 2011 approd\u00f2 al Congresso dopo aver sconfitto il deputato democratico in carica Bill Foster.\nRiconfermato per altri tre mandati, fu sconfitto nel 2018 dall'avversaria democratica Lauren Underwood e lasci\u00f2 la Camera dopo otto anni di permanenza.\nHultgren, che si definisce un repubblicano conservatore, \u00e8 sposato e ha quattro figli."}
{"id": "4366961", "revid": "287204", "url": "https://it.wikipedia.org/wiki?curid=4366961", "title": "Beta-glucani", "text": ""}
{"id": "4366962", "revid": "1924342", "url": "https://it.wikipedia.org/wiki?curid=4366962", "title": "Thrift Shop", "text": "Thrift Shop \u00e8 un singolo del duo statunitense, rispettivamente rapper e produttore discografico, Macklemore &amp; Ryan Lewis insieme al cantante Wanz, estratto dall'album \"The Heist\" ottenendo inizialmente popolarit\u00e0 in Australia e Nuova Zelanda, e in seguito negli Stati Uniti e in Canada. Il singolo ha riscosso un successo planetario arrivando alla numero uno nella Billboard Hot 100 e in numerosi Paesi, tra cui Regno Unito, Irlanda, Francia e Paesi Bassi.\nAl 12 aprile 2013, il singolo ha venduto 510.000 copie nel Regno Unito, mentre \u00e8 risultato il singolo pi\u00f9 venduto di met\u00e0 anno del 2013 negli Stati Uniti, con oltre 5.558.000 copie vendute.\nVideo musicale.\nIl video che accompagna il singolo \u00e8 stato diretto dallo stesso Ryan Lewis e da Jon Jon Augustavo, pubblicato il 29 agosto 2012 sul canale YouTube di Ryan Lewis, raggiungendo 1.513.586.533 di visualizzazioni e arrivando cos\u00ec alla posizione n\u00ba3 della YouTube Top 100, dietro a \"Gentleman\" e a \"Gangnam Style\"."}
{"id": "4366964", "revid": "1318658", "url": "https://it.wikipedia.org/wiki?curid=4366964", "title": "Th\u00e9\u00e2tre du Vaudeville", "text": "Il Th\u00e9\u00e2tre du Vaudeville \u00e8 stata una sala per spettacoli parigina, oggi non pi\u00f9 esistente, ubicata in luoghi differenti nel corso dei secoli.\nStoria.\n1792-1838.\nIl teatro venne aperto il 17 gennaio 1792 in rue de Chartres-Saint-Honor\u00e9 (I \"arrondissement\"), nell'antico Vauxhall d'inverno (o Petit-Panth\u00e9on), una sala da ballo costruita dall'architetto Lenoir e sita su un suolo appartenuto all'ex-h\u00f4tel de Rambouillet negli anni 1770. I suoi direttori, Piis e Barr\u00e9, vi facevano rappresentare, principalmente, \u00ab petites pi\u00e8ces m\u00eal\u00e9es de couplets sur des airs connus \u00bb (piccoli pezzi con versi implementati su arie conosciute), e vaudeville del loro repertorio. Nel 1794 Joseph-Denis Doche venne inserito nell'orchestra del Vaudeville e per molti anni ebbe l'incarico di orchestrare le partiture delle nuove opere. Nel 1799, dopo una lite, Piis lasci\u00f2 l'associazione per fondare il th\u00e9\u00e2tre des Troubadours.\nCon l'avvento del Primo Impero vennero vietati i pezzi di satira politica. Barr\u00e9 torno quindi alle \"com\u00e9dies de galeries\", mettendo in scena lavori con personaggi storici. L'attrice Virginie D\u00e9jazet vi fece il suo debutto nel 1807 e Joseph-Denis Doche venne nominato a capo dell'orchestra del Vaudeville nel 1810. Sar\u00e0 in seguito noto per le arie da lui composte per il teatro: se ne contano pi\u00f9 di 500 fra le quali \"Fanchon la vielleuse\", \"La Belle au bois dormant,\" etc. Barr\u00e9 venne sostituito, nel 1815, dall'attore e autore drammatico Marc-Antoine Desaugiers che recit\u00f2 nelle prime opere di Eug\u00e8ne Scribe. Ma l'apertura del Th\u00e9\u00e2tre du Gymnase Marie Bell nel 1820, priv\u00f2 il Vaudeville dei suoi migliori elementi, Desaugiers fu costretto a lasciare il campo, nel 1822, a favore di Cyprien B\u00e9rard. Ritorn\u00f2 nel 1825 ma mor\u00ec poi nel 1827. Al suo posto and\u00f2 il marchese de Guerchy e l'attore Bernard L\u00e9on e quindi, nel settembre 1829, \u00c9tienne Arago. La sua intensa attivit\u00e0 (mise in scena pi\u00f9 di trenta lavori all'anno, molti di questi scritti da lui stesso) permise al Vaudeville di rinnovare i passati successi. Durante i Trois Glorieuses il teatro venne ribattezzato \"Th\u00e9\u00e2tre-National\".\n1838-1868.\nDopo il devastante incendio avvenuto nella notte tra il 16 e il 17 luglio 1838, il Vaudeville si trasfer\u00ec provvisoriamente al Gymnase, boulevard de Bonne-Nouvelle, prima di trasferirsi definitivamente a Place de la Bourse (II \"arrondissement\") nell'antica sala del th\u00e9\u00e2tre des Nouveaut\u00e9s, lasciata libera dalla compagnia dell'Op\u00e9ra-Comique. In questa sala venne rappresentata per la prima volta, nel 1852, \"La Dame aux cam\u00e9lias\" di Alexandre Dumas (figlio). Per la prima volta, un lavoro teatrale ebbe pi\u00f9 di cento rappresentazioni consecutive. \nGiuseppe Verdi, che assistette ad una delle rappresentazioni, ne prese il soggetto per la sua \"La traviata\" (1853). Eug\u00e8ne Labiche e Henri Meilhac vi rappresentarono alcune delle loro opere e Giulio Verne, \"Onze jours de si\u00e8ge\" nel 1861. La sala venne demolita nel 1869.\nDal 1868 ai nostri giorni.\nDal 1866 al 1868 venne costruito un nuovo th\u00e9\u00e2tre du Vaudeville sul boulevard des Capucines, all'angolo con la rue de la Chauss\u00e9e-d'Antin (IX \"arrondissement\"). Commissionato dalla municipalit\u00e0 di Parigi e progettato dall'architetto Auguste Magne sul luogo in cui sorgeva l'h\u00f4tel de Montmorency, presentava, al piano superiore, quattro cariatidi simboleggianti la Follia, la Commedia, la Satira e la Musica scolpite da Jules Salmson. La disposizione generale si ispirava direttamente alle facciate dei palazzi come era regola, a cavallo del secolo, per le facciate dei teatri e delle banche. L'esterno dell'edificio venne successivamente rivisto con l'aggiunta di una cupola ad angolo e l'inserimento di finestroni che vennero poi incorniciati da sei nuove cariatidi, progettate da un unico modello (ancora in loco), progettate da Jules Salmson (1823-1902). Il teatro ha un ingresso laterale al numero 3 di rue de la Chauss\u00e9e d'Antin, realizzato dopo la costruzione dell'edificio e e legato ad una ristrutturazione. Composto da due porte gemelle, \u00e8 sormontato da un Atlante e da due cariatidi.\nAlla fine degli anni 1920, il teatro venne acquisito dalla Paramount. Dopo importanti lavori di ristrutturazione, venne trasformato in una sala cinematografica, capace di 1900 posti, inaugurata il 24 novembre 1927, esistente ancora oggi con il nome di Gaumont-Op\u00e9ra."}
{"id": "4366968", "revid": "1008732", "url": "https://it.wikipedia.org/wiki?curid=4366968", "title": "William Elkin", "text": "Nato da Jane e Lewis Elkin, fu l'unico di cinque figli sopravvissuto fino all'et\u00e0 adulta. Dopo la morte del marito nel 1867, Jane viaggi\u00f2 all'estero per i successivi diciassette anni, portando con s\u00e9 William. In quegli anni impar\u00f2 a parlare fluentemente il tedesco e il francese, acquisendo anche una conoscenza di base della lingua italiana e spagnola. Conoscitore di generi musicali di diverse nazioni, mantenne un profondo amore per la musica per il resto della sua vita.\nAmmalatosi gravemente nel 1870, probabilmente di dissenteria, e, successivamente, avrebbe sofferto problemi di salute per il resto della sua vita. Dal 1872 studi\u00f2 ingegneria civile al politecnico di Stoccarda, dove si diplom\u00f2 nel 1876. In quegli anni per\u00f2 era nato in lui un profondo interesse per l'astronomia, e decise che il suo lavoro sarebbe stato in quel campo. Dopo la laurea, trascorse quattro anni lavorando presso l'Osservatorio di Strasburgo. Nel 1880 gli fu conferito il dottorato di ricerca presso l'Universit\u00e0 di Strasburgo, con una tesi sulla parallasse di Alfa Centauri.\nSuccessivamente, alla fine del 1880, Elkin part\u00ec per il Sudafrica, dove nel 1881 studi\u00f2 con David Gill le parallassi stellari.\nNel 1896 Elkin si spos\u00f2 con Catharine Adams, e nello stesso anno divenne direttore dell'Osservatorio Yale. Dopo quindici anni di osservazioni and\u00f2 in pensione all'et\u00e0 di 55 anni, a causa anche del suo cattivo stato di salute. Mor\u00ec nella sua casa di New Haven il 30 maggio 1933, all'et\u00e0 di 78 anni."}
{"id": "4366969", "revid": "599013", "url": "https://it.wikipedia.org/wiki?curid=4366969", "title": "Odlum Brown Vancouver Open 2007 - Singolare", "text": "Il singolare del torneo di tennis Odlum Brown Vancouver Open 2007, facente parte della categoria ATP Challenger Tour, ha avuto come vincitore Fr\u00e9d\u00e9ric Niemeyer che ha battuto in finale Sam Querrey 4-6, 6-4, 6-3."}
{"id": "4366970", "revid": "1442080", "url": "https://it.wikipedia.org/wiki?curid=4366970", "title": "Odlum Brown Vancouver Open 2007 - Doppio", "text": "Il doppio del torneo di tennis Odlum Brown Vancouver Open 2007, facente parte della categoria ATP Challenger Tour, ha avuto come vincitori Rik De Voest e Ashley Fisher che hanno battuto in finale Alex Kuznetsov e Donald Young 6-1, 6-2."}
{"id": "4366971", "revid": "640277", "url": "https://it.wikipedia.org/wiki?curid=4366971", "title": "William Lewis Elkin", "text": ""}
{"id": "4366972", "revid": "36426", "url": "https://it.wikipedia.org/wiki?curid=4366972", "title": "Bagnanti a La Grenouill\u00e8re", "text": ""}
{"id": "4366973", "revid": "1442080", "url": "https://it.wikipedia.org/wiki?curid=4366973", "title": "Levene Gouldin &amp; Thompson Tennis Challenger 2007 - Singolare", "text": "Il singolare del torneo di tennis Levene Gouldin &amp; Thompson Tennis Challenger 2007, facente parte dell'ATP Challenger Series, ha avuto come vincitore Thomas Johansson che ha battuto in finale Du\u0161an Vemi\u0107 6-4, 7-68."}
{"id": "4366978", "revid": "466539", "url": "https://it.wikipedia.org/wiki?curid=4366978", "title": "Podkoren", "text": "La Podkoren \u00e8 una pista di sci alpino che si trova a Kranjska Gora, in Slovenia. Dal 1984 sulla Podkoren si disputano gare valide per la Coppa del Mondo di sci alpino maschile e femminile.\nStoria.\nLa Podkoren fa parte di una manifestazione, la \"Coppa Vitranc\", che si svolge nella localit\u00e0 slovena di Kranjska Gora. Se precedentemente al 1984 le competizioni legate a questo trofeo si disputavano su un altro tracciato, da quell'anno questa pista \u00e8 diventata un appuntamento fisso per il Circo bianco.\nLa competizione che pi\u00f9 caratterizza il programma di gare sulla Podkoren \u00e8 lo slalom gigante, considerato uno dei pi\u00f9 impegnativi della Coppa del Mondo, in ogni caso anche lo slalom speciale ha, negli anni, raggiunto una sua consolidata tradizione. Nonostante l'arrivo di entrambe le gare sia posto ad un'altezza sul livello del mare poco elevata, la pista riesce quasi sempre a garantire condizioni accettabili, tanto che le cancellazioni sono piuttosto infrequenti.\nL'atleta pi\u00f9 vittorioso \u00e8 lo statunitense Ted Ligety, che ha ottenuto sei successi, tutti in slalom gigante seguito dall'italiano Alberto Tomba con cinque successi complessivi, tre slalom speciali e due slalom giganti."}
{"id": "4366979", "revid": "1442080", "url": "https://it.wikipedia.org/wiki?curid=4366979", "title": "Levene Gouldin &amp; Thompson Tennis Challenger 2007 - Doppio", "text": "Il doppio del torneo di tennis Levene Gouldin &amp; Thompson Tennis Challenger 2007, facente parte dell'ATP Challenger Series, ha avuto come vincitori Scott Oudsema e Ryan Sweeting che hanno battuto in finale Richard Bloomfield e Kyu-Tae Im 7-65, 7-5."}
{"id": "4366981", "revid": "1442080", "url": "https://it.wikipedia.org/wiki?curid=4366981", "title": "Credicard Citi Mastercard Tennis Cup 2007 - Singolare", "text": "Il singolare del torneo di tennis Credicard Citi Mastercard Tennis Cup 2007, facente parte dell'ATP Challenger Series, ha avuto come vincitore Brian Dabul che ha battuto in finale Michael Quintero 7-5, 7-5."}
{"id": "4366984", "revid": "1442080", "url": "https://it.wikipedia.org/wiki?curid=4366984", "title": "Credicard Citi Mastercard Tennis Cup 2007 - Doppio", "text": "Il doppio del torneo di tennis Credicard Citi Mastercard Tennis Cup 2007, facente parte dell'ATP Challenger Series, ha avuto come vincitori Eduardo Schwank e Horacio Zeballos che hanno battuto in finale John-Paul Fruttero e Izak Van Der Merwe 3-6, 6-3, [12-10]."}
{"id": "4366985", "revid": "201394", "url": "https://it.wikipedia.org/wiki?curid=4366985", "title": "SOA Records", "text": "La SOA Records \u00e8 un'etichetta discografica fondata a Roma nel 1989 da Paolo Petralia (che poi diverr\u00e0 membro dei Colonna Infame Skinhead e dei Comrades).\nStoria.\nInizialmente nata come fanzine e chiamata SOA'zine, ben presto inizi\u00f2 a produrre cassette e poi album su vinile e CD. Il lavoro della SOA Records \u00e8 indirizzato verso la ricerca nel settore dell'Hardcore punk e del Grindcore italiano ed internazionale. La SOA Records gestisce inoltre la sottoetichetta \"Oi!Strike\".\nNegli ultimi anni l'etichetta si \u00e8 impegnata soprattutto nel ristampare e riscoprire dischi dell'hardcore punk e dell'Oi! italiano."}
{"id": "4366987", "revid": "1442080", "url": "https://it.wikipedia.org/wiki?curid=4366987", "title": "Istanbul Challenger 2007 - Singolare", "text": "Il singolare del torneo di tennis Istanbul Challenger 2007, facente parte dell'ATP Challenger Series, ha avuto come vincitore Mi\u0161a Zverev che ha battuto in finale Luk\u00e1\u0161 Lacko 6-4, 6-4."}
{"id": "4366988", "revid": "830939", "url": "https://it.wikipedia.org/wiki?curid=4366988", "title": "Marco (vescovo)", "text": "Intervenne al Concilio di Pisa nel 1409. La situazione precaria della Chiesa, dilaniata dallo scisma d'Occidente, si ripercosse anche nell'episcopato nolense di Marco. L'antipapa Benedetto XIII, che visit\u00f2 Savona nel 1406, consacr\u00f2 vescovo di Noli un certo Leonardo da Felizzano, frate domenicano, che risulta dalle cronache locali vescovo di Noli nel 1408. Marco in ogni caso continu\u00f2 a ricoprire la carica di vescovo per conto dei pontefici residenti a Roma. Nel 1414 un secondo vescovo illegittimo risulta presente a Noli: fra' Giovanni, che in quell'anno partecip\u00f2 al concilio di Costanza."}
{"id": "4366990", "revid": "1442080", "url": "https://it.wikipedia.org/wiki?curid=4366990", "title": "Istanbul Challenger 2007 - Doppio", "text": "Il doppio del torneo di tennis Istanbul Challenger 2007, facente parte dell'ATP Challenger Series, ha avuto come vincitori James Auckland e Ross Hutchins che hanno battuto in finale Dick Norman e Kristof Vliegen 5-7, 7-65, [10-7]."}
{"id": "4366991", "revid": "92723", "url": "https://it.wikipedia.org/wiki?curid=4366991", "title": "Samarkand Challenger 2007 - Singolare", "text": "Il singolare del torneo di tennis Samarkand Challenger 2007, facente parte dell'ATP Challenger Series, ha avuto come vincitore Michail Kuku\u0161kin che ha battuto in finale Manuel Jorquera 6-4, 6-3."}
{"id": "4366992", "revid": "92723", "url": "https://it.wikipedia.org/wiki?curid=4366992", "title": "Samarkand Challenger 2007 - Doppio", "text": "Il doppio del torneo di tennis Samarkand Challenger 2007, facente parte dell'ATP Challenger Series, ha avuto come vincitori Serhij Bubka e Evgenij Kirillov che hanno battuto in finale Jaroslav Posp\u00ed\u0161il e Adam Vejmelka 6-3, 6-2."}
{"id": "4366993", "revid": "1442080", "url": "https://it.wikipedia.org/wiki?curid=4366993", "title": "San Marino CEPU Open 2007 - Singolare", "text": "Il singolare del torneo di tennis San Marino CEPU Open 2007, facente parte dell'ATP Challenger Series, ha avuto come vincitore Potito Starace che ha battuto in finale Albert Monta\u00f1\u00e9s 6-4, 7-65."}
{"id": "4366995", "revid": "1442080", "url": "https://it.wikipedia.org/wiki?curid=4366995", "title": "San Marino CEPU Open 2007 - Doppio", "text": "Il doppio del torneo di tennis San Marino CEPU Open 2007, facente parte dell'ATP Challenger Series, ha avuto come vincitori Pablo Cuevas e Juan Pablo Guzm\u00e1n che hanno battuto in finale Tomasz Bednarek e James Cerretani 6-1, 6-0."}
{"id": "4367000", "revid": "288300", "url": "https://it.wikipedia.org/wiki?curid=4367000", "title": "Carlos Gaston Curbelo", "text": ""}
{"id": "4367003", "revid": "124123", "url": "https://it.wikipedia.org/wiki?curid=4367003", "title": "Bassel Khartabil", "text": "Biografia.\nNato e cresciuto in Siria, Bassel Khartabil si \u00e8 specializzato nello sviluppo di software open source. \u00c8 stato chief technology officer (CTO) e cofondatore della societ\u00e0 di ricerca collaborativa Aiki Lab ed \u00e8 stato CTO di Al-Aous, un istituto di ricerca ed editoria nel campo della arti e dell'archeologia in Siria. Ha lavorato come primo progettista e affiliato di Creative Commons Siria, contribuendo a Mozilla Firefox, Wikipedia, Open Clip Art Library, Fabricatorz e Sharism.\nTra i suoi lavori vi \u00e8 la ricostruzione realistica con immagini 3D dell'antica citt\u00e0 di Palmira, la visualizzazione in tempo reale, e lo sviluppo, con Fabricatorz, della piattaforma di programmazione Aiki Framework. Dal suo lavoro su Palmira \u00e8 stato sviluppato #newpalmyra, un progetto di rendering tridimensionale delle colonne della citt\u00e0 distrutta.\nFonti vicine agli attivisti hanno rivelato che Khartabil fu arrestato il 15 marzo 2012, nel corso di una retata nel distretto Mezzeh di Damasco, proprio nel giorno in cui ricorreva il primo anniversario della rivolta siriana, durante il quale manifestanti pro e contro il governo manifestavano nella capitale e in altri luoghi del paese. Quando, nel mese di luglio 2012, la notizia della sua detenzione inizi\u00f2 a diffondersi, fu lanciata una campagna globale dal nome #FREEBASSEL per chiederne l'immediata liberazione. Secondo gli organizzatori della campagna, l'uomo sarebbe stato recluso nella capitale, nel braccio di sicurezza del quartiere Kfar Sousa.\nLa detenzione, tra le altre cose, imped\u00ec l'imminente matrimonio con l'avvocatessa siriana Noura Ghazi, la cui celebrazione era prevista per il mese di aprile 2012.\nKhartabil \u00e8 stato inserito al 19\u00ba posto della lista dei \"Top Global Thinkers\" per l'anno 2012 (insieme a Rima Dali, volontaria della Mezzaluna Rossa araba, e davanti al presidente della Banca centrale europea Mario Draghi), stilata dalla rivista \"Foreign Policy\", per la sua \"ostinazione, contro ogni evidenza, per una rivoluzione siriana con mezzi pacifici\".\nDopo l'arresto nel 2012, era dato per disperso dal 2015, quando era avvenuto il suo trasferimento dalla prigione di Adra a un luogo di detenzione sconosciuto. Secondo l'annuncio divulgato nel 2017 dalla fidanzata Noura Ghazi, Bassel Khartabil sarebbe stato sottoposto a torture da parte dei servizi segreti e poi giustiziato pochi giorni dopo il trasferimento.\nIl Rapporto 2017 - 2018 di Amnesty International che analizza \"La situazione dei diritti umani nel mondo\" dedica ai diritti umani violati dalla Repubblica Araba di Siria le pagine da 589 a 594. A pagina 594 del paragrafo \"Esecuzioni Extragiudiziali\", denuncia:"}
{"id": "4367014", "revid": "55462121", "url": "https://it.wikipedia.org/wiki?curid=4367014", "title": "Bassel Safadi", "text": ""}
{"id": "4367015", "revid": "729019", "url": "https://it.wikipedia.org/wiki?curid=4367015", "title": "Con te (Tot\u00f2)", "text": "Con te \u00e8 il brano musicale piazzatosi al 9\u00ba posto al Festival di Sanremo 1954 nelle interpretazioni di Achille Togliani ed il duo composto da Natalino Otto e Flo Sandon's.\nL'autore \u00e8 Antonio De Curtis, noto come attore col nome d'arte Tot\u00f2, per la prima ed unica volta nelle vesti di compositore di un brano partecipante al Festival.\nIl brano.\nIl testo racconta il meraviglioso amore che \u00e8 scoppiato tra due persone, che sognano il modo in cui passare i loro giorni insieme."}
{"id": "4367016", "revid": "1805885", "url": "https://it.wikipedia.org/wiki?curid=4367016", "title": "Due prigionieri", "text": "Due prigionieri \u00e8 un romanzo di guerra del 1926 di Lajos Zilahy, scrittore ungherese emigrato negli Stati Uniti, noto anche per la sua attivit\u00e0 di sceneggiatore.\nTrama.\nPrima della guerra, a Buda.\nTutto inizia a Buda, qualche mese prima dello scoppio della Grande guerra. Due giovani, Peter e Miett si frequentano nei salotti della buona borghesia dalla capitale ungherese. \"Era settembre. Le sette di sera. Sulle colline di Buda, un t\u00e1rogat\u00f3 suonava tristemente, e pareva desse l'addio all'estate. All'angolo di una via, appoggiato al bastone, un giovane ascoltava. Ora ch'era in quei paraggi, non provava pi\u00f9 alcun desiderio di recarsi al t\u00e8 del dottore, fra gente che gli era estranea e a cui non aveva niente da dire\". () Dopo numerosi incontri, con l'approvazione delle famiglie e degli amici, si sposano. Passano i primi sei mesi del matrimonio tra feste e ricevimenti, Pietro ha una buona posizione in banca, la vita a Buda \u00e8 brillante, i due sposi non si rendono conto dell'immane tragedia che sta per rovesciarsi sull'Europa intera. ()\nLa Grande guerra.\nPeter viene richiamato alle armi e dopo poco parte con il suo battaglione, per andare a combattere in Russia, dove verr\u00e0 fatto prigioniero. Il padre di Miett, molto anziano, muore, lasciandola con pochi mezzi. La prigionia in Russia durer\u00e0 sette anni. Lo Zar viene trucidato dai Bolscevichi che vanno al potere. Le condizioni dei prigionieri magiari sono di giorno in giorno pi\u00f9 disperate. Nel frattempo la bella Miett, che ha adesso venticinque anni ed \u00e8 una delle donne pi\u00f9 desiderate della capitale, dopo aver cercato di resistere alla corte dell'affascinante Golgonszky, cede con fermezza. \"Il corpo della donna \u00e8 fatto per essere dato al maschio. L'importante \u00e8 solo il gesto ed il momento in cui lo si offre\". () Inizia il grande amore e il ricordo di Pietro - con cui Miett ha vissuto solo pochi mesi - si stinge nel malinconico passato. Nel frattempo Pietro, per resistere alla disperazione che si impossessa dei prigionieri nel campo di concentramento di Tobol'sk, in cui sono rinchiusi, frequenta una donna del villaggio: Zinajda, che tutti i giorni gli offre platonicamente la sua amicizia. ()\nIl ritorno.\nFinalmente i prigionieri vengono riportati in patria. Miett, divisa tra l'amore per Golgonszky e il senso del dovere che la lega a Pietro, si reca in stazione dove - al suono della banda municipale - arrivano i reduci della guerra, accolti dalle autorit\u00e0 civili e militari. Solo in stazione Miett apprende che Peter non c'\u00e8: il colonnello la informa che \u00e8 morto di tifo petecchiale negli ultimi giorni di prigionia. Miett sviene e, poco dopo, sposa Golgonszky. ()\nIl pellegrinaggio.\nSono passati tre anni, Miett \u00e8 madre di due belle bambine, ma non \u00e8 del tutto serena: vuole sapere dov'\u00e8 sepolto Peter. Sono anni che lo chiede al marito Golgonszky, che ormai \u00e8 diventato Ministro del nuovo governo. Questi finalmente organizza una spedizione e - dopo aver salutato le figlie - si avventura con la moglie, il segretario e l'autista, nelle steppe ucraine, alla volta di Tobol'sk. Quando l'auto arriva in paese Golgonszky scende e chiede informazioni per raggiungere il cimitero. Sono di fronte a una piccola locanda: \"Il Cacciacapriolo\". Qui vede una donna (Zinajda) con una bimbetta in braccio e quello che sembra il proprietario (Peter), vestito con il camiciotto azzurro dei \"Piccoli russi\". Avute le informazioni risale in macchina e si avviano verso il cimitero. Peter vede, senza riconoscerla, una bella dama velata, passare dietro i vetri fum\u00e8 della lussuosa vettura diplomatica. Fine. ()\nTrasposizioni cinematografiche.\nRomanzo intensamente romantico di uno scrittore che divenne celebre per le sue sceneggiature e la collaborazione alla produzione di film famosi. Negli anni trenta ha vissuto l'et\u00e0 d'oro del cinema ungherese, lavorando come scrittore e poi come regista. Uno dei pi\u00f9 grandi successi della primavera del 1939 \u00e8 stato Deadly, con Paul Maple e uno dei sex symbol dell'epoca: Catherine Karady.\nDal libro, \"Due testimoni\" \u00e8 stato tratto un film, distribuito nel 1938: \"K\u00e9t fogoly\", 78 minuti - 30 dicembre 1938 (USA), regia: Steve Sekely, sceneggiatura: Lajos Zilahy, protagonisti: P\u00e1l J\u00e1vor, Gizi Bajor e G\u00e1bor Rajnay."}
{"id": "4367024", "revid": "180559", "url": "https://it.wikipedia.org/wiki?curid=4367024", "title": "Campionato africano femminile di pallacanestro 1966", "text": "Il 1\u00ba Campionato africano femminile di pallacanestro FIBA (noto anche come FIBA AfroBasket Women 1966) si \u00e8 svolto in Guinea dall'11 al 14 aprile 1966.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra della Repubblica Araba Unita."}
{"id": "4367034", "revid": "1935652", "url": "https://it.wikipedia.org/wiki?curid=4367034", "title": "Marco Vigerio (vescovo)", "text": "Appartenente all'ordine dei Frati Minori, viene talvolta indicato come Marco Vigerio \"Seniore\" per distinguerlo dal pi\u00f9 famoso nipote Marco Vigerio \"Giuniore\". Fu maestro di Francesco della Rovere, meglio conosciuto come papa Sisto IV. Talvolta \u00e8 stato indicato erroneamente anche vescovo di Nola, a causa della dicitura \"Nolanus episcopus\" a lui riferita in alcuni codici."}
{"id": "4367037", "revid": "83531", "url": "https://it.wikipedia.org/wiki?curid=4367037", "title": "Parco di Sanssouci", "text": "Il parco di Sanssouci \u00e8 un parco che si estende per circa 290 ettari nei dintorni del palazzo di Sanssouci a Potsdam. Dal 1\u00ba gennaio 1995 il parco \u00e8 curato e amministrato dalla Fondazione dei castelli e giardini prussiani di Berlino-Brandeburgo.\nStoria.\nDopo la realizzazione del vigneto a terrazze e l'inizio della costruzione del palazzo di Sanssouci, Federico II fece sistemare i dintorni in maniera tale da creare un grande parco. Fu realizzato un giardino alla francese barocco con spazi erbosi, aiuole di fiori, siepi e alberi. Vennero piantati pi\u00f9 di tremila alberi da frutto: nelle serre dei numerosi vivai presenti nel parco crescevano aranci, meloni, peschi e banani. L'intreccio fra giardino di piacere e orto per la coltivazione fu sottolineato con la collocazione delle statue di Flora e Pomona presso il portale di ingresso al parco.\nNella sistemazione del parco Federico II segu\u00ec gli stessi principi che l'avevano ispirato nella creazione dei parchi a Neuruppin e Rheinsberg. Durante il suo soggiorno a Neuruppin, dove fu comandante di un reggimento fra il 1732 e il 1735, quand'era principe ereditario, egli fece allestire un giardino presso la sua residenza. Gi\u00e0 in questa occasione egli si discost\u00f2 dalla classica sistemazione dei parchi barocchi, attenta solo all'aspetto esteriore, tipica ad esempio dei giardini di Versailles, ma prefer\u00ec una soluzione che unisse il bello con l'utile. Analogo principio fu seguito anche a Rheinsberg, in occasione della ristrutturazione del castello che Federico II aveva ricevuto in dono da suo padre Federico Guglielmo I nel 1734. Qui egli fece allestire spazi delimitati da siepi, nei quali venivano coltivati alberi da frutto e ortaggi.\nCon la costruzione di nuovi edifici nell'ambito del parco di Sanssouci, venne progressivamente realizzato un viale rettilineo, che raggiunse infine i 2,5 chilometri di lunghezza. Esso inizi\u00f2 a est, dall'obelisco eretto nel 1748 presso il portale d'ingresso, e nel corso degli anni si allung\u00f2 fino al Neues Palais, che ne costitu\u00ec il definitivo termine occidentale. All'altezza della Bildergalerie (costruita nel 1764) e delle Neue Kammern (costruite nel 1774), il viale principale \u00e8 interrotto da rond\u00f2 con fontane circondate da statue in marmo; da questi rond\u00f2 si dipartono viali minori che, addentrandosi fra i boschetti, conducono in altre zone del parco.\nFederico II spese molto denaro nel sistema di fontane del parco, giacch\u00e9 i giochi d'acqua erano un elemento essenziale dei giardini barocchi. A Sanssouci, tuttavia, il progetto fall\u00ec a causa delle scarse conoscenze tecniche dei costruttori, che non furono in grado di far arrivare fino alle fontane del parco l'acqua raccolta in un bacino sul Ruinenberg. La grotta di Nettuno, completata nel 1757 nella parte orientale del parco, serv\u00ec dunque poco alla funzione per la quale era stata prevista, cos\u00ec come le varie fontane e il colonnato di marmo che si trovava nella parte occidentale, all'interno del cosiddetto giardino dei caprioli: realizzato fra il 1751 e il 1762 su progetto di Georg Wenzeslaus von Knobelsdorff, questo colonnato fu demolito gi\u00e0 nel 1797.\nFu solamente nel XIX secolo che i giochi d'acqua divennero una realt\u00e0 grazie all'aiuto della forza motrice del vapore. Nell'ottobre 1842 entr\u00f2 in funzione una macchina a vapore di 81,4 CV realizzata da August Borsig, la quale fece salire il getto d'acqua della fontana grande, ai piedi delle terrazze del palazzo di Sanssouci, fino a 38 metri di altezza. Per ospitare questa macchina, fra il 1841 e il 1843 per volere di Federico Guglielmo IV fu costruita una stazione di pompaggio su progetto di Ludwig Persius, che nel suo diario la descrisse come \"una specie di moschea turca con un minareto come camino\".\nNegli anni precedenti Federico Guglielmo III aveva acquistato un'area che confinava con il parco di Sanssouci a sud e in occasione del Natale del 1825 ne aveva fatto dono a suo figlio Federico Guglielmo IV. L\u00e0, al posto di una vecchia casa padronale, Karl Friedrich Schinkel e Ludwig Persius edificarono il palazzo di Charlottenhof. Peter Joseph Lenn\u00e9 fu incaricato di allestire il relativo giardino. Seguendo i principi dell'epoca federiciana, l'architetto trasform\u00f2 il terreno pianeggiante, parzialmente paludoso, in un giardino all'inglese. Attraverso ampi spazi erbosi si crearono prospettive fra il palazzo di Charlottenhof, le terme romane e il Neues Palais. Gruppi di alberi e di arbusti furono collocati qui e l\u00e0 e una fossa che si trovava nella parte sud-orientale fu ampliata in uno stagno. Il materiale di scavo fu utilizzato da Lenn\u00e9 per creare un terreno leggermente collinoso, nel cui punto pi\u00f9 alto vennero fatti incontrare i vari viali di quella zona.\nArchitetti, scultori, pittori, decoratori, giardinieri e altri artisti vennero chiamati da Federico II e Federico Guglielmo IV, che sovente intervenivano in prima persona nei progetti, ad adornare il parco di Sanssouci con numerose opere d'arte e varie costruzioni minori.\nNel parco e nelle immediate vicinanze si ergono vari edifici e costruzioni:"}
{"id": "4367045", "revid": "300067", "url": "https://it.wikipedia.org/wiki?curid=4367045", "title": "Alu\u00edzio Freire Ramos Accioly Neto", "text": "Carriera.\nCon il ha disputato le Olimpiadi del 1936, classificandosi al 9\u00ba posto. Ha vinto il bronzo al FIBA South American Championship 1940 e si \u00e8 classificato al 5\u00ba posto al FIBA South American Championship 1941."}
{"id": "4367049", "revid": "1573940", "url": "https://it.wikipedia.org/wiki?curid=4367049", "title": "Myotis schaubi", "text": "Il vespertilio di Schaub (Myotis schaubi ) \u00e8 un pipistrello della famiglia dei Vespertilionidi diffuso nel Caucaso.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 45 e 48\u00a0mm, la lunghezza dell'avambraccio tra 42 e 44\u00a0mm, la lunghezza della coda tra 37 e 45\u00a0mm, la lunghezza delle orecchie tra 14 e 18\u00a0mm e un peso fino a 9\u00a0g.\nAspetto.\nLa pelliccia \u00e8 lunga e densa. Le parti dorsali variano dal grigio chiaro al giallo-brunastro, mentre le parti ventrali sono grigio-biancastre. Il muso \u00e8 allungato e rosato. Le orecchie sono lunghe e strette, il trago \u00e8 lungo e sottile. Le membrane alari sono ampie e attaccate posteriormente alla base delle dita dei piedi, i quali sono piccoli. La coda \u00e8 lunga ed \u00e8 inclusa completamente nell'ampio uropatagio. Il calcar \u00e8 privo di carenatura.\nBiologia.\nComportamento.\nIn estate si rifugia nelle feritoie dei fabbricati e di falesie rocciose, mentre in inverno iberna in siti sotterranei.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Caucaso meridionale, tra l'Armenia e Azerbaigian meridionali, Turchia orientale e nella parte settentrionale dei Monti Zagros, nel nord dell'Iran. La specie fu inizialmente descritta da resti fossili ritrovati in Ungheria.\nVive nelle zone montagnose aride.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerati i continui problemi sulla sua tassonomia e sull'assenza di informazioni recenti circa il suo effettivo areale, lo stato della popolazione, i requisiti ecologici e le eventuali minacce, classifica \"M.schaubi\" come specie con dati insufficienti (DD)."}
{"id": "4367055", "revid": "1573940", "url": "https://it.wikipedia.org/wiki?curid=4367055", "title": "Myotis hajastanicus", "text": "Il vespertilio d'Armenia (Myotis hajastanicus ) \u00e8 un pipistrello della famiglia dei Vespertilionidi endemico dell'Armenia.\nDescrizione.\nDimensioni.\nPipistrello di piccole dimensioni con la lunghezza dell'avambraccio tra 35 e 37\u00a0mm, la lunghezza della coda tra 39 e 49\u00a0mm e un peso fino a 9\u00a0g.\nAspetto.\nLa pelliccia \u00e8 lunga sul dorso. Le parti dorsali sono bruno-chiare, con la base dei peli brunastra e le punte dorate, mentre le parti ventrali sono brunastre verso la testa e pi\u00f9 chiare verso la coda. Il muso \u00e8 marrone scuro. Le orecchie sono relativamente corte e marroni scure. Le membrane alari sono attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio.\nBiologia.\nComportamento.\nSi rifugia all'interno delle grotte e nelle fessure rocciose. \u00c8 una specie sedentaria. Forma vivai con sole femmine.\nAlimentazione.\nSi nutre di insetti catturati in volo.\nDistribuzione e habitat.\nQuesta specie \u00e8 endemica del bacino del Lago Sevan, nell'Armenia centro-orientale.\nVive nelle zone semi-aride a circa 1.800 metri di altitudine.\nStato di conservazione.\nLa IUCN Red List, considerato l'areale veramente limitato e che non ci sono pi\u00f9 osservazioni dal 1980 nonostante siano state organizzate diverse spedizioni alla sua ricerca, classifica \"M.hajastanicus\" come specie in grave pericolo (CR). Probabilmente \u00e8 gi\u00e0 estinta."}
{"id": "4367069", "revid": "110157", "url": "https://it.wikipedia.org/wiki?curid=4367069", "title": "Mit\u00e4 t\u00e4nne j\u00e4\u00e4", "text": "Mit\u00e4 t\u00e4nne j\u00e4\u00e4 \u00e8 un singolo del rapper finlandese Cheek, tratto dall'album \"Jare Henrik Tiihonen\" e pubblicato nell'agosto del 2009 dalla casa discografia R\u00e4hin\u00e4 Records.\nIl singolo \u00e8 entrato nelle classifiche finlandesi alla 35\u00aa settimana e vi \u00e8 rimasta per due settimane consecutive\nUn video musicale del brano \u00e8 stato girato e pubblicato sull'account di Sami Salminen della Askel Media su YouTube.\nVerso la fine del 2012, Erin ha fatto una cover metal del brano e inserita nella compilation \"Vain el\u00e4m\u00e4\u00e4\"."}
{"id": "4367081", "revid": "1543377", "url": "https://it.wikipedia.org/wiki?curid=4367081", "title": "Amnioressi", "text": "L'amnioressi, colloquialmente chiamata rottura delle acque, \u00e8 la lacerazione delle membrane di supporto fetali ed \u00e8 uno degli eventi che pongono termine alla gravidanza e danno inizio al parto.\nTipologie.\nPu\u00f2 essere spontanea (SROM, da \"spontaneous rupture of membranes\") oppure indotta artificialmente mediante un intervento chirurgico di amniotomia (AROM, da \"artificial rupture of membranes\"). Se avviene prima dell'inizio del travaglio, fatto che si verifica nel 10% delle gravidanze, si parla di rottura prematura delle membrane (PROM, da \"premature rupture of membranes\"), mentre se avviene in un parto pretermine, ovvero prima della 37\u00aa settimana di gestazione nell'essere umano, si parla di rottura prematura pretermine delle membrane (PPROM, da \"preterm premature rupture of membranes\").\nDiagnosi.\nL'amnioressi pu\u00f2 essere diagnosticata in modo piuttosto semplice. Si presenta come liquido che fuoriesce dalla vagina, ma deve essere differenziata dalla fuoriuscita di urina in caso di incontinenza da stress: ci\u00f2 pu\u00f2 essere fatto mediante l'osservazione diretta attraverso uno speculum di liquidi in vagina, con la presenza di eventuali perdite dal collo dell'utero generate da leggera pressione sull'addome o da un colpo di tosse. Il liquido amniotico pu\u00f2 essere facilmente identificato come basico mediante cartine al tornasole, differenziandosi dalle secrezioni vaginali, normalmente acide; al microscopio ottico sono visibili cristalli di estrogeni a forma di falce. La diagnosi pu\u00f2 essere definitivamente confermata mediante ecografia, che mostra un oligoidramnios laddove in ecografie precedenti tale situazione non era presente; pu\u00f2 eventualmente, soprattutto in caso di rottura prematura pretermine delle membrane, essere effettuata un'amniocentesi con somministrazione nel sacco vitellino del colorante indigotina e osservazione diretta di fuoriuscite attraverso il canale vaginale."}
{"id": "4367088", "revid": "1914838", "url": "https://it.wikipedia.org/wiki?curid=4367088", "title": "Yao Jinnan", "text": "Plurimedagliata ai Campionati Mondiali di Tokyo 2011, partecipa alle Olimpiadi di Londra 2012 e diventa campionessa mondiale alle parallele asimmetriche a Nanning 2014.\nHa una sorella gemella, anch'essa ginnasta, ma non a livello internazionale e professionistico.\nCarriera.\n2011.\nDebutta a livello internazionale nel 2011, vincendo la medaglia d'oro alle parallele, trave e corpo libero alla \"Coppa del Mondo\" di Cottbus. In seguito vince altri due ori, uno al corpo libero e uno alle parallele, alla tappa di \"Coppa del Mondo\" di Doha.\nAi \"Campionati Nazionali Cinesi\" si piazza seconda nel concorso generale individuale. Vince inoltre l'argento alle parallele e il bronzo al corpo libero. Alla \"Japan Cup\" vince, insieme a Yang Yilin, Sui Lu e Huang Qiushuang, la medaglia d'oro nel concorso a squadre. Individualmente, vince il bronzo nel concorso generale.\nCampionati mondiali di Tokyo 2011.\nViene selezionata per far parte della squadra cinese che compete ai Campionati Mondiali di Tokyo 2011. Svolge degli ottimi esercizi di qualifica e riesce a qualificarsi alla trave, al corpo libero e nella finale del concorso generale individuale col punteggio pi\u00f9 alto dell'intera nazionale. Inoltre, si posiziona nona alle parallele asimmetriche, diventando cos\u00ec la prima riserva ufficiale.\nNella finale a squadre contribuisce, con degli ottimi esercizi, a far vincere la medaglia di bronzo alla Cina. Nella finale individuale vince un altro bronzo, dietro alla vincitrice Jordyn Wieber e Viktoria Komova. Yao cade durante il suo esercizio alla trave; senza la deduzione di un punto per la caduta, il suo punteggio complessivo sarebbe stato sufficiente per battere tutti i concorrenti, facendola diventare campionessa mondiale. Sarebbe cos\u00ec diventata la prima ginnasta cinese ad aver vinto un titolo generale individuale.\nSi posiziona al secondo posto nella finale alla trave, vincendo la medaglia d'argento dietro la connazionale Sui Lu e arriva quarta al corpo libero, dietro di soli 0.134 decimi dalla medaglia di bronzo Aly Raisman.\n2012.\nAl Test Event Pre-Olimpico in gennaio, Yao compete alle parallele e alla trave, qualificandosi rispettivamente al terzo e quinto posto. Commette alcuni errori durante la finale alle parallele, ma riesce a vincere la medaglia di bronzo dietro la russa Anastasia Grishina e la francese Youna Dufournet. Durante la finale alla trave cade pi\u00f9 volte e si posiziona al sesto posto, in una gara vinta dall'italiana Carlotta Ferlito.\nDurante la tappa di \"Coppa del Mondo\" a Zibo, nel marzo del 2012, Yao compete alla trave e corpo libero, qualificandosi in entrambi gli attrezzi al primo posto. Nelle finali conferma le posizioni di qualifica, arrivando prima davanti alla connazionale Huang Qiushuang, vincitrice di due argenti in entrambi gli attrezzi.\nIn vista dei \"Campionati Nazionali\", si infortuna al ginocchio durante la prova podio ed \u00e8 costretta a ritirarsi.\nOlimpiadi di Londra.\nYao viene selezionata per far parte della squadra cinese che compete alle Olimpiadi di Londra, nonostante un infortunio alla coscia che le impedisce di essere al massimo della forma.\nIl 29 luglio, con la giornata di qualificazione femminile, inizia la sua avventura olimpica. Cade durante l'esercizio alla trave dove ottiene un misero 12.833 (51\u00aa posizione), cade durante il corpo libero (13.066 - 54\u00ba posto) e cade ancora durante il suo doppio avvitamento al volteggio, dove ottiene 13.133. Alle parallele, invece, riesce a svolgere una buona routine e, con 15.766 punti, si qualifica al quarto posto per la finale ad attrezzo. Nonostante i bassi punteggi in tre attrezzi, riesce a qualificarsi al ventiduesimo posto ma, a causa della regola \"two per country\", solo le due atlete della stessa nazionalit\u00e0 col complessivo pi\u00f9 alto possono qualificarsi. In questo caso, Deng Linlin e Huang Qiushuang.\nDurante la finale a squadre, Yao compete al volteggio e alle parallele asimmetriche. Esegue un forte esercizio alle parallele che le frutta un buon 15.533 mentre al volteggio, a causa di un basso atterraggio, ottiene un modico 14.333. A causa del suo basso punteggio al volteggio e altri falli da parte delle compagne di squadre, la Cina non riesce a salire sul podio, arrivando al quarto posto.\nNella finale di specialit\u00e0 alle parallele, Yao esegue una quasi perfetta routine con un bellissimo doppio teso d'uscita. Viene premiata con un 15.766 e finisce la gara al quarto posto, dietro di soli 0.150 decimi dalla medaglia di bronzo Beth Tweddle.\n2013: Mondiali di Anversa.\nTorna a competere ai campionati nazionali dove vince l'oro nel concorso generale, insieme a Shang Chunsong, vince anche l'argento alle parallele, dietro a Shang Chunsong.\nInoltre allena il difficile Mo Salto alle parallele per i Mondiali con lo scopo di diventare campionessa del mondo di specialit\u00e0.\nViene selezionata per Mondiali di Anversa come capitano della squadra cinese.\nDurante le qualificazioni compete su tutti e quattro gli attrezzi e svolge dei buoni esercizi al volteggio (14.766), parallele (15.433), commette diversi errori al corpo libero (13.666), cade dalla trave, ma grazie all'alta difficolt\u00e0 dell'esercizio ottiene comunque un buon punteggio (14.100). Nonostante gli errori riesce a qualificarsi per il concorso individuale al terzo posto, per la finale alle parallele al primo posto e nonostante la caduta si qualifica nona alla trave, a soli 33 millesimi di distacco dalla russa Aliya Mustafina (14.133).\nNella finale individuale svolge un buon volteggio (14.800), delle buonissime parallele (15.333), ma cade ancora una volta dalla trave (13.633), e commette alcuni errori al corpo libero (13.866). A causa di questi errori finisce al quinto posto.\nIl giorno seguente compete alla finale alle parallele, dove cade inaspettatamente proprio durante il Mo Salto, con 14.633 finisce al sesto posto.\n2014.\nAd inizio aprile 2014 viene comunicato che Yao cambia il nome, da \u00abJinnan\u00bb a \u00abZiyi\u00bb: il primo significa infatti \"Oro difficile da raggiungere\", e spera cos\u00ec scaramanticamente di riuscire a vincere una medaglia d'oro.\nA maggio diventa campionessa nazionale nel concorso individuale e alle parallele asimmetriche, vince l'argento al corpo libero. Durante l'estate viene scelta per partecipare ai Giochi Asiatici, dove vince quattro medaglie d'oro.\nViene selezionata per partecipare ai Mondiali di Nanning. Compete in tutti gli attrezzi, riuscendo a qualificarsi per la finale alle parallele asimmetriche, alla trave, nel concorso individuale e in quello a squadre. Con la nazionale cinese, formata da Huang Huidan, Shang Chunsong, Tan Jiaxin, Bai Yawen, Chen Siyi e Xie Yufen \"(riserva)\" vince la medaglia d'argento (172.587) dietro solo agli Stati Uniti d'America (179.280 punti). Nella finale all-around, a causa di diversi errori durante l'esercizio al corpo libero, termina la gara al quinto posto; vince la medaglia d'oro alle parallele con 15.633 punti. Viene inoltre premiata come \"ginnasta pi\u00f9 elegante\" della competizione."}
{"id": "4367090", "revid": "682087", "url": "https://it.wikipedia.org/wiki?curid=4367090", "title": "Disfagia di Bayford-Autenrieth", "text": ""}
{"id": "4367094", "revid": "1543377", "url": "https://it.wikipedia.org/wiki?curid=4367094", "title": "Dacriocita", "text": "Il dacriocita \u00e8 un eritrocita a forma di lacrima. La sua presenza nel sangue, denominata dacriocitosi, \u00e8 una forma di poichilocitosi.\nRappresenta il segno tipico della mielofibrosi e dell'anemia mieloftisica e si formano solo in caso di emopoiesi extramidollare e solo se la milza \u00e8 intatta. La loro assenza rende improbabile la diagnosi di mieloftisi, ma la loro presenza non \u00e8 specifica per tale malattia. Infatti pu\u00f2 essere presente inoltre nell'anemia megaloblastica e, occasionalmente, nelle sindromi mielodisplasiche e mieloproliferative, nella talassemia e nell'anemia sideropenica."}
{"id": "4367098", "revid": "287204", "url": "https://it.wikipedia.org/wiki?curid=4367098", "title": "Poltava (nave da battaglia)", "text": ""}
{"id": "4367104", "revid": "122939182", "url": "https://it.wikipedia.org/wiki?curid=4367104", "title": "Luigi Carraro (politico)", "text": "Biografia.\nStudioso di diritto civile, fu preside della facolt\u00e0 di giurisprudenza dell'Universit\u00e0 di Padova e consigliere d'amministrazione della Italstrade s.p.a di Milano. Fu eletto Senatore della Repubblica Italiana per quattro legislature consecutive (V, VI, VII, VIII) tra le file della Democrazia Cristiana nella regione Veneto, e durante la VI legislatura ricopr\u00ec l'incarico di Presidente della Commissione parlamentare Antimafia (1972-1973). Dal 1976 (VII legislatura) fino alla sua morte nel 1980 (VIII legislatura) fu vicepresidente del Senato della Repubblica Italiana.."}
{"id": "4367107", "revid": "1573940", "url": "https://it.wikipedia.org/wiki?curid=4367107", "title": "Sergej Nikolaevi\u010d Sverbeev", "text": "Fu ambasciatore presso l'Impero tedesco durante la Crisi di luglio.\nBiografia.\nSergej Nikolaevi\u010d Sverbeev era figlio dell'importante funzionario amministrativo Nikolaj Dmitrievi\u010d Sverbeev (1829-1860) e della principessa Zinaida Sergeevna Trubeckaja (1837-1924).\nSverbeev inizi\u00f2 la sua carriera presso il Ministero dell'Interno, ma si trasfer\u00ec nel 1885 alla sede del Ministero degli Esteri. Nel 1888 divenne Terzo segretario al ministero degli Esteri. Nel 1891 fu nominato vicesegretario presso l'ambasciata russa a Copenaghen, nel 1894 Secondo segretario dell'ambasciata a Vienna e nel 1896 Primo Segretario dell'Ambasciata di Monaco di Baviera. Tra il 1898 e il 1904 torn\u00f2 a Vienna, inizialmente come Primo segretario, poi come consigliere. Nel 1910 fu inviato come plenipotenziario straordinario e ministro ad Atene.\nNel 1912 successe al defunto Nikolaj von der Osten-Sacken all'ambasciata di Berlino. In questo periodo divenne presidente onorario della Confraternita ortodossa del principe Vladimir. Sostenne i piani degli altri membri dell'organizzazione per la costruzione di una cattedrale ortodossa a Berlino, progetti che furono troncati dallo scoppio della prima guerra mondiale.\nAll'apertura delle ostilit\u00e0 tra Germania e Russia, il 3 agosto 1914, lasci\u00f2 Berlino insieme all'intero corpo diplomatico russo e torn\u00f2 con un treno speciale a San Pietroburgo passando da Copenaghen e Stoccolma.\nDopo la Rivoluzione d'ottobre fugg\u00ec a Berlino, dove mor\u00ec nel 1922; fu sepolto nel cimitero russo della citt\u00e0.\nVita privata.\nSverbeev spos\u00f2 Anna Vasil'evna Bezobrazova e da lei ebbe un figlio, Sergej Sergeevi\u010d (1897-1966)."}
{"id": "4367120", "revid": "1305772", "url": "https://it.wikipedia.org/wiki?curid=4367120", "title": "Poltava (disambigua)", "text": ""}
{"id": "4367121", "revid": "729019", "url": "https://it.wikipedia.org/wiki?curid=4367121", "title": "South African Astronomical Observatory", "text": "Il South African Astronomical Observatory (SAAO) \u00e8 un osservatorio astronomico situato in Sudafrica. Si trova nella Provincia del Capo Settentrionale circa 300\u00a0km a nord di Citt\u00e0 del Capo, dove si trova la sede dell'osservatorio. L'osservatorio \u00e8 gestito dalla National Research Foundation of South Africa.\nHa diversi piccoli telescopi utilizzati principalmente per la fotometria, un telescopio di 1,9 m di diametro e il nuovo telescopio da 11\u00a0m, il Southern African Large Telescope (SALT), copia migliorata del telescopio Hobby-Eberly dell'Osservatorio McDonald.\nPresso la sede a Citt\u00e0 del Capo sono presenti il \"McClean telescope\" da 61\u00a0cm e il PED, un radiotelescopio dedicato all'interferometria, mentre la maggior parte dei telescopi \u00e8 nei pressi di Sutherland. Il SALT, inaugurato nel 2005, con uno specchio del diametro di 11\u00a0m \u00e8 il pi\u00f9 grande telescopio dell'emisfero australe esistente.\nStoria.\nLo Union Observatory di Johannesburg venne riunito con il molto pi\u00f9 antico Osservatorio Reale del Capo di Buona Speranza nel gennaio 1972 per formare il \"South African Astronomical Observatory\": l'operazione era il risultato di un accordo fra il \"Council for Scientific and Industrial Research\" (CSIR) del Sudafrica e il \"Science and Engineering Research Council\" (SERC) del Regno Unito. La sede della nuova istituzione \u00e8 stata posta nell'edificio principale del vecchio Osservatorio Reale, dove sono stati sistemati gli uffici, la biblioteca e il centro di calcolo. I telescopi storici sono anch'essi nella sede, alloggiati in un certo numero di cupole, mentre un piccolo museo espone i vecchi strumenti scientifici. Oggi il \"South African Astronomical Observatory\" \u00e8 gestito dalla National Research Foundation (NRF)."}
{"id": "4367122", "revid": "767487", "url": "https://it.wikipedia.org/wiki?curid=4367122", "title": "Macach\u00edn", "text": "Macach\u00edn \u00e8 una citt\u00e0 dell'Argentina, capoluogo del dipartimento di Atreuc\u00f3 nella provincia di La Pampa."}
{"id": "4367127", "revid": "446353", "url": "https://it.wikipedia.org/wiki?curid=4367127", "title": "Tango (nave da battaglia)", "text": ""}
{"id": "4367128", "revid": "372624", "url": "https://it.wikipedia.org/wiki?curid=4367128", "title": "Torre di Mougne", "text": ""}
{"id": "4367129", "revid": "372624", "url": "https://it.wikipedia.org/wiki?curid=4367129", "title": "Tor de Mougne", "text": ""}
{"id": "4367132", "revid": "117161575", "url": "https://it.wikipedia.org/wiki?curid=4367132", "title": "Mit\u00e4 t\u00e4nne j\u00e4\u00e4 (Erin)", "text": "Mit\u00e4 t\u00e4nne j\u00e4\u00e4 \u00e8 un singolo della cantante finlandese Erin, tratto dall'album \"V\u00e4in el\u00e4m\u00e4\u00e4\" e pubblicato nel dicembre del 2012. Il brano \u00e8 una cover in versione metal del singolo omonimo del rapper Cheek.\nIl singolo \u00e8 entrato nelle classifiche finlandesi alla 45\u00aa settimana del 2012 e vi \u00e8 rimasta per 10 settimane consecutive, stando per una sola volta alla posizione numero uno\nIl brano \u00e8 stato caricato sull'account ufficiale della cantante su YouTube."}
{"id": "4367134", "revid": "729019", "url": "https://it.wikipedia.org/wiki?curid=4367134", "title": "Operazione Delaware", "text": "Operazione Delaware (in inglese \"Operation Delaware\") fu il nome in codice di un'operazione militare avvenuta dal 19 aprile al 17 maggio 1968 durante la guerra del Vietnam, condotta congiuntamente dalla 101\u00aa divisione aviotrasportata e dalla 1\u00aa divisione di cavalleria americane e dal 3\u00ba reggimento della 1\u00aa divisione sudvietnamita nella valle di A Shau, nella provincia di Thua Thien-Hue.\nAntefatti.\nNella prima met\u00e0 del 1968, dopo l'offensiva del T\u00eat, il generale William Westmoreland, prima della sua sostituzione con il generale Creighton Abrams, avvenuta nel mese di giugno, dette ordine di \"ripulire\" la valle di A Shau, una zona nella quale la presenza delle forze nemiche era stata maggiormente intensa durante l'offensiva, bloccando inoltre il passaggio, attraverso la valle, che l'esercito nordvietnamita utilizzava per trasportare truppe e rifornimenti nel Vietnam del sud. L'operazione Delaware fu la prima di quattro offensive che furono effettuate per raggiungere questo obiettivo.\nL'operazione.\nL'operazione ebbe inizio il 19 aprile e fu preceduta da bombardamenti effettuati dai bombardieri strategici B-52, allo scopo di neutralizzare le postazioni contraeree; la forza composta dalla 1\u00aa divisione di cavalleria, comandata dal generale John J. Tolson, dalla 101\u00aa divisione aviotrasportata, comandata dal generale John M. Wright e dal 3\u00ba reggimento della 1\u00aa divisione sudvietnamita fu trasportata a nord ed a sud della valle in elicottero e furono scoperti depositi di munizioni, di riso e di altri materiali. Successivamente le forze iniziarono a muoversi da est verso ovest con l'intento di rastrellare la zona; la pista di atterraggio abbandonata di A L\u01b0\u1edbi venne utilizzata per consentire il trasporto da parte degli aerei ed il primo aereo cargo C-7 Caribou prese terra il 2 maggio, seguito, dopo che la pista fu riparata e messa in condizioni pi\u00f9 agevoli, da aerei C-130 Hercules, il cui primo pot\u00e9 atterrare il 4 maggio.\nLe forze americane e sudvietnamite proseguirono il rastrellamento che si concluse il 17 maggio ma il nemico non ingaggi\u00f2 battaglia e immediatamente dopo il loro ritiro le forze nordvietnamite rioccuparono rapidamente la valle, rendendo necessaria l'organizzazione di altre operazioni nella zona.\nOperazioni successive.\nAll'operazione Delaware seguirono altre tre operazioni: l'operazione Somerset Plain, avvenuta nel mese di agosto, l'operazione Massachusetts Striker, effettuata nel marzo del 1969 e l'operazione Apache Snow, nei mesi di maggio e giugno del 1969; nessuna delle quali ottenne tuttavia il risultato di bloccare la valle di A Shau."}
{"id": "4367135", "revid": "729019", "url": "https://it.wikipedia.org/wiki?curid=4367135", "title": "Cardioptosi", "text": "La cardioptosi, dal greco \u03ba\u03b1\u03c1\u03b4\u03af\u03b1 \"cuore\" e \u03c0\u03c4\u1ff6 \"caduta\", \u00e8 un'affezione costituzionale descritta caratterizzata dallo spostamento del cuore in basso e sulla linea mediana, a causa presumibilmente dell'ipotonia dei suoi mezzi di contenzione.\n\u00c8 anche chiamata malattia di Rummo e prende il nome dal medico italiano Gaetano Rummo.\nLa ptosi pu\u00f2 essere limitata soltanto al cuore o coinvolgere anche gli organi addominali individuando il pi\u00f9 complesso quadro della splancnoptosi. La lassezza dei vasi alla base del cuore compromette il normale movimento cardiaco associando cardiopalmo e tachicardia."}
{"id": "4367136", "revid": "186864", "url": "https://it.wikipedia.org/wiki?curid=4367136", "title": "Napoleone Fieschi", "text": "La Repubblica di Genova lo invi\u00f2 in rappresentanza nel 1452 a Roma in occasione dell'incoronazione dell'imperatore Federico III d'Asburgo, insieme ai capitani d'armi della citt\u00e0: Niccol\u00f2 Fregoso, Demetrio Vivaldi e Niccol\u00f2 Viale. Poco tempo dopo si rec\u00f2 nuovamente in ambasceria a Roma insieme a Gottardo di Sarzana per dichiarare la fedelt\u00e0 della Repubblica a Papa Niccol\u00f2 V. Dopo avere retto la diocesi di Noli, nel 1459 fu designato quale amministratore apostolico di Albenga.\nAnche il suo episcopato \u00e8 relativamente breve (1459-1466) lo si considera uno dei presuli pi\u00f9 coinvolti nell'opera di abbellimento e adeguamento delle strutture della diocesi. Ad esempio fece restaurare l'ala sud del palazzo vescovile, iniziato anni prima dallo zio, gi\u00e0 vescovo ingauno e in seguito cardinale, Giorgio Fieschi, assieme all'edificazione della cappella vescovile compiuta nel 1464. I lavori pi\u00f9 importanti di cui si fece artefice riguardavano la Cattedrale ingauna, dove il 10 giugno venne traslato il corpo di San Verano \"in novo monumento fabricato super altare per eos noviter erectum sub dicta capella\", e il 15 giugno il vescovo consacr\u00f2 l'altare a San Verano e quello nuovo a Sant'Ampelio."}
{"id": "4367138", "revid": "1154737", "url": "https://it.wikipedia.org/wiki?curid=4367138", "title": "Maro Castello", "text": "Maro Castello \u00e8 una frazione del comune di Borgomaro, in provincia di Imperia. Fu comune autonomo fino al 1925.\nGeografia fisica.\nIl paese si trova nella valle del Maro su un poggio alla destra del torrente Impero, a ridosso del capoluogo Borgomaro raggiungibile in 5 minuti percorrendo la ripida mulattiera in discesa.\nStoria.\nIl paese conserva i ruderi del castello del Maro: \u00e8 rimasto l'ultima testimonianza della grande importanza che in passato aveva questo paese, ubicato in una zona strategica all'ingresso della valle del Maro. Soprattutto dopo la distruzione del castello, avvenuta nel 1625, il borgo perse importanza in favore del centro posto a fondovalle che si stava via via sviluppando.\nAl 1925 risale la soppressione del comune di Maro Castello in favore di un suo accorpamento nel territorio di Borgomaro come frazione.\nEconomia.\nL'economia del paese \u00e8 principalmente legata all'agricoltura, specialmente nell'olivicoltura.\nInfrastrutture e trasporti.\nStrade.\nMaro Castello \u00e8 situato lungo la strada provinciale 24, che collega San Lazzaro Reale con il Colle d'Oggia passando per Borgomaro. Di recente \u00e8 inoltre stata asfaltata una strada interpoderale che collega Maro Castello con il borgo di Lucinasco, strada oggi chiamata strada panoramica del Maro. La Riviera Trasporti assicura un certo numero di corse giornaliere tra Oneglia e Conio, percorso che attraversa anche Maro Castello."}
{"id": "4367144", "revid": "1305772", "url": "https://it.wikipedia.org/wiki?curid=4367144", "title": "The Next Day", "text": "The Next Day \u00e8 il ventiquattresimo album in studio del musicista inglese David Bowie, pubblicato l'8 marzo 2013 in Australia e l'11 marzo nel resto del mondo, fatta eccezione per gli Stati Uniti d'America, dove invece fu pubblicato il giorno seguente. L'album \u00e8 prodotto dall'etichetta di Bowie, la Iso Records, sotto la licenza esclusiva della Columbia Records. L'album raggiunge la prima posizione in numerosi Paesi, tra cui Regno Unito e Giappone.\nL'annuncio dell'uscita dell'album \u00e8 stato pubblicato il giorno del sessantaseiesimo compleanno di Bowie sul suo sito, aggiornato per l'occasione con il video del primo singolo \"Where Are We Now?\" Fu la prima uscita del musicista contenente materiale inedito dopo dieci anni. Il lavoro precedente, \"Reality\", risale infatti al 2003.\nDescrizione.\nRegistrazione.\nLa registrazione dell'album si \u00e8 svolta al The Magic Shop e agli Human Worldwide Studios di New York City.\nBowie e il produttore Tony Visconti, assieme all'ingegnere del suono Mario J. McNulty, hanno lavorarono all'album per due anni, in segreto.\n\u00abDurante le pause della lavorazione ascoltavo i brani dell'album in cuffia, camminando per New York\u00bb, ha affermato Visconti. \u00abVedevo tutta questa gente con le magliette di David Bowie, sono davvero dappertutto qui, e mi dicevo: 'Amico, se solo sapessi cosa sto ascoltando in questo istante!'\u00bb\nLe sessioni di registrazione erano sporadiche e Visconti stima che, effettivamente, solo di tre mesi sono stati spesi per scrivere il materiale e la registrazione dell'album. Visconti ricorda che l'album \u00e8 iniziato con una sessione di registrazione di una settimana:\n\u00abSterling Campbell era alla batteria, io al basso, David alle tastiere, Gerry Leonard alla chitarra. Alla fine del quinto giorno avevamo una dozzina di canzoni. Solo strutture. Nessun testo, nessuna melodia e solo titoli di lavorazione. \u00c8 cos\u00ec che tutto inizia con David. Poi li port\u00f2 a casa e non sentimmo un'altra cosa da lui per quattro mesi.\u00bb\nBowie sarebbe scomparso con la registrazione demo \u00abper assicurarsi di essere sulla strada giusta\u00bb, per poi, una volta pronto, riunire la band e fare il passo successivo nella registrazione. Visconti ha descritto le sessioni di registrazione come \u00abintense\u00bb, ma attenendosi ad un regolare orario lavorativo. \u00abL'ultima volta che abbiamo fatto le nottate \u00e8 stato per \"Young Americans\"\u00bb.\nNonostante l'affermazione che, per la registrazione, non sono state invitate guest star, Bowie ha scelto alcuni musicisti con cui ha lavorato in passato, fra cui Earl Slick (chitarra), che ha registrato le sue parti nel luglio 2012, Gail Ann Dorsey (basso) e Sterling Campbell (batteria), che collaborano con Bowie dagli anni novanta.\nIl batterista Zachary Alford e i chitarristi Gerry Leonard e David Torn furono ingaggiati per le sessioni e Slick afferma che anche Visconti contribu\u00ec con il basso. Anche il sassofonista Steve Elson, che ha lavorato con Bowie sin dagli anni '80, suona nell'album.\nSi \u00e8 anche detto che Robert Fripp, che in precedenza ha lavorato con Bowie in studio, sia stato invitato a suonare nell'album, ma che non abbia potuto parteciparvi a causa di altri impegni. Ma Fripp, ha smentito dicendo che: \u00abNon ho sentito David per un po' e non mi hanno contattato [per prendere parte all'album]\u00bb, aggiungendo: \u00abNon sono affatto arrabbiato, non sono n\u00e9 offeso n\u00e9 dispiaciuto, lo dico solo per chiarezza\u00bb.\nTony Visconti ha spiegato a \"NME\" che \"The Next Day\": \u00ab[...] \u00e8 un album piuttosto rock\u00bb. Il primo singolo, una ballata, \u00ab\u00e8 l'unica traccia dell'album che \u00e8 cos\u00ec intimista\u00bb. Visconti ha inoltre suggerito che Bowie abbia scelto \"Where Are We Now?\" come singolo d'apertura perch\u00e9 \"la gente doveva affrontare lo shock del suo ritorno (dopo un'assenza di 10 anni)\" e che la natura introspettiva della canzone la rendeva una scelta particolarmente appropriata. Visconti ha definito i materiali dell'album \u00abestremamente forti e belli\u00bb, aggiungendo che \u00ab[...] chi cerca il classico David Bowie lo trover\u00e0 in questo album; chi cerca un Bowie innovativo, nuove direzioni, trover\u00e0 anche questo\u00bb.\n\"The Stars (Are Out Tonight)\" \u00e8 stato pubblicato come secondo singolo dall'album il 26 febbraio 2013. Il giorno precedente era stato presentato in anteprima il video musicale sotto forma di un cortometraggio. In Inghilterra la canzone ha ricevuto una discreta messa in onda su BBC Radio 2 e 106.9FM WHCR, raggiungendo la posizione 102 nella UK Singles Chart.\nSegretezza del progetto.\nBowie si \u00e8 preso molta cura di mantenere segrete le registrazioni dell'album, richiedendo alle persone coinvolte nella registrazione di firmare accordi di non divulgazione NDA. Bowie ha dovuto cambiare studio di registrazione a causa del fatto che qualcuno, dello studio, aveva fatto trapelare la voce che lui stava registrando l\u00ec. Si trasfer\u00ec quindi nello studio The Magic Shop, che nei giorni in cui Bowie era l\u00ec, ridusse all'osso il personale. La stessa Columbia Records apprese del progetto solo pochi giorni prima che l'album venisse pubblicato.\nLa band canadese Metric per poco non scopr\u00ec le sessioni di registrazione segrete quando il gruppo arriv\u00f2, senza preavviso, negli studi di registrazione al The Magic Shop nel 2011. Lo stesso sassofonista di Bowie, Steve Elson ha dichiarato di essere tentato di rivelare tutto.\nCopertina.\nL'immagine di copertina dell'album \u00e8 una versione riadattata della cover di \"Heroes\", del 1977. Creata da Jonathan Barnbrook (graphic designer che ha firmato anche le copertine per gli album \"Heathen\" e \"Reality\"). L'oscuramento della fotografia vuole indicare una \"dimenticanza o cancellazione del passato\". La fotografia originale \u00e8 attribuita a Masayoshi Sukita. Le parole con cui Barnbrook ha spiegato la cover sono state: \"Se l'intenzione \u00e8 quella di sovvertire un album di David Bowie, allora gli album fra cui scegliere sono davvero molti, ma \"Heroes\" \u00e8 il pi\u00f9 venerato. E se si trattava di sovvertire qualcosa, doveva essere un'immagine che scuotesse veramente, ed \u00e8 l\u00ec che abbiamo pensato che \"Heroes\" fosse la scelta migliore sotto tutti i punti di vista\".\nConcerti.\nBowie ha insistito sul fatto che non ci sarebbero state performance live a supporto dell'album. Pare che Tony Visconti abbia affermato che \"David \u00e8 abbastanza deciso sul fatto che non si esibir\u00e0 pi\u00f9 dal vivo... A proposito della complessit\u00e0 degli arrangiamenti dei brani presenti sul disco, uno dei musicisti avrebbe detto: \u00abCome faremo a fare tutto questo dal vivo?\u00bb e David avrebbe risposto: \u00abNon lo faremo\u00bb. E ha continuato a ribadire il concetto. Tuttavia, Visconti pi\u00f9 tardi ha chiarito di non avere mai detto che Bowie non si sarebbe mai pi\u00f9 esibito ancora dal vivo, solo che \"non ha intenzione di fare un tour per quest'album\". Visconti ha poi affermato in un'intervista per il \"Telegraph\" che Bowie non avesse escluso completamente la possibilit\u00e0 di un paio di esibizioni dal vivo, ma che avesse deciso di concentrarsi sulla realizzazione degli album. \u00c8 stato poi rivelato che quattro brani esclusi da \"The Next Day\" avrebbero potuto costituire il materiale per un nuovo album.\nEdizione speciale.\nIl 5 novembre 2013 viene pubblicata un'edizione speciale dell'album intitolata \"The Next Day Extra\", composta da tre CD. Il primo CD contiene i quattordici brani gi\u00e0 presenti nella versione standard del disco, il secondo altre dieci canzoni con quattro inediti e due versioni remix (\"I'd Rather Be High (Venetian Mix)\" e \"Love Is Lost (Hello Steve Reich Mix)\"), il tutto completato da un DVD con i quattro video ufficiali finora prodotti per i singoli gi\u00e0 estratti dall'album: \"Where Are We Now?\", \"The Stars (Are Out Tonight)\", \"The Next Day\", e \"Valentine's Day\".\nLe tracce inedite presenti sul secondo disco sono: \"Atomica\", \"The Informer\", \"Like A Rocket Man\", \"Born In A Ufo\" e \"God Bless the Girl\" (uscita come bonus track solo nella versione di \"The Next Day\" per il mercato giapponese).\nTracce.\nTesti e musiche di David Bowie eccetto dove diversamente specificato."}
{"id": "4367146", "revid": "767487", "url": "https://it.wikipedia.org/wiki?curid=4367146", "title": "Sui giovani d'oggi ci scatarro su", "text": "Sui giovani d'oggi ci scatarro su \u00e8 un singolo del gruppo alternative rock italiano Afterhours, pubblicato nel 1998 da Mescal ed estratto dall'album \"Hai paura del buio?\" del 1997.\nNel 2014 una cover dei Ministri viene inclusa nella versione \"reloaded\" di \"Hai paura del buio?\"."}
{"id": "4367149", "revid": "69794", "url": "https://it.wikipedia.org/wiki?curid=4367149", "title": "Rupen Semerciyan", "text": "Carriera.\nHa allenato la dal 1935 al 1938, guidandola alle Olimpiadi del 1936, concluse al 19\u00ba posto."}
{"id": "4367151", "revid": "831439", "url": "https://it.wikipedia.org/wiki?curid=4367151", "title": "Malattia di Rummo", "text": ""}
{"id": "4367152", "revid": "110157", "url": "https://it.wikipedia.org/wiki?curid=4367152", "title": "Classic (Joe McElderry)", "text": "Wide Awake \u00e8 il secondo album del cantante pop britannico Joe McElderry, pubblicato il 19 agosto 2011 dall'etichetta discografica Decca."}
{"id": "4367156", "revid": "1318658", "url": "https://it.wikipedia.org/wiki?curid=4367156", "title": "Giovanni Giuliani (pittore)", "text": "Biografia.\nNel 1911 comincia a frequentare l'Accademia delle Belle Arti della sua citt\u00e0 seguendo i corsi di Ettore Tito per la pittura e la Scuola Libera di Incisione retta da Emanuele Brugnoli riaperta nel 1912 dopo una chiusura durata circa un trentennio.\nGi\u00e0 nel 1913 partecipa ad una mostra organizzata dalla Famiglia Artistica in Milano.\nLa sua attivit\u00e0 di studio ed artistica si interrompe per lo scoppio della prima guerra mondiale alla quale partecipa come fante sul fronte del Carso.Di di quegli anni rimangono un'incisione \"Strada mascherata\" realizzata nel 1917 raffigurante una strada di Selz, sobborgo di Monfalcone, ed una relativa all'impianto industriale dell'Adria Werke situato sempre a Monfalcone.\nFinita la guerra si diploma all'Accademia delle Belle Arti di Venezia, consolida la conoscenza delle tecniche incisorie, \u00e8 coinvolto nelle iniziative di \"svecchiamento\" artistico che nascono nella citt\u00e0 lagunare aderendo all'UGA (Unione Giovani Artisti) nel marzo del 1919 e partecipa a varie mostre, a partire da quelle di Ca' Pesaro nel 1919 e 1920, in compagnia di molti giovani artisti che poi troveranno consacrazione anche internazionale. \nLe sue capacit\u00e0 trovano conferma quando Emanuele Brugnoli, lasciando la cattedra di Incisione presso l'Accademia delle Belle Arti, lo indica come suo successore. Da qui inizier\u00e0 per il Giuliani un impegno per quasi un trentennio, fino al 1958, durante il quale former\u00e0 una folta serie di artisti tra i quali Giovanni Barbisan, Virgilio Tramontin, Cesco Magnolato, Mario Guadagnino e molti altri.\nNumerose le sue esposizioni, in tutta Europa e nelle Americhe. Alla Biennale Internazionale d\u2019Arte di Venezia partecipa nelle edizioni del '20, '24, \u201936, \u201938, \u201948 e \u201850 e solo lo scoppio della 2\u00aa guerra mondiale lo priva, nel 1944, di una personale gi\u00e0 programmata presso la prestigiosa manifestazione.\nL\u2019uomo, di carattere schivo e riservato, non se ne cruccia e continua a proporre una rigorosa coerenza nel suo linguaggio incisorio, alcune volte pi\u00f9 scavato, altre pi\u00f9 narrativo, ma sempre frutto di una profonda introspezione fusa con una grande capacit\u00e0 tecnica. Tra i soggetti preferiti gli scorci familiari della sua Venezia, citt\u00e0-luogo tanto amata, e le vedute della laguna nord con le rarefatte atmosfere di Torcello, Burano e Mazzorbo, ma anche paesaggi della campagna friulana pervasi di malinconia.\nSignificativi i cicli, raccolti in specifiche cartelle con opere di grandi dimensioni, dedicati ai grandi cambiamenti del tessuto urbano intervenuti nella citt\u00e0 lagunare nei primi anni '30. Lo scavo del rio Novo, la costruzione del nuovo ponte dell'Accademia e di quello degli Scalzi (vulgo Stazione), la costruzione del ponte translagunare - che affianca la linea ferroviaria costruita sotto l'Austria -, lo sviluppo del polo industriale di Porto Marghera.\nNei primi anni '50, insieme a Virgilio Tramontin, Remo Wolf, Tranquillo Marangoni e Giorgio Trentin, fonda l'Associazione degli Incisori Veneti, nucleo significativo di artisti che contribuisce, con l'organizzazione di esposizioni in Italia ed all'estero, al rilancio dell'arte grafica.\nGran parte della sua opera consiste in incisioni all'acquaforte (la sua tecnica preferita), ma si \u00e8 cimentato anche con la xilografia, oltre che produrre oli ed acquerelli.\nSi spegne alla soglia dei 72 anni per le conseguenze di gravi problemi polmonari, probabilmente aggravati dalla nocivit\u00e0 dei prodotti utilizzati nella sua attivit\u00e0 artistica oltre che dall'abitudine al fumo.\nSue opere sono presenti in vari musei italiani ed esteri. "}
{"id": "4367166", "revid": "754039", "url": "https://it.wikipedia.org/wiki?curid=4367166", "title": "Gerolamo Dandolfi", "text": "Biografia.\nNato ad Amalfi il 21 settembre 1722, fu ordinato sacerdote il 24 settembre 1746.\nIl 4 giugno 1775 fu consacrato vescovo di Pozzuoli, dove tenne il VI sinodo diocesano e si adoper\u00f2 nelle visite pastorali. \nIl 13 maggio 1781 si occup\u00f2 del ritorno in citt\u00e0 delle reliquie dei santi martirizzati a Pozzuoli nel 305, specialmente quelle del santo patrono Procolo, che da allora, secondo quanto da lui stabilito, sono custodite in un prezioso reliquiario d'argento \nMor\u00ec il 21 novembre 1789.\nGenealogia episcopale.\nLa genealogia episcopale \u00e8:"}
{"id": "4367170", "revid": "767487", "url": "https://it.wikipedia.org/wiki?curid=4367170", "title": "\u015eeref Alemdar", "text": "Carriera.\nGiocatore del Galatasaray, ha disputato 2 partite alle Olimpiadi del 1936, chiuse al 19\u00ba posto dalla ."}
{"id": "4367182", "revid": "182396", "url": "https://it.wikipedia.org/wiki?curid=4367182", "title": "Arae Flaviae", "text": ""}
{"id": "4367183", "revid": "74801", "url": "https://it.wikipedia.org/wiki?curid=4367183", "title": "Giovanni Boccardi (astronomo)", "text": "Biografia.\nSacerdote della Congregazione della Missione, fu astronomo negli osservator\u00ee di Collurania (1890), Catania (1900-1903) e Torino (1903-23). \nIn quest'ultima sede ricopr\u00ec la carica di direttore dell'osservatorio e fu docente di astronomia nella locale universit\u00e0. Inoltre realizz\u00f2 la nuova sede di Pino Torinese dell'osservatorio (1912). Fond\u00f2, nel 1907, la \"Rivista di astronomia e di scienze affini\".\nLa sua attivit\u00e0 \u00e8 prevalentemente legata a questioni astronomiche. Tuttavia, tra le sue opere, va menzionata la \"Guide du calculateur\", pubblicata nel 1902 a Parigi, che costituisce uno dei primissimi trattati di calcolo numerico.\nIl suo nome \u00e8 stato dato all'asteroide 31015 Boccardi."}
{"id": "4367184", "revid": "830939", "url": "https://it.wikipedia.org/wiki?curid=4367184", "title": "Jos\u00e9 Joaqu\u00edn Ortiz", "text": "Autore delle opere \"Poes\u00edas\" (1880) e \"Storia della conquista del Nuovo Regno di Granada\", fond\u00f2 nel 1870 l\"'Accademia ispano-americana\"."}
{"id": "4367189", "revid": "92723", "url": "https://it.wikipedia.org/wiki?curid=4367189", "title": "Cidade de Vigo 2007 - Singolare", "text": "Il singolare del torneo di tennis Cidade de Vigo 2007, facente parte dell'ATP Challenger Series, ha avuto come vincitore M\u00e1ximo Gonz\u00e1lez che ha battuto in finale Marc L\u00f3pez 6-2, 6-4."}
{"id": "4367190", "revid": "729019", "url": "https://it.wikipedia.org/wiki?curid=4367190", "title": "Cidade de Vigo 2007 - Doppio", "text": "Il doppio del torneo di tennis Cidade de Vigo 2007, facente parte dell'ATP Challenger Series, ha avuto come vincitori Leonardo Azzaro e Lamine Ouahab che hanno battuto in finale Pablo Santos e Igor Sijsling 2-6, 6-4, [10-7]."}
{"id": "4367191", "revid": "1149807", "url": "https://it.wikipedia.org/wiki?curid=4367191", "title": "Widelands", "text": "Widelands \u00e8 un videogioco libero di strategia in tempo reale pubblicato sotto la GNU General Public License. \"Widelands\" prende molte idee da \"The Settlers\" e \"The Settlers II\" ed \u00e8 molto simile a questi due giochi. Viene ancora sviluppato, con particolare attenzione alla grafica e alla risoluzione di problemi. Il gioco funziona su diversi sistemi operativi, come GNU/Linux, BSD, macOS e Windows.\nModalit\u00e0 di gioco.\n\"Widelands\" presenta le modalit\u00e0 in giocatore singolo, in rete, missioni in giocatore singolo e su internet in multiplayer, ed \u00e8 tradotto in italiano, ceco, tedesco, inglese, finlandese, francese, ebraico, ungherese, polacco, russo, spagnolo, slovacco, svedese, olandese e galiziano. I giocatori possono selezionare una di tre differenti trib\u00f9: barbari, impero ed atlantidei. \"Widelands\" fornisce quattro missioni tutorial. I giocatori esperti possono creare le loro mappe con l'editor incluso. \u00c8 anche possibile importare e giocare le mappe originali di \"The Settlers II\".\nSviluppo.\n\"Widelands\" contiene ancora qualche errore che dev'essere risolto prima della pubblicazione di una versione finale (1.0); inoltre, mancano ancora delle parti grafiche e sonore e delle funzioni richieste.\nAccoglienza.\nIl gioco \u00e8 stato recensito dal \"Linux Journal\", che ha affermato: \"Tuffatevi in questo gioco, c'\u00e8 molto sotto la superficie. Ha molte cose piacevoli, come la complessit\u00e0 e la consistenza dei men\u00f9 nel gioco, senza i soliti errori di molti giochi amatoriali. Ma \u00e8 il ritmo del gioco che mi piace davvero. Mi piace sempre costruire la mia base in molti RTS, per\u00f2 sono sempre distratto da dei combattimenti. Questo gioco ti permette di costruire, e mette molta enfasi su come lo fai\"."}
{"id": "4367192", "revid": "1442080", "url": "https://it.wikipedia.org/wiki?curid=4367192", "title": "GHI Bronx Tennis Classic 2007 - Singolare", "text": "Il singolare del torneo di tennis GHI Bronx Tennis Classic 2007, facente parte dell'ATP Challenger Series, ha avuto come vincitore Sam Warburg che ha battuto in finale Bruno Echagaray 6-3, 65-7, 6-3."}
{"id": "4367194", "revid": "1442080", "url": "https://it.wikipedia.org/wiki?curid=4367194", "title": "GHI Bronx Tennis Classic 2007 - Doppio", "text": "Il doppio del torneo di tennis GHI Bronx Tennis Classic 2007, facente parte dell'ATP Challenger Series, ha avuto come vincitori Rohan Bopanna e Aisam-ul-Haq Qureshi che hanno battuto in finale Alberto Francis e Phillip King 6-3, 2-6, [10-5]."}
{"id": "4367196", "revid": "1442080", "url": "https://it.wikipedia.org/wiki?curid=4367196", "title": "Bukhara Challenger 2007 - Singolare", "text": "Il singolare del torneo di tennis Bukhara Challenger 2007, facente parte dell'ATP Challenger Series, ha avuto come vincitore Denis Istomin che ha battuto in finale Amir Weintraub 3-6, 6-1, 6-4."}
{"id": "4367197", "revid": "1442080", "url": "https://it.wikipedia.org/wiki?curid=4367197", "title": "Bukhara Challenger 2007 - Doppio", "text": "Il doppio del torneo di tennis Bukhara Challenger 2007, facente parte dell'ATP Challenger Series, ha avuto come vincitori Evgenij Kirillov e Aleksandr Kudrjavcev che hanno battuto in finale Danila Arsenov e Vaja Uzakov 6-3, 6-1."}
{"id": "4367198", "revid": "1442080", "url": "https://it.wikipedia.org/wiki?curid=4367198", "title": "Zucchetti Kos Tennis Cup 2007 - Singolare", "text": "Il singolare del torneo di tennis Zucchetti Kos Tennis Cup 2007, facente parte dell'ATP Challenger Series, ha avuto come vincitore M\u00e1ximo Gonz\u00e1lez che ha battuto in finale Mariano Puerta 2-6, 7-5, 7-5."}
{"id": "4367199", "revid": "1442080", "url": "https://it.wikipedia.org/wiki?curid=4367199", "title": "Zucchetti Kos Tennis Cup 2007 - Doppio", "text": "Il doppio del torneo di tennis Zucchetti Kos Tennis Cup 2007, facente parte dell'ATP Challenger Series, ha avuto come vincitori Alessandro Da Col e Andrea Stoppini che hanno battuto in finale Alberto Brizzi e Marco Pedrini 6-3, 7-65."}
{"id": "4367200", "revid": "830939", "url": "https://it.wikipedia.org/wiki?curid=4367200", "title": "Jos\u00e9 Asunci\u00f3n Silva", "text": "Biografia.\nInizialmente decadentista alla maniera di Paul Verlaine, divenne con \"Nocturno\" (1894) uno dei fondatori della corrente del modernismo. Nel 1895 redasse l'opera \"De Sobremesa\". Strinse una profonda amicizia con il poeta Julio Fl\u00f3rez.\nNel 1896 mor\u00ec suicida sparandosi al cuore."}
{"id": "4367201", "revid": "92723", "url": "https://it.wikipedia.org/wiki?curid=4367201", "title": "S Tennis Masters Challenger 2007 - Singolare", "text": "Il singolare del torneo di tennis S Tennis Masters Challenger 2007, facente parte dell'ATP Challenger Series, ha avuto come vincitore Victor H\u0103nescu che ha battuto in finale Leonardo Mayer 7-64, 6-2."}
{"id": "4367203", "revid": "92723", "url": "https://it.wikipedia.org/wiki?curid=4367203", "title": "S Tennis Masters Challenger 2007 - Doppio", "text": "Il doppio del torneo di tennis S Tennis Masters Challenger 2007, facente parte dell'ATP Challenger Series, ha avuto come vincitori Sebasti\u00e1n Decoud e Jurij \u0160\u010dukin che hanno battuto in finale J\u00e9r\u00e9my Chardy e Predrag Rusevski 3-6, 6-3, [10-7]."}
{"id": "4367204", "revid": "599013", "url": "https://it.wikipedia.org/wiki?curid=4367204", "title": "Trofeo Manta Open 2007 - Singolare", "text": "Il singolare del torneo di tennis Trofeo Manta Open 2007, facente parte dell'ATP Challenger Series, ha avuto come vincitore G\u014d Soeda che ha battuto in finale Eduardo Schwank 6-4, 6-2."}
{"id": "4367205", "revid": "1442080", "url": "https://it.wikipedia.org/wiki?curid=4367205", "title": "Trofeo Manta Open 2007 - Doppio", "text": "Il doppio del torneo di tennis Trofeo Manta Open 2007, facente parte dell'ATP Challenger Series, ha avuto come vincitori Eduardo Schwank e Horacio Zeballos che hanno battuto in finale John-Paul Fruttero e Eric Nunez 6-4, 6-2."}
{"id": "4367208", "revid": "1442080", "url": "https://it.wikipedia.org/wiki?curid=4367208", "title": "IPP Trophy 2007 - Singolare", "text": "Il singolare del torneo di tennis IPP Trophy 2007, facente parte dell'ATP Challenger Series, ha avuto come vincitore Jurij \u0160\u010dukin che ha battuto in finale Jesse Huta Galung 6-3, 6-2."}
{"id": "4367209", "revid": "1442080", "url": "https://it.wikipedia.org/wiki?curid=4367209", "title": "IPP Trophy 2007 - Doppio", "text": "Il doppio del torneo di tennis IPP Trophy 2007, facente parte dell'ATP Challenger Series, ha avuto come vincitori Sebasti\u00e1n Decoud e Jurij \u0160\u010dukin che hanno battuto in finale James Cerretani e Olivier Charroin 6-3, 64-7, [10-4]."}
{"id": "4367210", "revid": "1442080", "url": "https://it.wikipedia.org/wiki?curid=4367210", "title": "Karshi Challenger 2007 - Singolare", "text": "Il singolare del torneo di tennis Karshi Challenger 2007, facente parte dell'ATP Challenger Series, ha avuto come vincitore Denis Istomin che ha battuto in finale Marsel \u0130lhan 6-1, 6-4."}
{"id": "4367211", "revid": "765341", "url": "https://it.wikipedia.org/wiki?curid=4367211", "title": "Karshi Challenger 2007 - Doppio", "text": "Il doppio del torneo di tennis Karshi Challenger 2007, facente parte dell'ATP Challenger Series, ha avuto come vincitori Andrew Coelho e Adam Feeney che hanno battuto in finale Ivan Dodig e Horia Tec\u0103u 6-2, 3-6, [10-7]."}
{"id": "4367212", "revid": "1442080", "url": "https://it.wikipedia.org/wiki?curid=4367212", "title": "Antonio Savoldi-Marco C\u00f2 - Trofeo Dimmidis\u00ec 2007 - Singolare", "text": "Il singolare del torneo di tennis Antonio Savold, facente parte dell'ATP Challenger Series, ha avuto come vincitore Ji\u0159\u00ed Van\u011bk che ha battuto in finale \u00c9ric Prodon 6-0, 6-4."}
{"id": "4367214", "revid": "1442080", "url": "https://it.wikipedia.org/wiki?curid=4367214", "title": "Antonio Savoldi-Marco C\u00f2 - Trofeo Dimmidis\u00ec 2007 - Doppio", "text": "Il doppio del torneo di tennis Antonio Savold, facente parte dell'ATP Challenger Series, ha avuto come vincitori Antal Van Der Duim e Boy Westerhof che hanno battuto in finale Frederico Gil e Alberto Mart\u00edn 7-64, 3-6, [10-8]."}
{"id": "4367221", "revid": "109637629", "url": "https://it.wikipedia.org/wiki?curid=4367221", "title": "Ronald Howard (attore)", "text": "Biografia.\nRonald Howard nacque a South Norwood, Londra, dal matrimonio dell'attore Leslie Howard con Ruth Evelyn Martin. Dopo gli studi al Jesus College di Cambridge, lavor\u00f2 dapprima come giornalista e quindi come attore.\nEbbe un primo piccolo ruolo ne \"La Primula Smith\" (1941), film diretto da suo padre, ma la sua parte fu completamente tagliata in fase di montaggio. Nei primi anni quaranta lavor\u00f2 nei teatri di provincia, quindi a Londra e finalmente nel cinema. Il suo debutto ufficiale fu in \"While the Sun Shines\" nel 1947, cui seguirono ruoli diversi in vari film di successo, come \"La donna di picche\" (1949) e \"Addio Mr. Harris\" (1951). Nel 1950 interpret\u00f2 inoltre la parte di Will Scarlet nel classico televisivo della BBC \"The Adventures of Robin Hood\".\nIl ruolo che gli diede maggiore notoriet\u00e0 fu quello di Sherlock Holmes nella omonima serie televisiva americana del 1954, basata sui racconti di Arthur Conan Doyle. La serie di 39 episodi vide come coprotagonista Howard Marion-Crawford nel ruolo del dottor Watson.\nRonald Howard continu\u00f2 ad interpretare film negli anni Cinquanta e Sessanta, principalmente produzioni minori inglesi, oltre a partecipare a varie trasmissioni televisive in Gran Bretagna e negli Stati Uniti. Lasci\u00f2 la recitazione a met\u00e0 degli anni Settanta.\nNel 1982 pubblic\u00f2 un libro biografico, \"In Search of My Father\", sulla carriera e sulla morte misteriosa di suo padre Leslie, scomparso il 1\u00ba giugno 1943 quando l'aereo sul quale viaggiava fu abbattuto dall'aviazione tedesca sul golfo di Biscaglia."}
{"id": "4367230", "revid": "599013", "url": "https://it.wikipedia.org/wiki?curid=4367230", "title": "Marc Trestman", "text": "Carriera.\nTrestman inizi\u00f2 ad allenare nel 1981 come allenatore dei quarterback dell'Universit\u00e0 di Miami. Dopo anni di varie esperienze come allenatore dei quarterback e coordinatore offensivo di diverse squadre NFL, in particolar modo quella con gli Oakland Raiders in cui allen\u00f2 l'MVP della NFL Rich Gannon, Marc si spost\u00f2 nella Canadian Football League dove, come capo-allenatore dei Montreal Alouettes vinse due Grey Cup (2008 e 2009) e fu votato miglior coach dell'anno nel 2009. Rimase in Canada fino alla stagione 2012, dopo di che gli fu affidato il ruolo di capo-allenatore dei Chicago Bears dopo il licenziamento di Lovie Smith. La sua avventura inizi\u00f2 con una vittoria per 24-21 sui Cincinnati Bengals, divenendo il quarto allenatore della storia della squadra a vincere la sua partita di debutto dopo George Halas (1920), Neill Armstrong (1978) e Dick Jauron (1999). Nella sua prima stagione, Trestman guid\u00f2 uno dei migliori attacchi della storia della franchigia, concludendo col secondo miglior attacco della lega con 445 punti e stabilendo i record della squadra per yard totali (6.109), yard passate (4.450), touchown passati (32) e primi down guadagnati (344). La difesa invece dal canto suo, fu una delle peggiori della storia di Chicago, con i massimi storici per yard concesse (6.313), yard su corsa concesse (2,583) e punti subiti, mentre la difesa sulle corse fu la peggiore della lega. Ancora in corsa per un posto nei playoff nell'ultima gara dell'anno in una debole NFC North, Chicago fu battuta dai Green Bay Packers e termin\u00f2 con un record di 8-8. L'anno successivo concluse con un bilancio di 5-11, venendo licenziato il 29 dicembre, il giorno dopo la fine della stagione regolare.\nIl 20 gennaio 2015 Marc Trestman fu assunto come coordinatore offensivo dei Baltimore Ravens."}
{"id": "4367255", "revid": "367445", "url": "https://it.wikipedia.org/wiki?curid=4367255", "title": "Tammy Duckworth", "text": "Biografia.\nNata a Bangkok da un marine statunitense e da una thailandese di origini cinesi, Tammy Duckworth crebbe nel sud-est asiatico per via del lavoro del padre con le Nazioni Unite. A sedici anni la famiglia si stabil\u00ec nelle Hawaii, dove Tammy frequent\u00f2 il liceo e l'universit\u00e0 locale. Dopo un bachelor in scienze politiche, la Duckworth consegu\u00ec un master in relazioni internazionali alla George Washington University e si trasfer\u00ec nell'Illinois. Successivamente la Duckworth si arruol\u00f2 nella Guardia Nazionale nel 1990 e nel 2004 venne convocata in Iraq con l'esercito, prestando servizio come pilota di elicotteri.\nNel novembre dello stesso anno tuttavia il Sikorsky UH-60 Black Hawk che stava pilotando venne colpito da un razzo lanciato dai guerriglieri iracheni. Nell'esplosione la Duckworth venne ferita gravemente ad entrambi gli arti inferiori e al braccio destro; per salvarla i medici furono costretti ad amputarle la gamba destra fino all'anca e la gamba sinistra al di sotto del ginocchio. Dopo l'intervento, la Duckworth si forn\u00ec di due protesi in titanio che le garantiscono la piena mobilit\u00e0. Pochi giorni dopo l'operazione, mentre era ancora ricoverata nell'ospedale militare, la Duckworth venne insignita del Purple Heart e promossa al grado di maggiore, per poi essere nominata tenente colonnello qualche tempo dopo.\nNel 2006 la Duckworth si candid\u00f2 alla Camera dei Rappresentanti come membro del Partito Democratico, ma perse di misura le elezioni contro l'avversario repubblicano Peter Roskam. Pochi giorni dopo l'esito delle elezioni, l'allora governatore dell'Illinois Rod Blagojevich scelse la Duckworth come direttrice del \"Dipartimento degli affari dei veterani dell'Illinois\", carica che mantenne fino al febbraio del 2009, quando il Presidente Obama le assegn\u00f2 un impiego all'interno del Dipartimento degli Affari dei Veterani degli Stati Uniti.\nLa Duckworth lasci\u00f2 l'impiego nel luglio del 2011, annunciando la propria campagna elettorale per la Camera dei Rappresentanti nelle elezioni che si sarebbero tenute l'anno seguente. In questa tornata elettorale la Duckworth si trov\u00f2 a concorrere contro il deputato repubblicano in carica da un mandato Joe Walsh. La campagna fu molto combattuta e Walsh accus\u00f2 la Duckworth di strumentalizzare la propria disabilit\u00e0, ma nonostante ci\u00f2 la donna vinse le elezioni con una netta maggioranza di voti approdando cos\u00ec al Congresso. Insieme a Tulsi Gabbard, la Duckworth divenne inoltre la prima donna veterana di guerra ad essere eletta al Congresso.\nIl 30 marzo 2015 la Duckworth annuncia la sua candidatura al Senato degli Stati Uniti per aggiudicarsi il seggio del repubblicano Mark Kirk. Dopo aver vinto le primarie democratiche con ampio margine, trionfa alle elezioni dell'8 novembre 2016 con il 54,4%, pari a 2.907.420 voti, contro il 40,2% e i 2.149.417 voti raccolti dall'uscente Kirk. Con la sua vittoria \u00e8 diventata la prima donna senatrice ad aver servito in combattimento, e la seconda americana di origini asiatiche dopo Mazie Hirono del seggio delle Hawaii. La Duckworth, che si configura come progressista, \u00e8 sposata con un altro veterano dell'Iraq, il maggiore Bryan W. Bowlsbey.\nLa storia di Tammy Duckworth fu raccontata anche dal giornalista Mario Calabresi nel libro del 2009 \"La fortuna non esiste. Storie di uomini e donne che hanno avuto il coraggio di rialzarsi\", edito da Mondadori."}
{"id": "4367256", "revid": "984922", "url": "https://it.wikipedia.org/wiki?curid=4367256", "title": "Nisnite", "text": "La nisnite \u00e8 un minerale descritto nel 2011 in base ad una scoperta avvenuta nella miniera Jeffrey ad Asbestos nel Quebec, Canada ed approvato dall'IMA nel 2010. Il minerale \u00e8 stato scoperto mentre si stavano riesaminando dei cristalli di heazlewoodite in campioni di rodingite. Il nome \u00e8 stato attribuito in base ai simboli degli elementi che la compongono (Ni e Sn).\nLa nisnite \u00e8 isostrutturale con l'auricupride.\nMorfologia.\nLa nisnite \u00e8 stata trovata sotto forma di cristalli tabulari di forma da quadrata a rettangolare lunghi fino a 100\u03bcm cresciuti sull'heazlewoodite raggruppati in gruppi fino ad un millimetro in una struttura a nido d'ape.\nOrigine e giacitura.\nLa nisnite \u00e8 stata trovata nella rodingite associata con cromite, diopside, grossularia, heazlewoodite e shandite."}
{"id": "4367279", "revid": "1305887", "url": "https://it.wikipedia.org/wiki?curid=4367279", "title": "Jet Robot/George", "text": "Jet Robot/George \u00e8 un singolo discografico del gruppo \"I Mini Robots\", pubblicato nel 1980. Il brano \"Jet Robot\" \u00e8 la sigla dell'anime \"Getta Robot\", scritto, musicato ed arrangiamento da Vito Tommaso. \"George\" \u00e8 la sigla della serie animata \"George della giungla\", scritto, musicato ed arrangiamento da Vito Tommaso.\nEdizioni.\nEntrambi i brani sono stati inseriti nella compilation \"Le sigle di pap\u00e0\" (2006)."}
{"id": "4367283", "revid": "729019", "url": "https://it.wikipedia.org/wiki?curid=4367283", "title": "Castello di San Miguel", "text": "Il castello di San Miguel \u00e8 stato costruito tra il 1575 e il 1577 per ordine di Filippo II, il suo scopo era di proteggere Garachico che allora era la capitale di Tenerife.\nLe sue dimensioni ridotte sono in proporzione che proteggeva la citt\u00e0. La baia era piena di cui ingresso \u00e8 sorvegliato da una eruzione vulcanica, che termina l'importanza della citt\u00e0 e facendo forza inutile.\nPer aumentare il numero di pezzi disponibili, si sa che ai piedi del castello vi era una piattaforma, eventualmente protetti da fortificazioni minori per l'artiglieria le riprese. Il perimetro della popolazione era anche castello murato oggi viene utilizzato per spettacoli di cavalieri e dame."}
{"id": "4367284", "revid": "1714743", "url": "https://it.wikipedia.org/wiki?curid=4367284", "title": "Letgarda di Tolosa", "text": "Origine.\nEra la figlia del conte di N\u00eemes, d'Alb\u00ec e di Tolosa e duca di Settimania, Raimondo III (?-978), della dinastia dei Rouergue, e di Guindinilde, della quale non si conoscono gli ascendenti.\nBiografia.\nTra il 967 e il 968 (in una donazione del giugno 969, per le anime dei genitori e del fratello, fatta in quella data dal conte Borrel, si fa riferimento anche all'anima di una figlia avuta dalla moglie Letgarda) Letgarda fu data in sposa al conte di Barcellona, Gerona, Osona e Urgell, Borrell II (?-993), figlio secondogenito del conte di Barcellona, Gerona e Osona, Sunyer I e di Riquilda di Rouergue, figlia del conte di Roergue, Ermengol e della moglie Adele, secondo lo storico Szabolcs de Vajay, soprattutto per il fatto che il figlio primogenito fu chiamato Ermengol (introducendo questo nome nel casato di Barcellona). Ermengol di Rourgue era il figlio del conte di Tolosa e duca di Settimania, Oddone I e secondo l\"'Histoire g\u00e9n\u00e9rale de Languedoc\" di Garsinda d'Albi.\nSecondo il documento CXIII della \"Marca Hispanica sive Limes Hispanicus\", datato 25 giugno 972, circa una vendita fatta dal conte Borrel, unitamente a Letgarda, risulta che il figlio Raimondo Borrell era nel primo anno di vita.Si conoscono altri tre documenti di vendite da parte di Borrel e Letgarda: uno del 976, riferito dallo storico andaluso Jos\u00e9 Enrique Ruiz-Dom\u00e8nec (\"Quan els vescomtes de Barcelona eren\", Barcelona, 2, p.\u00a0216), un secondo, tratto dal \"Cartulario de Sant Cugat del Vall\u00e8s\" del 977, e un terzo tratto dal cartolario di Vic del 980.\nNon si conosce l'anno esatto della morte di Letgarda, avvenuta sicuramente dopo il 980, anno in cui il suo nome compare in una donazione, e non dopo il 988, anno in cui suo marito Borrel risulta sposato con Eimeruda, secondo un documento tratto dal \"Cartulario de Sant Cugat del Vall\u00e8s\".\nFigli.\nLetgarda a Borrell II diede quattro (o cinque) figli:"}
{"id": "4367286", "revid": "585241", "url": "https://it.wikipedia.org/wiki?curid=4367286", "title": "Azienda di promozione turistica", "text": "L'azienda di promozione turistica \u00e8 un ente del diritto italiano, istituito dalla legge 217 del 1983, la quale prevedeva che tutte le Regioni, sia a statuto ordinario che a statuto speciale, costituissero le Aziende di Promozione Turistica. Le APT sono enti strumentali della Regione, hanno autonomia amministrativa e gestionale e hanno personalit\u00e0 giuridica.\nI compiti sono: \nLe Regioni che decidono di istituire le APT devono sopprimere gli enti provinciali del turismo (EPT). Tutte le altre regioni creano le Agenzie Regionali per il Turismo (sviluppo delle attivit\u00e0 di promozione turistica). L'IAT invece sono enti pubblici istituiti dalle APT: essa ha il compito di curare l'assistenza, l'accoglienza e l'informazione al turista.\nLa pro loco \u00e8 un'associazione che ha il compito di valorizzare i territori. Essa inoltre promuove manifestazioni turistiche e fornisce assistenza al turista.\nTutti questi enti derivano dal Convention bureau, nato alla fine dell'Ottocento negli Stati Uniti."}
{"id": "4367291", "revid": "785863", "url": "https://it.wikipedia.org/wiki?curid=4367291", "title": "Paperino e le invenzioni moderne", "text": ""}
{"id": "4367296", "revid": "767487", "url": "https://it.wikipedia.org/wiki?curid=4367296", "title": "Alfons Novickis", "text": "Carriera da calciatore.\nClub.\nHa militato nel Riga Vanderer negli anni in cui \u00e8 stato convocato in nazionale.\nNazionale.\nL'esordio in nazionale \u00e8 avvenuto il 28 luglio 1929 nell'amichevole contro la Svezia.\nHa in tutto disputato 9 incontri in nazionale senza mettere a segno reti."}
{"id": "4367297", "revid": "838137", "url": "https://it.wikipedia.org/wiki?curid=4367297", "title": "Lampade a vapori di sodio", "text": ""}
{"id": "4367300", "revid": "55630803", "url": "https://it.wikipedia.org/wiki?curid=4367300", "title": "Lampade a vapori di mercurio", "text": ""}
{"id": "4367301", "revid": "287204", "url": "https://it.wikipedia.org/wiki?curid=4367301", "title": "Seref Alemdar", "text": ""}
{"id": "4367303", "revid": "287204", "url": "https://it.wikipedia.org/wiki?curid=4367303", "title": "Nelson Monteiro de Souza", "text": ""}
{"id": "4367315", "revid": "287204", "url": "https://it.wikipedia.org/wiki?curid=4367315", "title": "MG J-Type", "text": "La J-Type \u00e8 un'autovettura prodotta dalla Morris Garages dal 1932 al 1934.\nStoria.\nIl modello aveva installato la versione aggiornata del motore con distribuzione monoalbero e testata crossflow gi\u00e0 montato sulla Morris Minor del 1928 e sulla MG M-Type. La trazione era posteriore, ed il moto era trasmesso alle ruote posteriori grazie ad un cambio a quattro rapporti non sincronizzati. Il telaio derivava da quello installato sulla MG D-Type. Le sospensioni erano a balestra semiellittica ed erano montati, sia nel retrotreno che nell'avantreno, degli assali rigidi. Il modello possedeva un passo di 2.184\u00a0mm ed una carreggiata di 1.067\u00a0mm.\nLa J-Type \u00e8 stata prodotta in quattro versioni. Le loro sigle identificative furono \"J1\", \"J2\", \"J3\" e \"J4\".\nLa maggior parte degli esemplari avevano una carrozzeria roadster due porte. Alcuni esemplari della J1 furono dotati di corpo vettura chiuso salonette, mentre poche vetture a telaio nudo furono fornite a carrozzieri esterni.\nLa \"J1\".\nQuesta versione aveva installato un motore in linea a quattro cilindri da 847 cm\u00b3 di cilindrata precedentemente montato, tra l'altro, sulla C-Type. Questo motore era dotato di carburatori doppio corpo SU ed erogava 36 CV di potenza. La versione roadster costava 220 sterline, mentre la versione salonette era in vendita a 225 sterline. La J1 \u00e8 stata assemblata dal 1932 al 1933 in 380 esemplari.\nLa \"J2\".\nLa J2 fu la pi\u00f9 comune delle quattro versioni, dato che venne prodotta in 2.083 esemplari. Assemblata dal 1932 al 1934, toccava una velocit\u00e0 massima di 105 km/h. Un esemplare modificato fu provato dalla rivista \"Autocar\". Nell'occasione, questo modello speciale raggiunse i 132\u00a0km/h.\nLa versione J2 costava 199 sterline ed aveva installato il motore da 847\u00a0cm\u00b3 della J1. Alcuni esemplari furono soggetti ad inneschi di incendio a causa di problemi di tenuta della guarnizione dell'alloggiamento dell'albero di distribuzione. Altri problemi vennero riscontrati nell'impianto frenante.\nLa \"J3\".\nLa J3 era la versione da competizione. La cilindrata del motore venne ridotta a 746\u00a0cm\u00b3 grazie all'accorciamento della corsa da 83 a 73\u00a0mm. Venne per\u00f2 montato un sistema di sovralimentazione. La piccola cilindrata consent\u00ec al modello di partecipare alle classi di gara per veicoli con motore avente una cilindrata inferiore a 750\u00a0cm\u00b3. Vennero installati dei freni pi\u00f9 grandi, che derivavano da quelli montati sulla L-Type. Fu prodotta in 22 esemplari dal 1932 al 1933.\nLa \"J4\".\nAnche la J4 era un modello da competizione. Possedeva un leggero corpo vettura ed aveva montato il motore della J3, ma con una sovralimentazione pi\u00f9 spinta. Questo propulsore erogava 72 CV di potenza. La J4 fu assemblata in 9 esemplari dal 1932 al 1933."}
{"id": "4367316", "revid": "1543377", "url": "https://it.wikipedia.org/wiki?curid=4367316", "title": "Schlumberger", "text": "Schlumberger Limited \u00e8 la pi\u00f9 grande societ\u00e0 per servizi petroliferi al mondo; impiega oltre 115\u00a0000 persone di oltre 140 nazionalit\u00e0 che lavorano in oltre 85 paesi. Gli uffici principali sono a Houston, a Parigi e all'Aia.\nStoria.\nSchlumberger fu fondata nel 1926 dai fratelli francesi Conrad e Marcel Schlumberger sotto il nome di Soci\u00e9t\u00e9 de prospection \u00e9lectrique."}
{"id": "4367321", "revid": "126257", "url": "https://it.wikipedia.org/wiki?curid=4367321", "title": "MG J-type", "text": ""}
{"id": "4367322", "revid": "115818293", "url": "https://it.wikipedia.org/wiki?curid=4367322", "title": "Gackeen il magnetico robot/Space Robot", "text": "Gackeen il magnetico robot \u00e8 un singolo del gruppo musicale italiano Mini Robots, pubblicato nel 1980.\nDescrizione.\nIl brano \"Gackeen il magnetico robot\" \u00e8 la sigla dell'anime \"Gackeen il robot magnetico\" (nella cui videosigla italiana il titolo veniva inspiegabilmente riportato come \"Cackeen il robot magnetico\"), scritto, musicato ed arrangiato da Vito Tommaso. \"Space Robot\" \u00e8 la sigla dell'anime omonimo, scritto, musicato ed arrangiato da Vito Tommaso.\nEntrambi i brani sono stati inseriti nella compilation \"Le sigle di pap\u00e0\" (2006) e in numerose raccolte."}
{"id": "4367324", "revid": "126257", "url": "https://it.wikipedia.org/wiki?curid=4367324", "title": "MG J-Type Midget", "text": ""}
{"id": "4367326", "revid": "446353", "url": "https://it.wikipedia.org/wiki?curid=4367326", "title": "Micro air vehicle", "text": "Il MAV \u00e8 un micro aeroplano pilotabile a distanza tramite una piccola console anche da un soldato senza molto addestramento su questo velivolo, che permette alle forze militari di avvistare eventuali soldati o mezzi nemici dall'alto. Il MAV usa una telecamera frontale sul lato sinistro dell'aereo che dispone anche di un visore termico,ed un rilevatore cinetico. Esso, essendo un microaeroplano, pu\u00f2 volare fino ad altitudine molto bassa e a poca distanza dalla console che lo comanda. Dispone di due piccoli propulsori, uno a destra e uno a sinistra. Il modo di volare assomiglia a quello delle api dove le ali creano un vortice, come l'elicottero o ad un aereo a decollo verticale. Ormai il MAV \u00e8 stato quasi completamente rimpiazzato dagli UAV, gli aeromobili a pilotaggio remoto, che permettono di volare a grandi altezze e in qualunque parte del mondo, anche a molta distanza tramite il controllo satellitare (comunque gli UAV hanno pi\u00f9 autonomia e sono pi\u00f9 resistenti al fuoco nemico)."}
{"id": "4367327", "revid": "64336341", "url": "https://it.wikipedia.org/wiki?curid=4367327", "title": "Trasformazione isocorobarica", "text": "In termodinamica, si definisce trasformazione isocorobarica una trasformazione che avviene a pressione e volume del sistema costanti, quindi si tratta di una trasformazione contemporaneamente isocora e isobara.\nDurante una reazione isocorobarica possono variare la temperatura e il numero di moli."}
{"id": "4367328", "revid": "256896", "url": "https://it.wikipedia.org/wiki?curid=4367328", "title": "Brigata proletaria Emilio Ferretto", "text": ""}
{"id": "4367337", "revid": "52076", "url": "https://it.wikipedia.org/wiki?curid=4367337", "title": "American Recovery and Reinvestment Act del 2009", "text": ""}
{"id": "4367339", "revid": "2110845", "url": "https://it.wikipedia.org/wiki?curid=4367339", "title": "Aniello Coppola", "text": "Biografia.\nLaureato in giurisprudenza, si iscrive nel 1945 al Partito comunista italiano e nel 1946 \u00e8 con Pietro Ingrao, Luciano Barca, Alfredo Reichlin, Luigi Pintor, tra i giovani redattori de l'Unit\u00e0 sotto la direzione di Mario Montagnana. Negli anni '70 passa a Rinascita e dal 1977 al 1979 \u00e8 direttore di Paese Sera. Nel 1980 torna all'Unit\u00e0 come corrispondente dagli Stati Uniti. Fu autore di una monografia su \"Moro\" (Milano, Feltrinelli, 1976)."}
{"id": "4367341", "revid": "282579", "url": "https://it.wikipedia.org/wiki?curid=4367341", "title": "PX - Post Exchange", "text": ""}
{"id": "4367342", "revid": "1543377", "url": "https://it.wikipedia.org/wiki?curid=4367342", "title": "Swiss Music Awards 2013", "text": "La 6\u00aa edizione degli Swiss Music Awards si \u00e8 tenuta il 1\u00ba marzo 2013 a Zurigo, Svizzera. \u00c8 stata trasmessa live su SRF zwei e, per la prima volta, anche dal canale romando \"Rouge TV\" dalla \"Schauspielhaus Schiffbau\" e il giorno dopo in replica sul canale ProSieben. \u00c8 stata condotta dall'attrice e modella Melanie Winiger e dal moderatore radiofonico Mario Torriani.\nLa conferenza stampa in cui sono state rese note le nomination per le varie categorie si \u00e8 svolta il 30 gennaio 2013. I pi\u00f9 nominati per questa edizione sono stati: Patent Ochsner, Remady, Bastian Baker, Stress e Lana Del Rey con 2 nomination a testa. Si \u00e8 potuto votare il proprio artista preferito in quasi tutte le categorie fino al 24 febbraio 2013; infatti per il Best Act Romandie si \u00e8 potuto votare solo fino al 5 febbraio e per il Best Hit National solo il 1\u00ba marzo.\nA partire da questa edizione si sono aggiunti 2 nuovi premi: \"Best Live Act National\" e \"Best Act Romandie\".\nGli artisti che si sono esibiti live sul palco sono stati: il gruppo inglese di synthie-pop \"Hurts\", i tedeschi Die Toten Hosen, Remady &amp; Manu-L, Stress/Noah Veraguth/Bastian Baker, 77 Bombay Street e Baschi.\nGli artisti che si sono portati a casa il maggior numero di premi sono stati: Stress e Bastian Baker nella categoria \"Miglior album urbano nazionale\" con l'album \"No\u00ebl's Room\" realizzato insieme a Noah Veraguth. Il rapper ha vinto anche nella categoria \"Miglior performance live nazionale\" e il romando nella categoria \"Miglior performance romanda\".\nPremi.\nI vincitori della categoria sono evidenziati in grassetto.\nTribute Award.\nPer la seconda volta durante la manifestazione \u00e8 stato assegnato un Tribute Award, questa volta dedicato a Claude Nobs, celebre fondatore del Montreux Jazz Festival scomparso a inizio gennaio 2013 dopo essere finito in coma in seguito ad un incidente sugli sci la vigilia di Natale. Nobs era oltretutto il presidente della giuria dei premi musicali e per rispetto alla sua memoria l'organizzazione ha deciso di riassegnare la presidenza della giuria solo dopo gli \"SMA 2013\". Il capo della giuria ad interim sar\u00e0 Christian Hubschmid.\nA ritirare il premio \u00e8 salito Mathieu Jaton, braccio destro di Nobs e nuovo direttore del Montreux Jazz Festival, che ha espresso parole d'elogio per il defunto amico. Prima di lui sul palco si sono esibiti Marc Sway e Philipp Frankhauser in un commovente omaggio alla persona di \"Funky Claude\"."}
{"id": "4367353", "revid": "1543377", "url": "https://it.wikipedia.org/wiki?curid=4367353", "title": "Missione internazionale di sostegno al Mali", "text": "La Missione internazionale di sostegno al Mali (in francese \"Mission internationale de soutien au Mali\" o MISMA, in inglese \"African-led International Support Mission to Mali\" o AFISMA) \u00e8 una missione militare internazionale attiva dal gennaio del 2013 nel territorio del Mali; la missione, promossa sotto l'egida della Comunit\u00e0 economica degli Stati dell'Africa occidentale (\"Economic Community of West African States\" o ECOWAS) \u00e8 stata autorizzata con la risoluzione 2085 del Consiglio di sicurezza delle Nazioni Unite.\nInizialmente prevista per il settembre del 2013, la missione \u00e8 stata anticipata visto il rapido peggiorare della situazione in Mali, scosso da una sanguinosa guerra civile tra il governo centrale, i separatisti tuareg del Movimento Nazionale di Liberazione dell'Azawad e i ribelli islamisti; la MISMA si affianca ad una analoga missione militare della Francia (Operazione Serval) nel tentativo di sostenere le forze governative contro gli islamisti.\nStati coinvolti.\nLe prime truppe della MISMA ad essere inviate in Mali sono state quelle nigeriane, inviate nel paese a partire dal 17 gennaio 2013, seguite da un contingente del Burkina Faso pochi giorni dopo; primo comandante della MISMA \u00e8 stato nominato il generale nigeriano Abdulkadir Shehu.\nAll'ottobre del 2013 risultano dispiegati in Mali i seguenti contingenti:"}
{"id": "4367358", "revid": "99365957", "url": "https://it.wikipedia.org/wiki?curid=4367358", "title": "Kum Kum/Kum Kum (strumentale)", "text": "Kum Kum/Kum Kum (strumentale) \u00e8 un singolo discografico del gruppo I piccoli antenati, pubblicato nel 1980. Il brano \u00e8 la sigla dell'anime \"Kum Kum il cavernicolo\", scritto, musicato ed arrangiamento da Vito Tommaso. Sul lato B \u00e8 incisa la versione strumentale .\nEdizioni.\nEntrambi i brani sono stati inseriti nella compilation \"Le sigle di pap\u00e0\" (2006)."}
{"id": "4367364", "revid": "52076", "url": "https://it.wikipedia.org/wiki?curid=4367364", "title": "Copyright Act 1976", "text": ""}
{"id": "4367366", "revid": "52076", "url": "https://it.wikipedia.org/wiki?curid=4367366", "title": "Atto Navale del 1794", "text": ""}
{"id": "4367371", "revid": "52076", "url": "https://it.wikipedia.org/wiki?curid=4367371", "title": "Domestic Security Enhancement Act of 2003", "text": ""}
{"id": "4367375", "revid": "52076", "url": "https://it.wikipedia.org/wiki?curid=4367375", "title": "Homestead Act of 1862", "text": ""}
{"id": "4367383", "revid": "599013", "url": "https://it.wikipedia.org/wiki?curid=4367383", "title": "Suore di San Giuseppe del Messico", "text": "Le Suore di San Giuseppe del Messico (in spagnolo \"Hermanas Josefinas de M\u00e9xico\") sono un istituto religioso femminile di diritto pontificio: le suore di questa congregazione pospongono al loro nome la sigla H.J.\nStoria.\nLa congregazione fu fondata il 22 settembre 1872 a Citt\u00e0 del Messico da Jos\u00e9 Mar\u00eda Vilaseca insieme con Ces\u00e1rea Esparza y D\u00e1valo.\nL'istituto, sotto il governo della fondatrice (morta nel 1883), si diffuse in varie regioni del Messico.\nNel 1903 fu eletta superiora generale Josefa P\u00e9rez, che resse la congregazione fino al 1920: sotto il suo generalato le suore si stabilirono anche in Nicaragua, nel Salvador, a Cuba e negli Stati Uniti d'America.\nA causa della politica anticlericale di Plutarco El\u00edas Calles, molti beni della congregazione furono incamerati dallo Stato e le religiose dovettero abbandonare numerosi asili, scuole e ospedali.\nL'istituto ricevette l'approvazione pontificia il 18 maggio 1903; le sue costituzioni furono approvate dalla Santa Sede nel 1907 e, definitivamente, il 28 settembre 1920.\nAttivit\u00e0 e diffusione.\nLe suore si dedicano all'educazione della giovent\u00f9, alla cura dei malati e all'opera missionaria.\nOltre che in Messico, le suore sono presenti in Angola, in Cile, in Costa Rica, a El Salvador, in Nicaragua, a Porto Rico, negli Stati Uniti d'America, in Venezuela; la sede generalizia \u00e8 a Citt\u00e0 del Messico.\nAlla fine del 2008 la congregazione contava 605 religiose in 83 case."}
{"id": "4367391", "revid": "52076", "url": "https://it.wikipedia.org/wiki?curid=4367391", "title": "Legge Jones-Shafroth", "text": ""}
{"id": "4367392", "revid": "55467415", "url": "https://it.wikipedia.org/wiki?curid=4367392", "title": "Inxs", "text": ""}
{"id": "4367394", "revid": "52076", "url": "https://it.wikipedia.org/wiki?curid=4367394", "title": "Atto di rimozione degli indiani", "text": ""}
{"id": "4367396", "revid": "117191236", "url": "https://it.wikipedia.org/wiki?curid=4367396", "title": "\u0112riks Skadi\u0146\u0161", "text": "Carriera da calciatore.\nClub.\nHa militato nell'Union Riga negli anni in cui \u00e8 stato convocato in nazionale.\nNazionale.\nL'esordio in nazionale \u00e8 avvenuto il 27 giugno 1930 nell'amichevole contro l'Estonia.\nHa in tutto disputato 7 incontri in nazionale senza mettere a segno reti."}
{"id": "4367404", "revid": "685869", "url": "https://it.wikipedia.org/wiki?curid=4367404", "title": "I piccoli antenati", "text": ""}
{"id": "4367405", "revid": "93556", "url": "https://it.wikipedia.org/wiki?curid=4367405", "title": "Campagna francese contro la Corea", "text": "La campagna francese contro la Corea del 1866, anche conosciuta in lingua coreana come Byeong-in yangyo (\ubcd1\uc778\uc591\uc694 - disturbo occidentale dell'anno del Byeong-in) consistette nell'invasione francese dell'isola di Ganghwa, in Corea, come rappresaglia per l'esecuzione, da parte di esponenti della Dinastia Joseon, di sacerdoti cattolici francesi che facevano proselitismo nel Paese.\nLo scontro, durato quasi sei settimane, \u00e8 stato il primo tra la Corea ed una potenza occidentale."}
{"id": "4367413", "revid": "339392", "url": "https://it.wikipedia.org/wiki?curid=4367413", "title": "Caso Dartmouth college contro Woodward", "text": ""}
{"id": "4367414", "revid": "339392", "url": "https://it.wikipedia.org/wiki?curid=4367414", "title": "Caso Worcester contro Georgia", "text": ""}
{"id": "4367415", "revid": "339392", "url": "https://it.wikipedia.org/wiki?curid=4367415", "title": "Brown c/ Board of Education", "text": ""}
{"id": "4367420", "revid": "339392", "url": "https://it.wikipedia.org/wiki?curid=4367420", "title": "Caso Fletcher contro Peck", "text": ""}
{"id": "4367421", "revid": "339392", "url": "https://it.wikipedia.org/wiki?curid=4367421", "title": "Caso Dred Scott contro Sandford", "text": ""}
{"id": "4367422", "revid": "339392", "url": "https://it.wikipedia.org/wiki?curid=4367422", "title": "Caso Chisholm contro Georgia", "text": ""}
{"id": "4367423", "revid": "1603714", "url": "https://it.wikipedia.org/wiki?curid=4367423", "title": "Pittore del canneto", "text": "\u00c8 un pittore di lekythoi funerarie a fondo bianco, gliene vengono attribuite circa 150 e il nome deriva dalle caratteristiche piante che frequentemente fanno da sfondo alle sue composizioni, le quali evocano paesaggi fluviali vicini all'immaginario che circonda la figura di Caronte, anch'essa frequentemente rappresentata.\nIl Gruppo R.\nAttorno alle opere attribuite al Pittore del canneto John Beazley ha riunito, per vicinanza stilistica e tecnica, alcune lekythoi che non \u00e8 stato possibile tuttavia attribuire alla stessa mano, per una qualit\u00e0 formale che supera la dimensione artigianale entro la quale il Pittore del canneto resta confinato. Queste lekythoi costituiscono il \"Gruppo R\" (\"Reed Group\") o Gruppo del canneto, dove il soggetto pi\u00f9 frequente consiste in un gruppo di tre figure vicine ad una tomba, delle quali quella centrale \u00e8 una figura seduta. All'interno del Gruppo R, inoltre, sono state isolate alcune opere nella cui qualit\u00e0 si \u00e8 voluta vedere una eco della contemporanea pittura parietale. Tre di queste lekythoi giungono da Eretria e sono conservate al Museo archeologico nazionale di Atene (n. inv. 1816 e 1817) e al Louvre di Parigi (CA537); una quarta, in stato frammentario, giunge da Atene. La tecnica del cosiddetto maestro del Gruppo R si distingue da quella dei suoi contemporanei al punto da aver condotto Semni Papaspiridi e Ranuccio Bianchi Bandinelli a collegare questo maestro a Parrasio, uno spunto ripreso poi dal Rumpf. Le lekythoi del Gruppo R sembrano mostrare quella resa del volume raggiunta con la sola modulazione della linea di contorno che le fonti attribuiscono al maestro di Efeso, inoltre Friis Johansen ha evidenziato come la figura del giovane seduto di tre quarti, in una delle lekythoi di Atene, fosse la stessa che si ritrova in copie romane da opere di questo periodo, segnatamente la figura di Filottete a Lemno, ricordata dalle fonti letterarie come una delle opere di Parrasio."}
{"id": "4367424", "revid": "339392", "url": "https://it.wikipedia.org/wiki?curid=4367424", "title": "Caso Marbury contro Madison", "text": ""}
{"id": "4367426", "revid": "339392", "url": "https://it.wikipedia.org/wiki?curid=4367426", "title": "Caso McCulloch contro Maryland", "text": ""}
{"id": "4367428", "revid": "124897990", "url": "https://it.wikipedia.org/wiki?curid=4367428", "title": "Aleksandrs Stankus", "text": "Carriera da calciatore.\nClub.\nNegli anni in cui \u00e8 stato convocato in nazionale ha giocato prima nell'Olimpija Liep\u0101ja, con cui ha vinto almeno un campionato lettone, e poi nell'ASK Riga.\nNazionale.\nL'esordio in nazionale \u00e8 avvenuto il 16 agosto 1930 nella gara di Coppa del Baltico contro l'Estonia, entrando nel secondo tempo al posto del compagno di club R\u016bdolfs Kronlaks.\nHa in tutto disputato 16 incontri in nazionale, senza mettere a segno reti, ma contribuendo alla vittoria di due Coppe del Baltico."}
{"id": "4367438", "revid": "1543377", "url": "https://it.wikipedia.org/wiki?curid=4367438", "title": "So.cl", "text": "So.cl (si pronuncia \"social\") \u00e8 stato un servizio di rete sociale e ricerca sociale sviluppato da Microsoft Research. Attualmente il servizio \u00e8 disponibile solo in lingua inglese e per utenti che abbiano compiuto almeno 18 anni.\nIl sito \u00e8 stato chiuso il 15 marzo 2017 da Microsoft, come annunciato gi\u00e0 in precedenza.\nInterfaccia.\nSo.cl si presenta simile a Google+, anche se richiama concetti da Facebook, Twitter e Pinterest, servizi che So.cl non intende sostituire, ma solo ampliarne l'esperienza. Gli utenti possono postare dei collage di immagini inerenti a uno specifico argomento, cos\u00ec come fare uso di commenti visuali sotto i vari post, mediante l'uso dei \"riff\". I riffs sono dei collages separati relativi all'argomento del post, grazie ai quali \u00e8 possibile discutere dei propri interessi facendo uso delle sole immagini.\nPer effettuare la registrazione e il login \u00e8 richiesto un Account Microsoft o un account Facebook collegato a So.cl, oltre all'accettazione della policy sulla privacy().\nLe funzioni di ricerca del sito si appoggiano al Motore di ricerca Bing. Le ricerche di default sono pubbliche, ma possono essere impostate come private.\nGli utenti possono seguire le attivit\u00e0 di altri utenti, oppure pagine appartenenti a specifiche categorie. Per condividere i contenuti delle pagine web visitate, il social network mette a disposizione l'applicazione So.cl's Bookmarklet che, una volta installata, aggiunge al browser il pulsante \"Share on So.cl\" (tradotto \"Condividi su So.cl\").\nI Video Parties sono gruppi di video YouTube condivisi e modificati dagli utenti.\nLe pagine che trattano specifici argomenti possono essere sottoscritte, cos\u00ec da poter definire gli interessi degli utenti.\nStoria.\nSo.cl \u00e8 stato lanciato nel dicembre 2011. Inizialmente era disponibile soltanto attraverso una \"partnership\" fra gli studenti dell'Universit\u00e0 di Washington, la Syracuse University, e la New York University. Anche se ancora in via sperimentale, il sito \u00e8 stato aperto a tutti gli utenti dai 18 anni in su, a partire dal 20 maggio 2012.\nMicrosoft, il giorno 8 marzo 2017. Ha annunciato la chiusura di so.cl, prevista per il 15 marzo 2017.\nBeta pubblica.\nLa beta pubblica di So.cl \u00e8 stata distribuita il 4 dicembre 2012, con l'annuncio da parte di Microsoft Research's FuSE Lab sul loro sito e un'interfaccia completamente rinnovata."}
{"id": "4367439", "revid": "767487", "url": "https://it.wikipedia.org/wiki?curid=4367439", "title": "Coal Act", "text": "Il Coal Act \u00e8 una legge federale degli Stati Uniti d'America.\nIn seguito al clamore suscitato nell'opinione pubblica da un terribile incidente minerario - avvenuto il 20 novembre 1968 a Farmington, sempre nella Virginia Occidentale, e in cui persero la vita 78 minatori - fu approvato il \"Federal Coal Mine Health and Safety Act\", detto anche \"Coal Act\". Esso, varato nel 1969, irrigid\u00ec ed ampli\u00f2 le precedenti leggi federali, riguardando tanto le miniere sotterranee quanto quelle di superficie e incrementando fortemente il potere impositivo nell'ambito delle miniere di carbone. Esso imponeva due ispezioni annuali per le miniere di carbone di superficie e quattro per quelle sotterranee. Prevedeva pene pecuniarie per tutte le violazioni e stabiliva sanzioni penali per quelle intenzionali e dolose. Le misure di sicurezza furono rese pi\u00f9 severe e - per la prima volta - furono introdotte norme sull'igiene, in particolare modo riguardanti l'antracosi (il \"black lung\" anglosassone, la terribile \"malattia del polmone nero\", causata dalla lunga esposizione alla polvere di carbone). "}
{"id": "4367441", "revid": "767487", "url": "https://it.wikipedia.org/wiki?curid=4367441", "title": "Mine Act", "text": "Il Mine Act \u00e8 una legge federale degli Stati Uniti d'America.\nNel 1977 fu varato il \"Federal Mine Safety and Health Act\", detto \"Mine Act\", che ha trasferito al Ministero della Salute le competenze sulla sicurezza e sull'igiene nelle miniere -precedentemente spettanti al Ministero dell'Ambiente - e ha mutato in \"Mine Safety and Health Administration\" la denominazione dell'originario \"Bureau of Mines\"."}
{"id": "4367446", "revid": "52076", "url": "https://it.wikipedia.org/wiki?curid=4367446", "title": "Legislazione sulla sicurezza e igiene del lavoro nelle miniere degli Stati Uniti d'America", "text": ""}
{"id": "4367455", "revid": "124623606", "url": "https://it.wikipedia.org/wiki?curid=4367455", "title": "Curzia Ferrari", "text": "Biografia.\nNata da padre genovese e madre lombarda, frequenta gli studi classici e contemporaneamente il liceo artistico. Studia russo. La introduce nel campo del giornalismo Giovanni Titta Rosa invitandola a collaborare a \"La Fiera Letteraria\". \u00c8 stata sposata con il maestro di musica Domenico Ferrari. Ha due figli e due nipoti. Ha raccontato la sua relazione con Salvatore Quasimodo in \"Dio del silenzio, apri la solitudine\" (\u00c0ncora Editore) .\nHa curato rubriche d'arte su \"L'Avanti\", \"Critica Sociale\", \"L'Indipendente\", \"Letture\", \"Historia\". Negli anni Settanta per il settimanale \"Gente\" ha svolto inchieste in URSS. Ha scritto sceneggiati per la RAI-TV e condotto i programmi radiofonici \"Effemeridi\" e \"Poesia nel mondo\". Dal 1995 collabora con elzeviri a \"Il Giornale di Brescia\". Ha tradotto Viktor Sosn\u00f2ra, Esenin, Achmatova, la Plejade di Pu\u0161kin, le canzoni di Demjan Bedny e i poeti contadini russi da Kol'cov a Gamzatov. Le sue opere sono tradotte in 13 Paesi, e sono presenti nelle antologie. Ha vinto molti premi. Nel 2012 le \u00e8 stato assegnato il premio alla carriera dalla giuria di \"Sulle orme di Ada Negri\". Fra i riconoscimenti pi\u00f9 importanti, il Premio del Presidente della Repubblica Italiana, la medaglia d'oro di benemerenza civica del Comune di Milano, l'Ordre des Arts e des Lettres dell'Acad\u00e9mie de France., il Premio Caterina II per la diffusione della cultura russa in Italia."}
{"id": "4367456", "revid": "767487", "url": "https://it.wikipedia.org/wiki?curid=4367456", "title": "Roberts Pakalns", "text": "Carriera.\nClub.\nNegli anni in cui militava in nazionale ha giocato nell'ASK Riga.\nNazionale.\nL'esordio in nazionale \u00e8 avvenuto il 30 maggio 1935 nell'amichevole contro la Lituania. Segn\u00f2 la sua prima e unica rete nell'amichevole contro la Lituania del 1936.\nIn seguito ha disputato lo storico ultimo incontro della sua nazionale nel 1940, prima della perdita dell'indipendenza.\nAllenatore.\nHa allenato per 7 anni il VEF Riga."}
{"id": "4367460", "revid": "599013", "url": "https://it.wikipedia.org/wiki?curid=4367460", "title": "Augusto Olliaro", "text": "Carriera.\nEsord\u00ec in Serie B il 9 ottobre 1938 in -Spal 2-1.\nNel dopoguerra gioc\u00f2 nella Torrese di Torre Annunziata, con cui disput\u00f2 due campionati di Serie B consecutivi dal 1946 al 1948, per complessive 56 presenze e 3 reti, per un totale di 63 gare giocate in cadetteria.\nSuccessivamente gioc\u00f2 due stagioni nella Casertana."}
{"id": "4367463", "revid": "1705737", "url": "https://it.wikipedia.org/wiki?curid=4367463", "title": "Edoardo Balliol", "text": "Una vita per una corona.\nEdoardo Balliol nacque attorno al 1283 da Giovanni di Scozia e da Isabella de Warenne, sua madre era figlia di Giovanni de Warenne, VI conte di Surrey ed Alice di Lusignano che era nata dalle seconde nozze del padre Ugo X di Lusignano con Isabella d'Angoul\u00eame vedova di Giovanni d'Inghilterra. Questo rendeva Edoardo piuttosto vicino alla famiglia reale inglese, una parentela affatto trascurabile. Suo padre Giovanni era stato pretendente al trono di Scozia al tempo della Grande causa ed Edoardo I d'Inghilterra, chiamato ad arbitrare il contenzioso fra tutti i pretendenti alla corona, lo aveva posto sul trono ed egli aveva regnato dal 1292 al 1296 pur fra grandi difficolt\u00e0 derivanti dall'opposizione di alcune famiglie scozzesi. Dopo anni di violenti scontri interni nel 1306 era stato incoronato Robert Bruce come Roberto I di Scozia, egli era il capo della famiglia Bruce, storica rivale dei Balliol, ed aveva regnato fino alla morte nel 1326.\nAl momento della sua morte suo figlio Davide II di Scozia gli era succeduto, ma essendo un bambino di soli due anni era stato posto sotto la tutela di James Douglas e Thomas Randolph. Entro il 1332 i due erano entrambi periti e questo permise a Edoardo di farsi avanti per prendere la corona, supportato da Edoardo III d'Inghilterra sconfisse il Reggente Domnhall, II conte di Mar (1302 circa-11 agosto 1332) uccidendolo alla Battaglia di Dupplin Moor. Un mese dopo, a settembre del 1332, Edoardo venne incoronato a Scone. I nobili scozzesi non si arresero, tre mesi dopo perse alla battaglia di Annan del 16 dicembre e fu costretto a rifugiarsi in Inghilterra. Edoardo si rifugi\u00f2 presso la famiglia Clifford, una potente famiglia del Westmorland soggiornando presso i loro castelli di Appleby, Brougham, Brough e Pendragon.\nSei mesi dopo la vittoria alla Battaglia di Halidon Hill gli restitu\u00ec il trono, successivamente ad essa Edoardo cedette ad Edoardo III la regione una volta nota come Lothian e da allora in poi gli si rivolse chiamandolo \"liege lord\", sovrano. Purtroppo per lui la maggior parte dei nobili scozzesi supportava il giovane Davide e furono loro dopo averlo deposto una volta nel 1334 e averlo visto riguadagnare il trono l'anno seguente a deporlo definitivamente nel 1336. Quando poi Davide torn\u00f2 dal rifugio francese in cui era stato mandato per proteggerlo nel 1341 ogni speranza di tornare alla corona svan\u00ec per sempre.\nQuando nel 1346 Davide venne sconfitto dagli inglesi alla Battaglia di Durham egli torn\u00f2 in Scozia capeggiando una rivolta nel Galloway e per quanto riuscisse a conquistare terreno non riusc\u00ec mai a tenerlo. Nel 1356 Edoardo cedette ogni pretesa al trono di Scozia a Edoardo III in cambio di una pensione e pass\u00f2 il resto dei suoi anni nell'ombra, egli mor\u00ec a Doncaster nel 1367 e il luogo delle sepoltura resta ignoto."}
{"id": "4367475", "revid": "287204", "url": "https://it.wikipedia.org/wiki?curid=4367475", "title": "Locomotiva SB 21", "text": "Le locomotive SB 21 erano locomotive a vapore con tender connesso permanentemente, tipo Engerth, del parco rotabili della k.k. S\u00fcdliche Staatsbahn successivamente entrate a far parte, dal 1858, del parco della societ\u00e0 ferroviaria austriaca S\u00fcdbahn. Dopo il 1864 vennero rinominate nel gruppo SB 27.\nStoria.\nLe locomotive provenivano dal parco rotabili della k.k. S\u00fcdliche Staatsbahn ove erano state immatricolate tra 1856 e 1857 designandole con nomi propri \"di battesimo\" come era in uso fare presso numerose ferrovie dell'epoca. Furono costruite per la trazione dei treni merci dalla fabbrica di locomotive Neust\u00e4dter Lokomotivfabrik di Vienna nella quantit\u00e0 complessiva di 26 unit\u00e0 e consegnate tutte entro il 1857. In seguito alla privatizzazione delle ferrovie austriache vennero assegnate al parco della societ\u00e0 subentrante S\u00fcdbahn e inizialmente inquadrate nel gruppo 21. Dopo il 1864 vennero incorporate nel nuovo gruppo SB 27.\nLe locomotive furono usate per ripagare i danni di guerra dopo la prima guerra mondiale e assegnate all'Italia. Vennero immatricolate nel gruppo FS 197 con numeri progressivi da 001 a 026\nCaratteristiche.\nLe locomotive del gruppo erano un tipico progetto del tempo che accomunava il tender alla locomotiva scaricando su esso parte del peso. La loro filosofia costruttiva era stata sviluppata dal direttore delle ferrovie statali dell'impero austroungarico, ingegnere Wilhelm von Engerth che aveva progettata la locomotiva da montagna per la ferrovia del Semmering, la prima nel suo genere.\nLa caratteristica pi\u00f9 evidente delle macchine era il collegamento del tender mediante un giunto sferico che ne faceva un tutt'uno con la locomotiva vera e propria. Il vantaggio era quello di poter allungare la caldaia facendo gravare il forno sul carrello posteriore che supportava la piattaforma di lavoro e il tender vero e proprio. La configurazione conteneva il peso assiale del complesso articolato senza le complicazioni di un rodiggio a 4 o pi\u00f9 assi difficile da realizzare per l'epoca e che avrebbe comportato un passo rigido eccessivo della macchina.\nCorrispondenza locomotive ex SB e numerazione FS.\nLe locomotive vennero inizialmente denominate con un nome proprio, come era costume al tempo della costruzione; in seguito ebbero l'immatricolazione nel gruppo 21 e successivamente nel gruppo 27."}
{"id": "4367476", "revid": "1573940", "url": "https://it.wikipedia.org/wiki?curid=4367476", "title": "Pacifiphantes", "text": "Pacifiphantes \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state reperite in alcune localit\u00e0 della regione olartica: in USA, Canada, Russia e Cina.\nTassonomia.\nDal 2012 non sono stati esaminati nuovi esemplari di questo genere.\nA dicembre 2012, si compone di due specie:"}
{"id": "4367479", "revid": "55468805", "url": "https://it.wikipedia.org/wiki?curid=4367479", "title": "Cratere a campana", "text": ""}
{"id": "4367480", "revid": "767487", "url": "https://it.wikipedia.org/wiki?curid=4367480", "title": "La traccia bianca", "text": "La traccia bianca (\"Rough Romance\") \u00e8 un film del 1930 diretto da A.F. Erickson.\n\u00c8 un film western d'avventura statunitense con George O'Brien, Helen Chandler e Antonio Moreno. John Wayne compare (non accreditato) nel ruolo di un boscaiolo. \u00c8 basato sul racconto \"The Girl Who Wasn't Wanted\" di Kenneth B. Clarke.\nProduzione.\nIl film, diretto da A.F. Erickson su una sceneggiatura di Donald Davis e Elliott Lester con il soggetto di Kenneth B. Clarke, fu prodotto da William Fox. per la Fox Film Corporation.\nDistribuzione.\nIl film fu distribuito con il titolo \"Rough Romance\" negli Stati Uniti dal 15 giugno 1930 al cinema dalla Fox Film Corporation.\nAlcune delle uscite internazionali sono state:"}
{"id": "4367481", "revid": "46931", "url": "https://it.wikipedia.org/wiki?curid=4367481", "title": "Rough Romance", "text": ""}
{"id": "4367482", "revid": "729019", "url": "https://it.wikipedia.org/wiki?curid=4367482", "title": "Giovanni Battista Janelli", "text": "Biografia.\nDi famiglia operaia, intraprese giovanissimo la carriera militare nell'esercito del Ducato di Parma e Piacenza. Si distinse per la pronta intelligenza e tenace volont\u00e0, raggiungendo il grado di Tenente colonnello. Di idee liberali e riformiste, ader\u00ec alla Carboneria. Partecip\u00f2 ai moti rivoluzionari del 1859, che portarono un anno dopo all'annessione di Parma al Regno di Sardegna e poi al Regno d'Italia, dimostrando coraggio, intraprendenza e capacit\u00e0 organizzative.\nDopo quasi quarant'anni di servizio (ebbe diverse medaglie e onorificenze) si ritir\u00f2 dalla vita militare, dedicandosi ai suoi studi prediletti di letteratura e storia. Compil\u00f2 un \"Dizionario biografico dei parmigiani illustri\", pubblicato a Genova nel 1877 dalla tipografia di Gaetano Schenone. Lo dedic\u00f2 a Guido dalla Rosa Prati, sindaco di Parma. Il libro ebbe successo tra gli studiosi parmigiani."}
{"id": "4367485", "revid": "203463", "url": "https://it.wikipedia.org/wiki?curid=4367485", "title": "G.B. Janelli", "text": ""}
{"id": "4367486", "revid": "729019", "url": "https://it.wikipedia.org/wiki?curid=4367486", "title": "Sione Lauaki", "text": "Biografia.\nNativo di Tonga e cresciuto insieme al fratello Epalahame, tredicista, ad Auckland, esord\u00ec nella prima squadra della sua scuola nel 1998.\nNel 2002 debutt\u00f2 nel campionato nazionale provinciale neozelandese nelle file di Auckland e due anni pi\u00f9 tardi pass\u00f2 a Waikato, afferente alla \"franchise\" degli Chiefs in Super Rugby, con i quali debutt\u00f2 in tale competizione.\nIn quanto nativo di Tonga fu chiamato per la neonata selezione dei Pacific Islanders, con i quali debutt\u00f2 anche a livello internazionale.\nUn anno pi\u00f9 tardi giunse anche il debutto negli \"All Blacks\", a giugno 2005 contro .\nLa sua carriera fu costellata da diversi problemi giudiziari dovuti a un carattere spesso rissoso: tra gli incidenti che fecero pi\u00f9 notizia, nel 2006 fu riconosciuto colpevole di aggressione a una guardia privata a Hamilton e di danneggiamento in stato di ubriachezza nel 2009 in un albergo di Auckland.\nNonostante tali disavventure personali, fu convocato per la e nel 2010 fu nominato capitano degli Chiefs; quello fu tuttavia l'ultima stagione in Nuova Zelanda, perch\u00e9 alla fine del Super 14 si trasfer\u00ec in Francia al Clermont con un accordo annuale.\nAlla fine del contratto Lauaki si impegn\u00f2 con per tre anni ma, a febbraio 2012, dopo solo 11 incontri di campionato, gli furono diagnosticate un'insufficienza renale e cardiaca, a causa delle quali non pot\u00e9 pi\u00f9 scendere in campo.\nLauaki non riprese mai l'attivit\u00e0 agonistica e a causa di complicazioni renali mor\u00ec il 12 febbraio 2017 ad Auckland a 35 anni."}
{"id": "4367487", "revid": "287204", "url": "https://it.wikipedia.org/wiki?curid=4367487", "title": "L'oro di Fraus", "text": "L'oro di Fraus \u00e8 un romanzo di Giulio Angioni pubblicato nel 1988 da Editori Riuniti.\nTrama.\nA Fraus, paesino sardo di provincia, sparisce un ragazzino, che si ritrova dopo giorni in fondo a un pozzo, morto forse in seguito a violenza carnale, anche secondo una poco credibile testimonianza di alcuni ragazzini che parlano di strane luci in cielo e di una miniera abbandonata, dove accadono cose oscure e strane. Dopo il suicidio di un sospettato, il sindaco del paese prende in mano la cosa a modo suo, nonostante minacce, incidenti, dicerie, sospetti e dubbi che conducono alla scoperta di una realt\u00e0 molto pi\u00f9 vasta e imprevista.\nRicezione.\n\"L'oro di Fraus\", con \"Procedura\" (Einaudi 1988) di Salvatore Mannuzzu, \u00e8 considerato, a partire da recensioni di Oreste Del Buono, di Geno Pampaloni di Marina Paglieri e di altri, all'origine del filone o sottogenere regionale del romanzo giallo o \"noir\" sardo, che avr\u00e0 poi autori come Giorgio Todde, Massimo Carlotto, Marcello Fois, Flavio Soriga e altri, e che pi\u00f9 tardi \u00e8 stato anche indicato, con le altre opere di Angioni e di Mannuzzu e con quelle di Sergio Atzeni, all'origine di una \"nouvelle vague\" ovvero Nuova letteratura sarda."}
{"id": "4367494", "revid": "633110", "url": "https://it.wikipedia.org/wiki?curid=4367494", "title": "American-British-Dutch-Australian Command", "text": "Lo American-British-Dutch-Australian Command, anche noto come ABDA Command, ABDACOM o semplicemente ABDA, fu un alto comando militare istituito nel gennaio del 1942 dagli Alleati per coordinare le forze terrestri, aeree e navali dislocate a difesa della cosiddetta \"Barriera malese\" (o \"Barriera delle Indie orientali\") contro gli attacchi delle truppe giapponesi, durante le prime fasi della guerra del Pacifico della seconda guerra mondiale. L'ABDA Command riuniva le forze di Stati Uniti d'America (\"American\"), Regno Unito (\"British\"), Paesi Bassi (\"Dutch\") e Australia (\"Australian\") dislocate su una vasta area del Sud-est asiatico, andando dalle colonie britanniche della Birmania e della Malaysia a ovest fino alla Nuova Guinea occidentale e al nord dell'Australia a est, attraverso la lunga catena di isole delle Indie orientali olandesi.\nPrimo e unico responsabile dell'ABDA Command fu il generale britannico Archibald Wavell; il comando stesso ebbe vita breve a causa delle schiaccianti vittorie giapponesi nel corso della campagna della Malesia e della campagna delle Indie orientali olandesi, cessando di esistere nel marzo del 1942.\nStoria.\nIl 7 dicembre 1941 le forze aeronavali giapponesi lanciarono un massiccio attacco contro la base navale statunitense di Pearl Harbor, dando inizio alle ostilit\u00e0 nel settore del Pacifico; contemporaneamente, reparti giapponesi sbarcarono lungo la costa della Malesia e, successivamente, del Borneo, puntando a occupare le locali colonie britanniche e olandesi ricche di materie prime. Le discussioni sulla formazione di un comando congiunto per le forze alleate impegnate contro il nuovo nemico iniziarono fin dai primi giorni dell'offensiva giapponese, e il 29 dicembre 1941 il Primo ministro britannico Winston Churchill propose la creazione di un alto comando per tutte le forze terrestri, aeree e navali dispiegate nella regione del sud-est asiatico, da affidare al generale britannico Archibald Wavell, all'epoca Comandante in capo dell'India: la sua proposta venne bene accolta dai governi alleati, che il 1\u00ba gennaio 1942 approvarono formalmente la scelta di Wavell come comandante in capo.\nIl 7 gennaio 1942 Wavell arriv\u00f2 a Singapore, assorbendo le locali risorse del British Far East Command, confluito in toto nel nuovo comando; il 10 gennaio il generale si trasfer\u00ec a Giava, nelle Indie olandesi, stabilendo la sua sede di comando inizialmente a Lembang e poi, a causa del pessimo stato delle comunicazioni, a Bandoeng: il 15 gennaio l'ABDA Command divenne operativo. L'area di responsabilit\u00e0 dell'ABDA Command partiva dalla Birmania a ovest, attraversava la penisola malese e le Indie Olandesi e terminava a est nella Nuova Guinea Occidentale, incorporando poi, dopo le insistenze di Wavell, anche la porzione settentrionale dell'Australia; l'India, le Hawaii e il resto dell'Australia rimasero sotto comandi separati, mentre le Filippine (all'epoca un possedimento statunitense) bench\u00e9 formalmente rientranti nelle compentenze dell'ABDA Command rimasero \"de facto\" autonome, sotto la direzione dello United States Army Forces in the Far East del generale Douglas MacArthur.\nLa struttura dei vari comandi dell'ADBA venne ripartita tra gli alleati principali, con il generale olandese Hein ter Poorten alla guida delle forze terrestri, il britannico Richard Peirse alla guida delle forze aeree e l'ammiraglio statunitense Thomas C. Hart alla guida di quelle navali; Hart fu poi richiamato in patria e rimpiazzato dall'olandese Conrad Helfrich il 12 febbraio 1942.\nCon un fronte di quasi 8.000 chilometri da tenere, le forze dell'ABDA Command si ritrovarono ben presto in grave difficolt\u00e0 a causa dell'aggressiva espansione messa in atto dai reparti giapponesi: il Borneo fu occupato entro i primi di febbraio unitamente all'isola di Celebes e alle Molucche, mentre il 15 febbraio la grande base di Singapore cadde in mano ai giapponesi, che completarono cos\u00ec l'occupazione della Malesia. Con le forze nipponiche che convergevano su Giava e privo dei necessari rinforzi, il 25 febbraio Wavell sciolse formalmente l'ABDA Command e rientr\u00f2 in India, restituendo il controllo delle residue unit\u00e0 alleate nella zona ai rispettivi comandi nazionali. Con la caduta di Giava il 9 marzo 1942, si concluse definitivamente l'operato dell'ABDA Command.\nL'area di responsabilit\u00e0 di ABDA fu ricollocata sotto due nuovi comandi regionali: il South West Pacific Area a guida statunitense a est, e il South East Asia Command a guida britannica a ovest.\nStruttura.\nGenerale Sir Archibald Wavell, British Army (BA) \u2014 comandante in capo.\nForze terrestri (ABDARM):\nForze aeree (ABDAIR)\nForze navali (ABDAFLOAT)"}
{"id": "4367495", "revid": "55468983", "url": "https://it.wikipedia.org/wiki?curid=4367495", "title": "Diritto greco", "text": ""}
{"id": "4367503", "revid": "725642", "url": "https://it.wikipedia.org/wiki?curid=4367503", "title": "Concerto per pianoforte n. 8 (Mozart)", "text": ""}
{"id": "4367539", "revid": "767487", "url": "https://it.wikipedia.org/wiki?curid=4367539", "title": "Cheer Up and Smile", "text": "Cheer Up and Smile \u00e8 un film del 1930 diretto da Sidney Lanfield.\n\u00c8 un musical statunitense con Arthur Lake, Dixie Lee e Olga Baclanova. \u00c8 basato sul racconto \"If I Was Alone with You\" di Richard Connell.\nTrama.\nPer completare la sua iscrizione ad una fratellanza universitaria, Eddie Fripp dovr\u00e0 superare due prove: dare un calcio al primo professore che trover\u00e0 sulla sua strada e abbracciare la prima studentessa incontrata. Superate le prove, Eddie rimedia, al contempo, l'espulsione dall'universit\u00e0 e la collera della sua amichetta Margie, che l'ha scorto abbracciare l'altra ragazza.\nEddie si trasferisce allora a New York dove trova lavoro come cantante al Caf\u00e8 Pierre. Una sera, nel corso di una rapina, il cantante ufficiale 'Whispering' Jack Smith resta KO, ed Eddie viene invitato a prendere il suo posto davanti al microfono.\nLa sua esibizione riscuote molto successo, per cui diviene famoso e alla fine si riconcilia con Margie.\nProduzione.\nIl film, diretto da Sidney Lanfield su una sceneggiatura di Howard J. Green con il soggetto di Richard Connell, fu prodotto da Al Rockett per la Fox Film Corporation\nDistribuzione.\nIl film fu distribuito negli Stati Uniti dal 22 giugno 1930 al cinema dalla Fox Film Corporation."}
{"id": "4367543", "revid": "367445", "url": "https://it.wikipedia.org/wiki?curid=4367543", "title": "Lorenzo Piani", "text": "Biografia.\nEsordi.\nCompleta gli studi di pianoforte classico al Conservatorio Gioacchino Rossini di Pesaro, pubblica per la EMI Italiana il singolo \"Dolce Annie/Andrea un amico\". Prende parte a concerti in varie parti del globo, una delle pi\u00f9 importanti performance \u00e8 quella alla Corte di Amman per Re Hussein di Giordania.\nRientra in Italia nel 1983 e svolge l'attivit\u00e0 di compositore realizzando musiche per Rai 2 compone brani per eventi sportivi su richiesta dal direttore di rete Beppe Berti. Partecipa alle trasmissioni \"Tandem\" e \"Vediamoci sul due\" curate da Ezio Zefferi e presentate da Rita dalla Chiesa e da Fabrizio Frizzi. Nello stesso periodo scrive l'inno \"Forza Rimini\" per la squadra di calcio della citt\u00e0 in cui vive.\nAnni novanta.\nNella primavera del 1990 pubblica il suo primo album \"Sognatori erranti\" su etichetta NAR distribuito da Dischi Ricordi; lavorano a questo progetto musicisti quali Michele Santoro, che ne ha curato gli arrangiamenti, Dino D'Autorio, Mark Harris e altri. \nDall'album vengono realizzati anche due videoclip. Blu Notte realizzato sul litorale romano, Regia di Paolo Logli e Sceneggiatura di Ludovico Di Meo.\nPer sette anni Lorenzo Piani si trasferisce in Scandinavia dove si esibisce in molti club; in questo periodo realizza anche un singolo in lingua danese dal titolo \"Hvor s\u00f8d du var\".\nNel 1995 pubblica per RTI Music il singolo \"Il treno\" che contiene 5 versioni oltre alla versione principale arrangiata da Mario Flores, altre due arrangiate da Massimo Carpani e una da Enzo Persueder. \nNel 1996 pubblica per RTI Music l'album \"Vivo Feelings\", il cui brano di punta \u00e8 \"Vivo\", adattamento con testo scritto in italiano di Lorenzo Piani del successo internazionale \"Feelings\" di Morris Albert.\nNel 1998 viene ripubblicato l'album Vivo feelings in una nuova versione da S4- SonyMusic per il mercato del nord Europa.\nAnni duemila.\nNel 2000 Lorenzo Piani diventa direttore artistico del progetto di talent scout prodotto da Snd Music, \"Ballabellaradiofestival\". Nel 2006 crea l'evento \"Il battello della musica\", l'evento collaterale al Festival della Canzone Italiana, si svolge a Porto Vecchio di Sanremo, vi partecipano cantautori, band e solisti di valore. \nNella primavera dello stesso anno pubblica in DVD \"Un salto e volo\", un lungometraggio animato in musica.\nNel 2008 esce l'album Sorpresi dal vento con la collaborazione di BrianAuger, mitico musicista inglese, noto in tutto il mondo come un virtuoso dell'organo Hammond. \nNel 2011 esce il suo quinto album dal titolo \"La filosofia del CAM\". Questo progetto \u00e8 dedicato al mood di una vita da vivere in semplicit\u00e0, allineandosi con i ritmi naturali. Uno dei brani pi\u00f9 utilizzati nell'estate di quell'anno \u00e8 stato Ragazza Svedese\nNel 2013 esce 10 Ten, in questo album Lorenzo Piani canta con alcune giovani artiste europee come , Madrid, nel brano MUDAR, nel quale duettano in spagnolo e italiano,\nStephanie enfant prodige austriaca, che ha vinto il talent Xfactor nel suo paese e nel disco di Lorenzo duetta in italiano nella canzone Grande Amore, mentre con NIrah giovane che si \u00e8 distinta in diverse produzioni dance, canta il brano The Soul, nello stesso album la traccia n.10 che da' il titolo all'intero progetto \u00e8 dedicata a quello che secondo la cabala \u00e8 ritenuto il Numero Perfetto.\nNel 2015 viene pubblicata una selezione di brani originali in versione strumentale, un easy listening fresco e rilassante.dal titolo Shades of Music\nNel 2016 iniziano i lavori del progetto Pop In Classic, e nello stesso periodo esce un nuovo album di brani strumentali dal titolo SensationS\nNell'ottobre dello stesso anno ( 2016) viene pubblicato il primo singolo di Pop In Classic dal titolo \"Senza un Sorriso\" con la partecipazione del noto soprano siciliano @DesireeRancatore,\nil brano ottiene subito un importante riscontro da parte del pubblico internazionale e della critica.\nNel 2018, viene pubblicato postumo, dalla sua casa discografica SNDMUSIC, l'album del progetto di Pop in Classic dal titolo INFINITO. \nPOP IN CLASSIC \u00e8 un innovativo progetto musicale artistico, nato da Lorenzo Piani, musicista, compositore e autore dei brani del progetto.\nPOP IN CLASSIC \u00e8 una contaminazione musicale, i brani provengono da una serie pop e sviluppano un classico contrappunto. La voce del soprano Desiree Rancatore \u00e8 legata alla voce del cantante e pianista Lorenzo Piani. Il tema prende vita con le armonie tipiche della musica classica. I due artisti esprimono un\u2019intelligente simbiosi. I testi sono strutturati con un libretto, appositamente scritto e pensato, cos\u00ec come nella tradizione dell\u2019opera italiana. Desiree Rancatore \u00e8 uno dei pi\u00f9 grandi rappresentanti dell\u2019opera internazionale. Interpreta le canzoni con un virtuosismo della canzone, basato su un predominio assoluto di coloratura e sovratoni, che enfatizza la melodia con tratti audaci e definiti.\nTutte le pubblicazione discografiche di Lorenzo Piani sono prodotte da SndMusic"}
{"id": "4367544", "revid": "1573940", "url": "https://it.wikipedia.org/wiki?curid=4367544", "title": "Masoncus pogonophilus", "text": "Masoncus pogonophilus \u00e8 un ragno appartenente alla famiglia Linyphiidae.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche; in particolare vive come commensale all'interno delle colonie di \"Pogonomyrmex badius\" (Myrmicinae), predando piccoli collemboli ed altri microinvertebrati simbionti; l'impatto di tale interazione sull'equilibrio ecologico del formicaio \u00e8 trascurabile.\nDistribuzione.\nLa specie \u00e8 stata rinvenuta in alcune localit\u00e0 degli USA nei pressi delle Archer Sandhills, nella Contea di Levy, in Florida.\nTassonomia.\nAl 2012 non sono note sottospecie e non sono stati esaminati nuovi esemplari dal 1995."}
{"id": "4367545", "revid": "250099", "url": "https://it.wikipedia.org/wiki?curid=4367545", "title": "GRID 2", "text": ""}
{"id": "4367567", "revid": "71433", "url": "https://it.wikipedia.org/wiki?curid=4367567", "title": "Spring Breakers", "text": ""}
{"id": "4367570", "revid": "36426", "url": "https://it.wikipedia.org/wiki?curid=4367570", "title": "Marchese di Westminster", "text": ""}
{"id": "4367579", "revid": "547034", "url": "https://it.wikipedia.org/wiki?curid=4367579", "title": "Enzo Rossi Roiss", "text": "Biografia.\nNato e cresciuto in Salento, ha studiato giornalismo presso l'Universit\u00e0 di Urbino e dopo un periodo di lavoro a Roma, Lecco e Milano, si \u00e8 stabilito a Bologna.\nNel 1964 ha fondato e diretto la casa editrice Edizioni Svolta e il periodico \"Svolta\" (1964). Altri periodici fondati e diretti: \"Nucleo D\" (Milano 1972) reintestato \"Nucleo Arte\" (Bologna), \"Merdre \u2013 Antologia del sapere patafisico\" (Bologna 1987) e \"Art ut Art\" (Bologna 1995). \nAutore prolifico, sia di versi che di prosa. Come critico d'arte ha scritto di: poesia visiva, cartapesta, patafisica, vetri d'artista, arte lettone contemporanea, il mercato dell'arte, l'eros degli artisti. \nHa fondato l'Associazione Culturale Italo-Baltica, della quale \u00e8 segretario generale. \n\u00c8 stato Commissario della Lettonia debuttante alla XLVII Biennale di Venezia d'Arte Internazionale nel 1997. \nHa curato l'esposizione \u201cPriapeide\u201d per il Carnevale di Venezia 2006, organizzata dalla Compagnia della Calza \u201cI Antichi\u201d. \nHa realizzato anche opere assimilabili alla poesia visiva.\nIl saggio-romanzo \"Il delitto Murri\" \u00e8 stato una delle fonti utilizzate nel 1974 per il film \"Fatti di gente perbene\" di Mauro Bolognini e per il romanzo storico \"Indecent Secrets: The Infamous Murri Murder Affair\" di Christina Vella nel 2006."}
{"id": "4367581", "revid": "725642", "url": "https://it.wikipedia.org/wiki?curid=4367581", "title": "Concerto per due pianoforti e orchestra (Mozart)", "text": ""}
{"id": "4367590", "revid": "474610", "url": "https://it.wikipedia.org/wiki?curid=4367590", "title": "Ram\u00f3n Muttis", "text": ""}
{"id": "4367597", "revid": "57872", "url": "https://it.wikipedia.org/wiki?curid=4367597", "title": "Giovanni Agostino De Marini", "text": "Biografia.\nFiglio ultimogenito dei nobili genovesi Gerolamo De Marini e Maria Cattaneo, e quindi fratello di Giovanni Ambrogio, Domenico, Francesco, Ottavio, Niccol\u00f2 e tre sorelle.\nSi spos\u00f2 con Bianca Maria Doria da cui ebbe due figli: Francesca, ed intorno al 1630, Francesco De Marini, futuro commediografo ed arcivescovo.\nDopo gli studi, venne impiegato presso il Banco di San Giorgio e nei possedimenti feudali della famiglia per impratichirsi nel mondo dell'economia e della politica. Dal 1604 inizi\u00f2 a lavorare per la Repubblica di Genova, ricoprendo varie mansioni, sia giuridico-amministrative che militari. La carriera politica del De Marini sub\u00ec una battuta d'arresto a causa del fratello Domenico, vescovo di Albenga, che si present\u00f2 ad una funzione religiosa circondato di armati, contravvenendo le leggi cittadine.\nPer cercare di risolvere la questione, il doge di Genova Bernardo Cybo Clavarezza chiese al De Marini di intercedere in nome della Repubblica con il fratello Domenico. Questi per\u00f2 prese le difese del fratello, affermandone che era un suo diritto, concessogli dai decreti del Concilio di Trento. Il giorno seguente il colloquio con il fratello, il De Marini venne arrestato. \u00c8 da notare per\u00f2 che la motivazione dell'arresto non venne mai specificata ed i funzionari della Repubblica negarono che il motivo fosse legato alla \"querelle\" in atto con il fratello arcivescovo.\nNei giorni che trascorse in carcere il De Marini si ammal\u00f2 gravemente, e grazie all'intercessione del padre e di Costantino Doria, parente della moglie Bianca Maria, ottenne la commutazione della pena in arresti domiciliari e al pagamento di una multa di 10.000 lire genovesi.\nGuarito, essendo stato anche condannato all'esilio in Corsica, avrebbe dovuto partire immediatamente ma chiese di poter cambiare destinazione (10 aprile 1617), cosicch\u00e9 gli venne assegnata come meta Venezia, a lui per\u00f2 non gradita, preferendo Bologna o Milano. Il 17 aprile ottenne di poter andare a Bologna per un mese e poi, pena una multa di 10.000 scudi, di trasferirsi in Veneto.\nGrazie per\u00f2 all'appoggio del padre, della moglie e del Doria il 9 luglio 1617 ottenne la grazia, motivata dalle sue precarie condizioni di salute aggravate dall'insalubre clima veneziano.\nDopo circa due o tre anni di lontananza dal mondo politico genovese, il Giovanni Agostino De Marini fu incaricato di trattare presso l'imperatore Ferdinando II di ottenere dei vantaggi territoriali nel complicato quadro della guerra dei trent'anni. Come risultato il De Marini ottenne il Marchesato di Zuccarello, territorio ambito anche dal Ducato di Savoia, pagato 220.000 fiorini.\nQuesto successo diplomatico permise al De Marini di imporsi definitivamente nel panorama politico genovese. Ottenne numerosi incarichi diplomatici e l'incarico di commissario nella filo-piemontese Oneglia, ove ristabil\u00ec la calma ed il controllo della Repubblica.\nNel 1627 divenne senatore e l'anno seguente l'incarico di presiedere gli Inquisitori di Stato, ente fondato dopo la scoperta della cosiddetta \"congiura del Vachero\". L'inquisizione guidata colp\u00ec numerose persone nella citt\u00e0 e nelle riviere, tra cui lo scrittore Luca Assarino, Giovan Battista Zoagli e Giovan Bernardo Levanto.\nDurante il suo incarico di presidente del tribunale, il 21 aprile 1629 fu scoperta nel duomo di Genova una bomba sotto lo scranno riservato al doge Giovanni Luca Chiavari.\nSuccessivamente ottenne tra i vari incarichi quello di ambasciatore in Spagna nel 1639. L'anno seguente ritorn\u00f2 al Banco di San Giorgio nelle vesti di protettore.\nIl 14 agosto 1641 venne eletto doge di Genova: la sessantesima in successione biennale e la centocinquesima nella storia repubblicana. In qualit\u00e0 di doge fu investito anche della correlata carica biennale di re di Corsica.\nEletto probabilmente grazie ai voti della nobilt\u00e0 \"nuova\", che richiedevano una maggiore rilevanza nel panorama politico europeo ed una politica di riarmamento per garantire la protezione delle riviere. Stanzi\u00f2 i fondi per la costruzione di venti galee e, seguendo l'esempio dell'ex-doge Giacomo Lomellini e di Anton Giulio Brignole Sale, ne arm\u00f2 una con i suoi denari. Suo obbiettivo politico fu anche quello di migliorare il rapporto tra Genova citt\u00e0 ed il suo dominio, e perci\u00f2 si rec\u00f2 a Savona alla consegna delle due galee approntate dalla citt\u00e0 ponentina.\nIl suo incarico dogale fu interrotto dalla malattia che dopo un mese, il 19 giugno 1642, lo port\u00f2 alla morte. Il suo corpo venne sepolto all'interno della cattedrale di San Lorenzo."}
{"id": "4367599", "revid": "729019", "url": "https://it.wikipedia.org/wiki?curid=4367599", "title": "All-Ireland Senior Hurling Championship 1927", "text": "L'All-Ireland Senior Football Championship 1927 fu l'edizione numero 41 del principale torneo di hurling irlandese. Dublino batt\u00e9 in finale Cork, ottenendo il quinto titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4367600", "revid": "114472460", "url": "https://it.wikipedia.org/wiki?curid=4367600", "title": "Teoria degli insiemi di Zermelo", "text": "In teoria degli insiemi, con la lettera maiuscola Z, s'intende la versione assiomatica della teoria (ingenua) degli insiemi di Cantor, costruita dal matematico Ernst Zermelo, e pubblicata nel 1908. \nCon la teoria assiomatica degli insiemi Z (di Zermelo) si evitano tutti i paradossi della teoria ingenua, cio\u00e8 quella originaria creata da Georg Cantor negli anni 1872-1899 (chiamata appunto \"ingenua\" (naive) a causa dei paradossi di primo Novecento (vedi paradosso di Russell, paradosso di Burali-Forti ecc.). \nTale assiomatizzazione \u00e8 la stessa della teoria degli insiemi di Zermelo-Fraenkel (ZFC), meno due assiomi: l'assioma di rimpiazzamento, introdotto contemporaneamente (1922) da Adolf Abraham Fraenkel e Thoralf Skolem; e l'assioma di fondazione, introdotto da Von Neumann e dallo stesso Zermelo negli anni '30. \nIn particolare, Skolem contribu\u00ec a definire alcune nozioni oscure dell'assiomatizzazione di Zermelo del 1908 (ciononostante, il fondamentale contributo di Skolem non \u00e8 menzionato nell'abbreviazione ZF). \nUna delle grandi novit\u00e0 di Z \u00e8 l'assioma di separazione, che consente di evitare le antinomie insiemistiche, come quella di Russell. \nL'assioma di rimpiazzamento creato da Fraenkel-Skolem, rende tuttavia superfluo l'assioma di separazione.\nGrande importanza matematica riveste anche l'assioma di scelta, con il quale Zermelo condusse alcune dimostrazioni matematiche (Teorema del buon ordinamento), che suscitarono perplessit\u00e0 in ambito matematico causa della loro non-costruttivit\u00e0.\nPer questo, si \u00e8 soliti indicare la teoria con ZFC, anche se non sarebbe storicamente accurato."}
{"id": "4367602", "revid": "149485", "url": "https://it.wikipedia.org/wiki?curid=4367602", "title": "Campionati mondiali di judo maschile 1956", "text": "I Campionati mondiali di judo 1956 si sono svolti al Kuramae Kokugikan di Tokyo (Giappone) il 3 maggio 1956. Questa \u00e8 stata la prima edizione dei mondiali di judo, e si \u00e8 disputata solo la categoria \"open\". Ai campionati erano presenti 21 nazioni per un totale di 31 atleti."}
{"id": "4367604", "revid": "729019", "url": "https://it.wikipedia.org/wiki?curid=4367604", "title": "All-Ireland Senior Hurling Championship 1928", "text": "L'All-Ireland Senior Football Championship 1928 fu l'edizione numero 42 del principale torneo di hurling irlandese. Cork batt\u00e9 in finale Galway, ottenendo il nono titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4367605", "revid": "98077", "url": "https://it.wikipedia.org/wiki?curid=4367605", "title": "Farmaceutici Dott. Ciccarelli", "text": ""}
{"id": "4367606", "revid": "125794135", "url": "https://it.wikipedia.org/wiki?curid=4367606", "title": "Lucas Ocampos", "text": "Caratteristiche tecniche.\nHa iniziato la carriera calcistica come centrocampista arretrato, prima di avanzare il suo raggio d'azione sulla zona trequarti di campo. Ambidestro di piede \u00e8 dotato di grande rapidit\u00e0, predilige agire come ala sinistra, ma grazie alla sua duttilit\u00e0 tattica, pu\u00f2 spaziare su tutto il fronte d'attacco. Molto forte fisicamente, unisce questa sua caratteristica ad una buona tecnica individuale. Proprio per questo in patria era stato paragonato a Cristiano Ronaldo per movenze e abilit\u00e0 nei colpi di testa. Si dimostra inoltre un ottimo rigorista, avendo messo a segno 11 dei 13 \"penalty\" calciati in carriera.\nCarriera.\nClub.\nRiver Plate.\nLucas Ocampos inizia a giocare nelle giovanili del River Plate, e debutta in prima squadra il 16 agosto 2011, contro il Chacarita Juniors. All'esordio mostra subito buona tecnica e personalit\u00e0, tanto che viene aggregato stabilmente alla prima squadra.\nSegna il suo primo gol nella squadra maggiore il 20 agosto 2011 nella partita River Plate-Independiente Rivadavia, match vinto 3-1.\nA fine anno la sua squadra arriva al 1\u00ba posto, ritornando a giocare in Primera Divisi\u00f3n, giocando 39 partite con 7 goal.\nMonaco.\nNell'estate 2012 il Monaco di Claudio Ranieri formalizza l'acquisto del talento argentino per una cifra vicina ai 3 milioni di euro. L'esordio arriva alla 6\u00aa giornata di campionato, contro il Le Havre, match perso 2-1. Il primo goal in maglia bianco-rosso arriva contro l'Istres, match vinto 2-0. Ci\u00f2 si ripete altre 3 volte contro l'Arles (vinto 0-2), il FC Niort (pareggiata 1-1) e Clermont (vinto 4-0). A fine anno la sua squadra si qualifica al 1\u00ba posto di 2 giornate d'anticipo, potendo partecipare, dopo 2 anni di assenza, in Ligue 1, e lui gioca 29 partite facendo 4 goal.\nL'esordio in questa stagione arriva nella partita vinta 2-0 contro il Bordeaux, facendo anche un assist. Il suo secondo assist arriva nel match vinto 4-1 contro il Montpellier nella seconda giornata di campionato. Il primo goal stagionale arriva alla 9\u00aa giornata di campionato, contro il Saint-\u00c9tienne, match vinto 2-1. L'esordio nella Coupe de France arriva contro il Vannes (3-2).\nOlympique Marsiglia.\nIl 2 febbraio 2015 passa all'Olympique Marsiglia in prestito con diritto di riscatto, che diventer\u00e0 obbligatorio in caso di qualificazione alla Champions League. Cinque giorni pi\u00f9 tardi esordisce con la nuova maglia, nella partita sul campo del Rennes (1-1), subentrando a Romain Alessandrini nel secondo tempo e realizzando il gol del pareggio. A fine stagione il Marsiglia chiude al 4\u00ba posto in Ligue 1 e manca cos\u00ec la qualificazione alla Champions League. Nonostante ci\u00f2, il 2 luglio 2015 l\"'OM\" decide di riscattare comunque il giocatore per 11 milioni di euro.\nPrestito al Genoa e al Milan.\nIl 29 giugno 2016 viene ceduto in prestito con diritto di riscatto, fissato a otto milioni pi\u00f9 bonus, al Genoa. Il debutto con i liguri avviene il 12 agosto successivo, nella gara di Coppa Italia Genoa- (3-2), in cui \u00e8 subentrato nel secondo tempo a Serge Gakp\u00e9. L'esordio in Serie A \u00e8 invece avvenuto il 21 agosto seguente nella partita Genoa-Cagliari, terminata con il punteggio di 3-1. Il 6 novembre realizza il suo primo gol in serie A, nella gara casalinga contro l'Udinese terminata 1-1. Nella prima parte di stagione in rossoblu ottiene in totale 17 presenze e 3 gol.\nNel mercato invernale 2017 passa al Milan in prestito secco per 500.000 euro con medesimo diritto di riscatto e disputa la sua prima partita con la nuova maglia il 5 febbraio in Milan-Sampdoria, partita persa 0-1. Dopo altre 11 presenze non viene riscattato e torna in Francia.\nRitorno all'Olympique Marsiglia.\nTornato al Marsiglia per fine prestito, nella nuova stagione con i Focesi, sigla 4 reti nelle prime 8 giornate di campionato, tra cui il 1\u00ba ottobre 2017 una doppietta in trasferta nella partita vinta per 4-2 contro il Nizza. L'8 marzo del 2018 \u00e8 decisiva la sua doppietta, nella partita di andata degli ottavi di finale Europa League, vinta per 3-1 in casa contro l'Athletic Bilbao.\nSiviglia.\nIl 3 luglio 2019 viene ingaggiato dal Siviglia, con cui firma un contratto fino al giugno 2024. Il 26 settembre successivo, segna la sua prima rete con la maglia andalusa, nella partita persa in trasferta per 3-2 contro l'. Nell'arco della stagione diviene una pedina inamovibile della squadra fornendo ottime prestazioni e andando in doppia cifra nei gol segnati. Il 7 luglio 2020, in occasione della sfida vinta 1-0 contro l'Eibar, segna il gol partita e nel finale di gara \u00e8 costretto ad andare in porta in quanto il Siviglia non poteva pi\u00f9 effettuare cambi, e rendendosi decisivo con una parata ai danni del portiere avversario Marko Dmitrovic. L'11 agosto segna il gol decisivo nel quarto di finale di Europa League contro gli inglesi del Wolverhampton, garantendo al Siviglia l'accesso alle semifinali. Il 21 agosto vince il trofeo battendo in finale l' per 3-2. A fine agosto segna un gol su rigore nella finale di Supercoppa UEFA, persa dalla sua squadra ai supplementari.\nNazionale.\nViene convocato dall'Argentina Under-17 per il Mondiale Under 17 2011, esordendo nella partita contro la Francia Under-17, persa 3-0. La sua squadra arriva solamente agli ottavi, perdendoli contro l'Inghilterra Under 17 per 4-2. Il 9 ottobre del 2019 fa il suo esordio nella nazionale argentina, nella partita amichevole contro la Germania entrando nella ripresa al posto di \u00c1ngel Correa segnando anche la rete del definitivo 2-2.\nStatistiche.\nPresenze e reti nei club.\n\"Statistiche aggiornate al 3 maggio 2021\""}
{"id": "4367611", "revid": "742538", "url": "https://it.wikipedia.org/wiki?curid=4367611", "title": "Madonna col Bambino in trono tra i santi Francesco e Sebastiano", "text": "La Madonna col Bambino in trono tra i santi Francesco e Sebastiano \u00e8 un dipinto a tempera e oro su tavola (173x145 cm) di Carlo Crivelli, datato al 1491 e conservato nella National Gallery di Londra. \u00c8 firmato .\nStoria.\nL'opera venne commissionata al pittore dalla vedova Oradea Becchetti che, di famiglia facoltosa, fece dipingere la pala in memoria del marito Giovanni, ponendola su un altare nella chiesa di San Francesco a Fabriano. All'ingente spesa si riferisce l'iscrizione alla base del dipinto: \"Almae consolationis Matri Mariae: priores posterosq(ue) miserata suos. Oradea Joamnis aere proprio/non modico dicavit\", cio\u00e8 \"In onore di Maria, Madre della Consolazione, abbi piet\u00e0 dei loro predecessori e discendenti. Oradea di Giovanni con spesa propria non modica fece dedicare\". Il riferimento alla spesa ingente, anche per il ricorso al migliore artista reperibile in regione, da poco nominato cavaliere (\"miles\"), \u00e8 comunque da riferirsi probabilmente all'intero altare che essa aveva fatto allestire, pi\u00f9 che alla sola pala, in adempimento con le volont\u00e0 testamentarie del marito. Forse lo stesso nome di Oradea (\"prega Dio\") \u00e8 simbolico: essa si trova raffigurata, piccolissima, dietro san Francesco, in basso.\nPer l'artista si tratt\u00f2 della seconda commissione in cui pot\u00e9 confrontarsi con la forma unitaria di una pala in senso rinascimentale, anzich\u00e9 con un polittico a scomparti. La prima era stata la \"Pala di San Pietro di Muralto\", databile al 1488-1489. Nel 1498 la tavola fu di ispirazione per Barnardino di Mariotto, che in quell'anno firm\u00f2 una pala nella chiesa di Bastia (presso Fabriano) visibilmente ispirata alla \"Madonna in trono tra i santi Francesco e Sebastiano\".\nLa cappella venne completata nel 1491, e la tavola di Oradea vi rimase fino al XVIII secolo, menzionata dal Benigni e dal Gilli-Guerrieri.\nDopo il terremoto del 1741 (che compromise nella chiesa gli affreschi di Orazio Gentileschi), la chiesa pericolante fu abbattuta nel 1780 per venire ricostruita dal 1781 al 1788 e di nuovo demolita nell'Ottocento.\nLa tavola dovette scomparire poco dopo il terremoto, oppure durante i lavori della prima ricostruzione. La si ritrova sul mercato antiquario di Roma nel 1841, dove l'acquist\u00f2 il marchese di Westminster Richard Grosvenor e la port\u00f2 a Londra. Dopo la sua morte, nel 1869, la sua vedova la don\u00f2 al museo londinese nel 1870.\nA volte la pala \u00e8 stata scambiata con la \"Madonna tra due santi\" citata dal Ricci nella chiesa di San Domenico a Fermo, facendo confusione con la \"Pala di San Francesco a Fabriano\", pure proveniente in origine dalla stessa chiesa di Fabriano e oggi, negli scomparti principali, alla Pinacoteca di Brera.\nDescrizione e stile.\nIl trono della Vergine, in ricchi marmi, \u00e8 incorniciato da sue tende che fanno da sfondo ai santi laterali ed ha un altro drappo che pende lungo lo schienale, con l'effetto di lasciare appena visibile, in alto, un brano di cielo azzurro e alcuni delicati fiorellini di campo. Grossi frutti pendono dalla mensola alla base della cimasa del trono. Altri fiori si trovano sparsi sul gradino ai piedi di Maria, in un vaso e in un bicchiere sul bracciolo: si tratta di fiori simbolici, vuoi per il colore rosso, che ricordava il sangue versato da Cristo, vuoi per il bianco, simbolo di purezza e virginalit\u00e0 di Maria, sia per altyri significati peculiari di origine medievale, legati alla sapienza degli erbari.\nLa Madonna stringe a s\u00e9 il figlio con un gesto drammatizzato dalla posa e l'espressivit\u00e0 delle mani, mentre lo sguardo \u00e8 dolce e rivolto allo spettatore. Il suo capo si inclina verso quello del figlio che allunga le braccine per afferrarle il velo. Una certa rigidit\u00e0 del Bambino deriva probabilmente dall'esempio di Mantegna, l'artista a cui pi\u00f9 Crivelli guard\u00f2 nell'eleborare le sue pale di stampo rinascimentale. All'insegna di tale gusto il Crivelli sembra qui anche alleggerire il consueto tripudio decorativo, ad esempio facendo indossare a Maria un vestito scuro, piuttosto che un elaborato damasco, sebbene continui a curare con cura i dettagli pi\u00f9 minuti, forse le parti pi\u00f9 godibili dell'intera pala: dalla lumaca in primo piano ai fiorellini, dalla trasparenza del vetro alla delicatezza del panneggio e delle frange. La lumaca si credeva che si riproducesse asessuatamente, per cui simboleggiava l'Immacolata concezione. Proprio in tali elementi l'artista colse intensissimi brani di verit\u00e0, a fronte di figure un po' impacciate e di una costruzione composiztiva un po' schematica.\nI due santi laterali infatti, san Francesco d'Assisi a sinistra (col saio francescano e le stimmate) e san Sebastiano a destra (seminudo, legato a una colonna e trafitto da frecce), hanno pose simmetriche, con una gamba proiettata in avanti e il busto inclinato, quasi a suggerire un'ideale mandorla attorno a Maria."}
{"id": "4367614", "revid": "767487", "url": "https://it.wikipedia.org/wiki?curid=4367614", "title": "Cicloottino", "text": "A causa della natura quasi lineare dell'unit\u00e0 C-C\u2261C-C, i cicloalchini presentano solitamente una forte tensione d'anello e possono quindi esistere soltanto quando il numero di atomi di carbonio nell'anello \u00e8 abbastanza grande da provvedere la flessibilit\u00e0 necessaria per permettere questa geometria molecolare. Di conseguenza il cicloottino (C8H12) \u00e8 il cicloalchino pi\u00f9 piccolo (ovvero con minore massa molecolare e ingombro sterico) in grado di essere isolato e conservato come sostanza stabile. Nonostante ci\u00f2, cicloalchini pi\u00f9 piccoli possono essere preparati e conservati sotto particolari condizioni."}
{"id": "4367615", "revid": "230513", "url": "https://it.wikipedia.org/wiki?curid=4367615", "title": "Armi ed armature romane", "text": ""}
{"id": "4367619", "revid": "3115", "url": "https://it.wikipedia.org/wiki?curid=4367619", "title": "Classe Tomakomai Maru", "text": "La classe Tomakomai Maru era composta da cinque navi traghetto Ro/Ro costruiti in Giappone tra il 1975 e il 1976, tre delle quali hanno fatto servizio per compagnie di navigazione italiane.\nCaratteristiche tecniche.\nCostruite presso il cantiere Hayashikane Shipbuilding &amp; Engineering di Shimonoseki (Giappone), le prime due unit\u00e0 si differenziavano dalle successive per l'assenza del ponte di carico superiore chiuso, con conseguente maggior carico lineare per autoveicoli (150 metri). Esse furono realizzate rispettivamente nel 1975 e 1976, battezzate \"Tomakomai Maru\" e \"Tokyo Maru\" e consegnate all'armatore giapponese Nihon Enkai Ferry &amp; Kawasaki Kinkai Kise.\nLe restanti navi furono consegnate nel 1976 alla Societ\u00e0 Mototraghetti Mediterranea con i nomi di \"Serenissima Express\", \"Allemagna Express\" ed \"Anglia Express\".\nSi trattava di navi a scafo singolo, dalla stazza lorda di 11939 tonnellate (le prime due) e 13972 tonnellate (le tre successive), lunghe 147,62 m. Il motore principale era un Mitsubishi \u2013 MAN 16V52-55 4S capace di erogare 11.768 kW che consentiva loro in origine una velocit\u00e0 massima di 22,4 nodi e una velocit\u00e0 di servizio di 19,5 nodi.\nStoria.\nLe unit\u00e0 greche.\nDopo un primo impiego nei mari nipponici sulla relazione fra Tokyo e Tomakomai (Isola di Hokkaido), le due unit\u00e0 della prima fornitura furono cedute, nel 1999, all'armatore Express Sea Trailers di Kostas Agapitos che le trasfer\u00ec nel Mediterraneo per le proprie relazioni ribattezzandole rispettivamente \"Hellenic Trailer\" e \"Navetrailer\"; le unit\u00e0 entrarono da l\u00ec a poco a far parte della divisione cargo di Hellas Ferries.\nUn nuovo cambio di proprietario avvenne nel 2007, quando le unit\u00e0 passarono alla Hellenic Seaways con i nomi mutati in \"Hellenic Trader\" e \"Cielo Trader\". Quest'ultima unit\u00e0 fu demolita nel 2010, mentre la \"Hellenic Trader\" fu demolita nel 2014.\nLe unit\u00e0 italiane.\nNel maggio 1975 la Adriatica di Navigazione aveva rilevato dalla Tirrenia la gestione delle linee merci per il Nord Europa, fino a quel momento coperte con navi da carico convenzionali (\"Giosu\u00e8 Borsi\", \"Cagliari\" e \"Vallisarco\"). La Adriatica intendeva riorganizzarle integrandole con le linee per il Medio Oriente, gi\u00e0 gestite in precedenza dalla compagnia, e introducendo l'impiego di unit\u00e0 ro-ro. In attesa della consegna, prevista per il 1979, di tre nuove unit\u00e0 ordinate a questo scopo alla Italcantieri, fu deciso il noleggio di tre traghetti gemelli della classe Tomakomai Maru, di propriet\u00e0 dell'armatore Russotti. Le unit\u00e0, battezzate \"Serenissima Express\", \"Allemagna Express\" e \"Anglia Express\", entrarono in servizio rispettivamente a maggio, agosto e novembre 1976. \nLe cronache dell'epoca riferiscono di una polemica relativa al costo attribuito a tale noleggio, che port\u00f2 ad un'inchiesta giudiziaria e alla conseguente sostituzione dei vertici di Adriatica e Finmare, coinvolti nella vicenda. Proprio in ragione dell'elevato costo del nolo, nel 1978 fu deciso l'acquisto delle tre unit\u00e0; la situazione economica complessa della compagnia e il seguente riassetto di rotte e flotta port\u00f2 al loro spostamento, nel giugno dello stesso anno, dalle rotte per il Nord Europa a quelle per il Mediterrano Orientale.\nNel 1984 la \"Anglia Express\" e la \"Serenissima Express\" furono noleggiate alla Si.Tra., venendo destinate al collegamento Genova - Palermo, mentre la \"Allemagna Express\", dopo un periodo di disarmo, fu destinata ai collegamenti per Cipro ed Egitto con partenza nei porti del Tirreno. Nel 1986 la \"Allemagna Express\" fu ceduta alla Italia di Navigazione, che la ribattezz\u00f2 \"Roro Italia\" e la destin\u00f2 al trasporto di trattori e macchine movimento terra dall'Italia agli Stati Uniti. Il servizio fu in seguito sospeso e il 28 aprile 1988 la nave pass\u00f2 alla Tirrenia di Navigazione, prendendo il nome di \"Sardegna\". A dicembre seguirono anche la \"Serenissima Express\" e la \"Anglia Express\", che presero rispettivamente il nome di \"Calabria\" e \"Sicilia\"; le navi furono destinate ai collegamenti con le isole maggiori.\nIl 20 luglio 1989 la \"Sardegna\" si incagli\u00f2 al largo delle coste sarde, subendo l'allagamento del locale apparato motore. Scongiurato il rischio di naufragio, la nave fu rimorchiata a Genova, dove fu sottoposta ai necessari lavori di riparazione, durante i quali fu sbarcato e revisionato il motore principale.\nA fine 2006 le navi vennero nuovamente cedute, questa volta alla Puglia Navigazione, iscritte nel registro di Bari e ribattezzate \"Italroro\", rispettivamente \"Two\", \"One\" e \"Three\"; quest'ultima sub\u00ec anche una modifica consistente nella rimozione della copertura del ponte superiore, che la rese simile alle prime due unit\u00e0 costruite. Il progetto di istituire una rotta Italia-Turchia per le quali furono acquisite non vide per\u00f2 la luce, e le unit\u00e0 furono dunque utilizzate, sempre in regime di noleggio, su altre rotte.\nFra i servizi effettuati si ricordano la rotta Venezia-Corinto gi\u00e0 servita dalle prime due unit\u00e0, la Termini Imerese-Livorno per conto della Navigazione Stretto di Messina, la Palermo-Cagliari con SNAV, la Genova-Rades (Tunisia) per la CoTuNav, la Napoli Cagliari/Olbia (Dimaio Lines) e la pi\u00f9 recente Napoli-Cagliari per il trasporto della spazzatura durante l\"'emergenza rifiuti\" del 2008.\nLa compagnia proprietaria versava ormai in forti difficolt\u00e0 finanziarie e dopo la dichiarazione di fallimento avvenuta nel luglio 2008 le unit\u00e0 vennero fermate e sequestrate:\nTutte le unit\u00e0 furono dunque vendute per demolizione nel 2010."}
{"id": "4367620", "revid": "98077", "url": "https://it.wikipedia.org/wiki?curid=4367620", "title": "Ernesto Melis", "text": ""}
{"id": "4367623", "revid": "1543377", "url": "https://it.wikipedia.org/wiki?curid=4367623", "title": "Chip Kelly", "text": "Carriera professionistica.\nDopo aver vinto per tre volte la Pac-10/Pac-12 con gli Oregon Ducks, la squadra rappresentativa dell'Universit\u00e0 dell'Oregon, Kelly fu assunto come capo allenatore dei Philadelphia Eagles nella stagione 2013. La sua prima annata termin\u00f2 con un record di 10 vittorie e 6 sconfitte e la vittoria della NFC East division, riportando la squadra ai playoff dopo due anni di assenza. Venne eliminato al Wild Card Game dai New Orleans Saints per 26-24.\nIl 29 dicembre 2015, a una gara dal termine della stagione e dopo avere mancato i playoff per il secondo anno consecutivo con un record di 6-9, Kelly fu licenziato dagli Eagles.\nIl 14 gennaio 2016, Kelly fu assunto come capo-allenatore dei San Francisco 49ers. Fu licenziato dopo una sola stagione, terminata col secondo peggior record della lega (2-14).\nIl 25 novembre 2017 firm\u00f2 un contratto quinquennale per fare ritorno nel college football con gli UCLA Bruins."}
{"id": "4367624", "revid": "2065559", "url": "https://it.wikipedia.org/wiki?curid=4367624", "title": "Sarcofago di Alessandro", "text": "Il sarcofago di Abdalonimo (Anche noto come sarcofago di Alessandro) \u00e8 un sarcofago ellenistico del tardo IV secolo a.C. (datato solitamente al 310 a.C. circa), adornato con altorilievi intrisi di propaganda dinastica. L'opera \u00e8 molto ben conservata ed \u00e8 rinomata per gli alti contenuti estetici; ritrovata a Sidone, nel Libano attuale, ora \u00e8 uno dei pezzi di maggior pregio dei musei archeologici di Istanbul.\nScoperta e identificazione.\nIl \"sarcofago di Alessandro\" \u00e8 uno dei quattro sarcofagi figurati, datati al V e IV secolo a.C., scoperti durante gli scavi effettuati da Osman Hamdi Bey e Yervant Voskan nel 1887 presso la necropoli di Sidone, all'interno di un ipogeo appartenuto probabilmente ad una famiglia principesca.\nDalla fine del XIX secolo l'opera \u00e8 stata riconosciuta come il sarcofago di Abdalonimo, divenuto re di Sidone tra il 333 e il 332 a.C. Alessandro il Grande compare a cavallo all'estremit\u00e0 di una delle scene sui lati lunghi, che \u00e8 stata interpretata come la battaglia di Isso; all'estremit\u00e0 opposta si \u00e8 talvolta voluto vedere Antigono Monoftalmo. La scena di caccia rappresentata sul lato opposto sarebbe tesa all'esaltazione della riconciliazione greco-persiana e vedrebbe come protagonisti un re persiano attaccato da un leone e il figlio di Antigono, Demetrio Poliorcete, che accorre in sua difesa.\nDescrizione e stile.\nIl sarcofago \u00e8 in marmo pentelico e conserva alcune minime tracce di policromia. La decorazione del coperchio a doppio spiovente deriva il proprio stile dalle coeve opere di toreutica e pu\u00f2 trovare un confronto con i cofanetti metallici delle tombe macedoni a Verghina. Le scene figurate comprendono scene di guerra sui timpani del coperchio e scene di caccia e di guerra sui lati del cofano.\nLa qualit\u00e0, gi\u00e0 intrisa di classicismo, delle parti figurate rimanda ad originali pittorici pi\u00f9 che scultorei."}
{"id": "4367627", "revid": "287204", "url": "https://it.wikipedia.org/wiki?curid=4367627", "title": "Troy (Ohio)", "text": "Troy \u00e8 una citt\u00e0 che si trova nello stato dell'Ohio, negli Stati Uniti; \u00e8 la sede ed il nucleo abitato pi\u00f9 grande della Contea di Miami. Fa parte dell'area metropolitana di Dayton.\nNel 1913, come altre citt\u00e0 della zona, venne semidistrutta da un'alluvione."}
{"id": "4367628", "revid": "729019", "url": "https://it.wikipedia.org/wiki?curid=4367628", "title": "Dudley Clarke", "text": "Individuo carismatico e teatrale, era in grado di \"affascinare gli ufficiali pi\u00f9 vecchi e fare anche bene il suo lavoro\". Le sue idee per combinare ordini di battaglia fasulli, inganni visivi e agenti doppi aiutarono a configurare la strategia d'inganno degli Alleati durante il conflitto, per cui si parl\u00f2 di lui come \"del pi\u00f9 grande ingannatore britannico della seconda guerra mondiale\". Clarke fu anche importante nel processo di formazione di tre famose unit\u00e0 militari: i British Commandos, lo Special Air Service e gli United States Army Rangers.\nNato a Johannesburg e cresciuto vicino a Londra, Clarke entr\u00f2 nella Royal Artillery e divenne ufficiale nel 1916, ma si trasfer\u00ec al Royal Flying Corps quando scopr\u00ec che era troppo giovane per essere inviato a combattere in Francia; tornato alla Royal Artillery nel 1919, ebbe una carriera varia, svolgendo lavoro di intelligence nel Medio Oriente e partecipando alla repressione della \"Grande rivolta araba\" in Palestina nel 1936. Allo scoppio della seconda guerra mondiale propose e contribu\u00ec a mettere in atto le prime strategie per la conduzione di raid di forze speciali nei territori europei occupati dai tedeschi, poi sfociate nelle grandi incursioni dei Commandos britannici.\nNel 1940 Archibald Wavell chiam\u00f2 Clarke a Il Cairo e lo mise a capo delle operazioni d'inganno strategico. Come copertura a questa attivit\u00e0, fu anche incaricato di stabilire in Egitto un nucleo locale del dipartimento MI9 del servizio segreto britannico, dipartimento che aveva il compito di occuparsi delle missioni di fuga ed evasione. L'anno successivo, Clarke, ottenuto il comando di un piccolo staff, organizz\u00f2 l'\u201cAdvanced Headquarters 'A' Force\u201d, quartier generale avanzato della 'A' Force, una nuova unit\u00e0 interamente dedicata alle operazioni diversive. Una volta organizzata la struttura dell'MI9 in Egitto, Clarke cerc\u00f2 di stabilire contatti in Turchia e in Spagna che potessero tornargli utili sia per le azioni d'inganno della 'A' Force sia per le operazioni di fuga ed evasione dell'MI9. Clarke concep\u00ec e port\u00f2 avanti diverse operazioni d'inganno strategico, molte anche di notevole successo, confondendo i piani dell'Asse nel settore del Mediterraneo e mascherando le vere intenzioni degli Alleati, guadagnandosi cos\u00ec l'attenzione e gli elogi dell'alto comando britannico. Ritiratosi dal servizio nel 1947, visse il resto della sua vita in relativa oscurit\u00e0 (le testimonianze delle sue operazioni in tempo di guerra furono tenute segrete fino agli anni settanta). Mor\u00ec a Londra nel 1974.\nBiografia.\nPrimi anni.\nDudley Clarke nacque a Johannesburg il 27 aprile 1899. Suo padre, Ernest Clarke, era cresciuto a Kingston upon Hull e si era trasferito nella Colonia del Capo alla fine dell'Ottocento, dove era rimasto coinvolto nel cosiddetto \"Jameson Raid\". Ernest Clarke riusc\u00ec a evitare di essere condannato alla prigione per la sua partecipazione al raid e, tramite un altro cospiratore, ottenne un lavoro in una compagnia mineraria aurifera; una volta stabilitosi, spos\u00f2 Madaline Gardiner e, poco dopo, nacque Dudley. Durante la seconda guerra boera la famiglia Clarke rimase intrappolata a Ladysmith durante l'assedio da parte dei boeri: sebbene all'epoca fosse un neonato, Clarke pi\u00f9 tardi tent\u00f2 di ottenere un riconoscimento per la sua partecipazione all'assedio. Poco dopo la famiglia ritorn\u00f2 in Inghilterra, andando ad abitare a Watford, dove il fratello di Clarke, lo sceneggiatore T. P. B. Clarke, nacque nel 1907.\nFin da piccolo Clarke amb\u00ec a una carriera nelle forze armate. Nel 1912 frequent\u00f2 la prestigiosa scuola privata Charterhouse, dove strinse legami con gli ufficiali della vicina guarnigione di Aldershot, inclusi i membri dell'appena costituito Royal Flying Corps (la prima unit\u00e0 aeronautica britannica).\nPrima guerra mondiale e primo dopoguerra.\nImpaziente di accedere al servizio attivo, nel 1915 Clarke fece domanda per partecipare all'esame di ammissione per i corsi di allievo ufficiale dell'esercito, appena raggiunta l'et\u00e0 minima di sedici anni e mezzo. Clarke aveva chiesto una raccomandazione al direttore della Charterhouse che gli avrebbe consentito di aggirare l'esame, ma tuttavia riusc\u00ec a superare la prova e all'inizio del 1916 fu ammesso alla Royal Military Academy di Woolwich. Nel novembre 1916 Clarke fu nominato sottotenente della Royal Artillery, ma quando il suo reggimento si schier\u00f2 in Francia Clarke dovette rimanere in patria perch\u00e9, avendo 17 anni, era troppo giovane per combattere; deluso, chiese di essere assegnato al Royal Flying Corps e si trasfer\u00ec alla School of Military Aeronautics di Reading nel novembre 1917. L'aprile successivo fu mandato in Egitto per completare l'addestramento al volo e vi rimase fino al gennaio del 1919. Nonostante fosse stato promosso tenente, Clarke fu trasferito di nuovo alla Royal Artillery al suo ritorno in Inghilterra.\nDopo la guerra Clarke ebbe una carriera militare abbastanza fuori dall'ordinario, che inizi\u00f2 con l'essere inviato in Mesopotamia nel 1919; durante l'insurrezione anti-britannica in Iraq nel 1920 diede il suo contributo all'evacuazione via nave dei cittadini europei dalla regione. Mentre era in licenza in Turchia, nel 1922, fu coinvolto nella crisi di \u00c7anakkale tra le truppe anglo-francesi di guardia ai Dardanelli e le forze della neo-costituita repubblica turca: Clarke offr\u00ec il suo aiuto alla locale forza britannica ed ebbe il compito di fornire false informazioni ai nazionalisti turchi, un primo assaggio delle attivit\u00e0 che avrebbero caratterizzato la sua carriera militare successiva. Nel 1925, durante un periodo di permesso, Clarke copr\u00ec la corrispondenza della guerra del Rif come inviato per il \"Morning Post\".\nDurante il primo dopoguerra Clarke si occup\u00f2 dell'organizzazione di spettacoli teatrali presso le guarnigioni dove era di stanza. Nel 1923 riform\u00f2 il \"Royal Artillery Officers Dramatic Club\" e fu responsabile della partecipazione della Royal Artillery al \"Royal Tournement\" (la pi\u00f9 importante competizione tra bande musicali dell'esercito britannico) del 1925. Nel 1933 e nel 1934 scrisse e diresse due pantomime di Natale.\nIn Palestina.\nNel 1936 Clarke fu mandato, dietro sua richiesta, in Palestina, giusto in tempo per partecipare agli eventi determinati dall'insurrezione araba di quell'anno. La presenza militare britannica a Gerusalemme in quel tempo era debole, visto che comprendeva solo due reggimenti di fanteria e un assembramento variegato di aeroplani e blindati sotto il comando del colonnello Jack Evetts; Clarke, essendo uno dei due unici ufficiali di Stato Maggiore presenti in loco, si dedic\u00f2 a organizzare una pi\u00f9 efficiente risposta alle azioni della guerriglia araba e, tra le prime cose, lavor\u00f2 per migliorare le comunicazioni tra il piccolo contingente della Royal Air Force e l'esercito. Fu qui che incontr\u00f2 Tony Simonds, ufficiale del servizio segreto mandato nella regione per creare una rete di spionaggio: Clarke e Simonds collaborarono quindi nelle operazioni di intelligence delle forze britanniche.\nVerso la fine del 1936 il contingente britannico in Palestina fu incrementato, il generale John Dill assunse il comando e Clarke divenne il suo capo di Stato Maggiore. Nel 1937 Dill fu sostituito da Archibald Wavell, il comandante che pi\u00f9 tardi avrebbe dato a Clarke piena responsabilit\u00e0 nelle operazioni d'inganno in Medio Oriente. Nella prefazione al libro di Clarke del 1948, \"Seven Assignments\", Wavell scrisse riguardo alla loro permanenza in Palestina:\nSeconda guerra mondiale.\nAllo scoppio della seconda guerra mondiale, Clarke fu promosso tenente colonnello e cominci\u00f2 a lavorare sulle operazioni di spionaggio: collabor\u00f2 con Wavell nel Medio Oriente per cercare possibili linee di rifornimento per gli Alleati, intraprese due viaggi in Norvegia e svolse missioni segrete a Calais e in Irlanda.\nNel maggio 1940 Clarke divenne assistente militare di Sir John Dill (allora Capo di Stato Maggiore) al War Office. Il 30 maggio 1940 Clarke, ispirato dal ricordo d'infanzia della guerra boera e dalle esperienze durante l'insurrezione araba del 1936, abbozz\u00f2 l'idea di formare piccoli gruppi di incursori anfibi chiamati \"Commandos\"; il 5 giugno, mentre Dill stava ispezionando le truppe evacuate da Dunkerque, Clarke gli sugger\u00ec questa idea e il Primo ministro Winston Churchill approv\u00f2 il piano il giorno seguente. Clarke, sotto il comando del generale di brigata Otto Lunde, fu incaricato di fondare un nuovo dipartimento, l'MO9, e inizi\u00f2 a reclutare soldati per quelli che sarebbero diventati, pi\u00f9 tardi, i British Commandos. Il primo raid in Francia, l'operazione Collar, ebbe luogo il 24 giugno 1940, e Clarke ottenne il permesso di accompagnare l'unit\u00e0 di 120 uomini ma non di sbarcare. Il tentativo non fu un gran successo, visto che solo una delle quattro unit\u00e0 scese in campo uccise truppe nemiche; sembra che la barca di Clarke, mentre aspettava sulla spiaggia il ritorno dei suoi uomini, sia stata scorta da una pattuglia tedesca: Clarke fu ferito all'orecchio durante quello che lui defin\u00ec \"una sparatoria\", ma Ernest Chappell, anche lui sulla spiaggia, disse che la pattuglia non aveva fatto fuoco.\n1941: al Cairo.\nNel frattempo al Cairo Archibald Wavell, il vecchio comandante di Clarke in Palestina, era impegnato con la campagna nordafricana. Convinto che la disinformazione fosse una parte chiave della guerra, il 13 dicembre Wavell convoc\u00f2 Clarke in Egitto, comunicando all'alto comando la sua intenzione di creare \"una sezione speciale dell'intelligence per la disinformazione\"; mentre attendeva l'arrivo di Clarke, lo stesso Wavell inizi\u00f2 una fortunata campagna di disinformazione contro le forze italiane schierate a Sidi Barrani. Clarke raggiunse Il Cairo il 18 dicembre, in tempo per incontrarsi con Tony Simonds, un altro veterano della Palestina. Wavell incaric\u00f2 quindi Clarke di predisporre una serie di grandi operazioni segrete d'inganno strategico in Nordafrica: Clarke tenne questa posizione, sotto i successivi comandanti del settore del Mediterraneo, per i successivi cinque anni.\nAl suo arrivo al Cairo, Clarke cominci\u00f2 a costruire una rete di contatti utili: forn\u00ec assistenza al tenente colonnello Raymund Maunsell, che gestiva il Security Intelligence Middle East (SIME), l'agenzia incaricata del controspionaggio nella regione, e lo stesso Maunsell lavor\u00f2 poi a stretto contatto con Clarke negli anni successivi, aiutandolo a fornire informazioni false al nemico attraverso l'uso di agenti doppi.\nLa prima operazione d'inganno di Clarke fu l'elaborazione di uno schema per raggirare le forze italiane facendole attendere un'invasione della Somalia italiana invece che dell'Eritrea, vero obiettivo degli Alleati. Questo piano, detto \"operazione Camilla\", ingann\u00f2 completamente il comando italiano ma, invece di spostare truppe in Somalia sguarnendo altri settori, gli italiani ritirarono le loro forze dalla Somalia proprio in Eritrea; da questo fallimento Clarke impar\u00f2 una prima lezione, cio\u00e8 che la chiave per il raggiro non era fare in modo che il nemico pensasse quello che vuoi tu, ma di fargli fare quello che vuoi tu.\nClarke non aveva dimenticato il suo piano preferito, le azioni dei Commandos. Nel gennaio 1941 incontr\u00f2 il colonnello statunitense William Joseph Donovan mentre quest'ultimo stava visitando la regione; la descrizione fatta da Clarke dell'unit\u00e0 britannica del 1940 ispir\u00f2 Donovan a emulare l'idea e Clarke sugger\u00ec per l'unit\u00e0 di Donovan il nome \"Rangers\", riferendosi alla forza di frontiera dei Rogers' Rangers celebre per l'apparizione nel film del 1940 \"Passaggio a Nord-Ovest\". Nel maggio dell'anno seguente furono fondati gli United States Army Rangers.\nIn febbraio Clarke ebbe un attacco di itterizia che lo mise fuori combattimento per circa sei settimane. Fu visitato regolarmente da Maunsell che, da quel momento, fu considerato da Clarke un amico sincero.\n'A' Force.\nAll'inizio Clarke lavor\u00f2 da solo e in segreto, sotto il titolo ufficiale di \"Intelligence Officer (special duties) to the Commander in Chief\": non aveva n\u00e9 uno staff n\u00e9 un incarico ufficiale, e lavorava da una \"stanza da bagno riadattata\" nel quartier generale del British Army al Cairo. Il suo ruolo di copertura era di costituire un dipartimento regionale per l'MI9, l'organizzazione incaricata di addestrare i militari Alleati nelle tattiche di fuga ed evasione; lontano dall'essere solo una copertura, Clarke resse e svilupp\u00f2 il dipartimento del Medio Oriente dell'MI9, unitamente al suo lavoro d'inganno, fino all'agosto del 1944.\nNel gennaio 1941 Clarke diede avvio all'operazione Abeam, fabbricando l'esistenza di un reggimento britannico di paracadutisti nella regione due anni prima che tali truppe raggiungessero effettivamente il settore del Mediterraneo, giocando cos\u00ec sui timori italiani di un'operazione di assalto aereo. Cre\u00f2 un'immaginaria \"1\u00aa Brigata del Servizio Aereo Speciale\" (1st Special Air Service Brigade) usando documenti, fotografie e rapporti falsi che furono poi fatti trapelare agli italiani; vest\u00ec anche due soldati in uniformi con mostrine del \"1 SAS\" e li mand\u00f2 a girovagare per Il Cairo, Porto Said e Alessandria lasciandosi sfuggire indiscrezioni circa missioni a Creta o in Libia.\nIn marzo, Clarke utilizz\u00f2 un altro schema tipico dei suoi lavori quando ricevette il compito di creare un inganno di copertura per la progettata operazione Cordite, l'invasione di Rodi da parte della 6th Infantry Division: poich\u00e9 il suo lavoro di raccolta informazioni sull'isola dai civili locali non doveva essere ricondotto alla 6th Division, Clarke adott\u00f2 l'identit\u00e0 di un membro della 'A' Force, nome intenzionalmente vago e designato per aggiungere un'aura mitologica alla sua unit\u00e0 aerea inventata; sebbene all'inizio fosse solo un nome di copertura, presto il dipartimento divenne reale e prese il controllo delle operazioni d'inganno militare nella regione. Il 28 marzo 1941 Clarke requis\u00ec al Cairo un ufficio al n. 6 di Sharia Kasr-el-Nill\u00a0\u2013 di fronte al quartier generale della 6th Division e sotto una casa di tolleranza \u2013 e in aprile ricevette un mandato ufficiale per la costituzione del suo dipartimento. Gli \"Advanced Headquarters 'A' Force\" si trasferirono nei loro nuovi uffici l'8 aprile 1941 e Clarke cominci\u00f2 a reclutare il suo staff.\nIl SAS di Clarke ebbe un'altra eredit\u00e0. Nel maggio 1941 David Stirling, un membro di un distaccamento di Commandos attivo in Medio Oriente, in convalescenza per le ferite riportate in addestramento, concep\u00ec una nuova unit\u00e0 di forze speciali consistente in piccole squadre di soldati scelti, incaricati di operare dietro le linee nemiche tramite lanci con il paracadute. Clarke diede al progetto il suo pieno sostegno e l'unit\u00e0 fu chiamata Distaccamento \"L\" dello Special Air Service, in parte anche per aiutare a convincere il nemico dell'esistenza di una forza pi\u00f9 grande. La forza di Stirling, pi\u00f9 tardi, divenne lo Special Air Service dei tempi moderni; Clarke forn\u00ec quindi un aiuto alla formazione di tre famose unit\u00e0 militari.\nLe forze fantasma di Clarke, di cui il SAS era solo la prima, giocarono un ruolo cruciale nelle operazioni d'inganno durante la guerra, ma, per il resto dell'aprile del 1941, Clarke si dedic\u00f2 principalmente alla costruzione del suo dipartimento.\nRinforzando l'inganno.\nGli effettivi assegnati all'unit\u00e0 di Clarke comprendevano tre ufficiali, parecchi soldati e un piccolo assortimento di veicoli; una campagna di reclutamento forn\u00ec uno staff di grande esperienza. Come aiuto per la realizzazione delle operazioni d'inganno visivo, Clarke arruol\u00f2 anche Victor Jones (un esperto ufficiale dei servizi segreti) e Jasper Maskelyne (all'epoca un noto illusionista britannico); reclut\u00f2 anche un ufficiale delle Scots Guards, il capitano Ogilvie-Grantshore, per organizzare il lavoro della sezione locale dell'MI9, che faceva da copertura alle operazioni della 'A' Force. Infine furono ottenuti i servizi del maggiore E. Titterington, originariamente un membro del SIME di Raymund Maunsell, per aiutare a creare documenti falsi; alla fine le attivit\u00e0 di Titterington si allargarono al punto da dare vita a una sottosezione della 'A' Force dedicata espressamente alla falsificazione.\nCon il suo ufficio ben organizzato, Clarke fu felice di lasciare l'organizzazione giornaliera al suo staff e si imbarc\u00f2 quindi per un viaggio in Turchia, dove si dedic\u00f2 a creare una rete di disinformazione come pure a svolgere il suo ruolo per l'MI9. L\u00e0 incontr\u00f2 due importanti figure del servizio segreto britannico in Turchia, il generale di brigata Allan Arnold, addetto militare britannico, e il comandante Vladimir Wolfson, addetto militare della Royal Navy; lavor\u00f2 con loro e, come disse lui stesso, inizi\u00f2 \"una lunga e proficua collaborazione in materia d'inganno e di MI9 in Turchia, che doveva durare per tutto il resto della guerra\". Clarke lasci\u00f2 Istanbul in 16 maggio, tornando di nascosto in Egitto attraverso Siria e Libano per fare una ricognizione del territorio che le forze britanniche dovevano invadere di l\u00ec a breve; giunse al Cairo il 21 maggio.\nNonostante i successi di Clarke e Wavell nelle operazioni d'inganno militare, la situazione in Nordafrica inizi\u00f2 a volgere a sfavore degli Alleati. Nel 1941 Erwin Rommel prese il comando delle forze dell'Asse e ottenne subito diverse vittorie; Churchill rimpiazz\u00f2 Wavell con Claude Auchinleck, ma il nuovo comandante di Clarke rimase favorevolmente impressionato dall'organizzazione messa in piedi dal predecessore e la 'A' Force e il resto del Middle Eastern Command continuarono a operare come prima.\nLisbona e Londra.\nClarke si rec\u00f2 a Lisbona il 22 agosto 1941 proponendosi, come col precedente viaggio in Turchia, di creare una rete di disinformazione a danno delle forze dell'Asse. Pass\u00f2 circa un mese nell'area, spacciandosi per giornalista, prima di essere convocato a Londra: le sue riuscite operazioni d'inganno nel Medio Oriente erano state notate dall'alto comando e Clarke fu chiamato a scrivere una relazione sulle sue esperienze.\nMentre era a Londra, Clarke incontr\u00f2 molte delle sue controparti sul fronte occidentale: partecip\u00f2 a riunioni del Twenty Committee (massimo organo di controspionaggio britannico) e del Chiefs of Staff Committee (che era presieduto dal suo vecchio comandante John Dill). La sua relazione sull'inganno strategico fu approvata e fu deciso che un dipartimento simile alla 'A' Force fosse creato a Londra come \"London Controlling Section\": a Clarke ne fu offerto il comando, subordinato direttamente al Chiefs of Staff Committee e al War Cabinet, ma rifiut\u00f2 per il suo attaccamento alle operazioni in Medio Oriente; la sua decisione, probabilmente, fu invece in larga parte dovuta alla maggiore libert\u00e0 operativa e alla posizione di cui godeva in Nordafrica. Il posto offerto a Clarke and\u00f2 a John Bevan, con cui lo stesso Clarke lavor\u00f2 a stretto contatto pi\u00f9 tardi.\nSoddisfatto del suo successo a Londra, Clarke torn\u00f2 a Lisbona il 12 ottobre, figurando come il giornalista Wrangal Cracker del \"The Times\". La sua intenzione era di portare avanti il lavoro di semi-copertura di diffondere voci e informazioni false tra i tedeschi, ma pi\u00f9 tardi, quel mese, fu arrestato a Madrid mentre operava vestito da donna. Guy Liddell, capo del controspionaggio in tempo di guerra al MI5, disse dell'incidente: \"Ho paura che dopo il suo soggiorno a Londra come finto giornalista, sia diventato troppo fiducioso nei suoi poteri di agente\". Clarke fu rilasciato, apparentemente su richiesta di un contatto tedesco che lo credeva \"un importante agente, pronto ad aiutare i tedeschi\", e ripar\u00f2 in territorio amico a Gibilterra.\nA Clarke fu ordinato di tornare a Londra per spiegare l'incidente di Madrid ai suoi superiori: si imbarc\u00f2 sul piroscafo \"Ariosto\", ma la mattina del 24 ottobre il convoglio con cui viaggiava venne attaccato dal sommergibile tedesco \"U-564\" al largo delle coste meridionali del Portogallo e la nave affondata: Clarke scamp\u00f2 all'affondamento e rientr\u00f2 a Gibilterra, dove fu interrogato dal governatore Lord Gort, che giudic\u00f2 accettabili le sue risposte e concluse che \"possiamo ragionevolmente ritenere che la sua avventura e le sue conseguenze gli daranno un monito sufficiente a renderlo pi\u00f9 prudente nell'immediato futuro\". Non \u00e8 chiaro perch\u00e9 Clarke indossasse un abito da donna, ma i resoconti dell'incidente indicavano che stava seguendo una pista e che era andato un po' troppo oltre le sue capacit\u00e0 come spia; le fotografie del suo travestimento, ottenute dalla polizia spagnola, circolarono a Londra e furono guardate soprattutto con divertimento. Gli fu permesso di tornare al Cairo e raggiunse l'Egitto il 18 novembre; sebbene Clarke avesse evitato azioni disciplinari per l'incidente, fu l'ultima volta che tent\u00f2 di fare da solo il lavoro di spionaggio.\n1942: El Alamein.\nTornato al Cairo, Clarke scopr\u00ec che molto era cambiato durante la sua assenza. Il recentemente promosso Ralph Alger Bagnold era stato nominato \"Chief Deception Officer\" al quartier generale del Medio Oriente e aveva preso il comando delle operazioni d'inganno tattico; Clarke fu irritato da ci\u00f2, che vedeva come un restringimento del suo potere, e dall'improvviso alto profilo delle operazioni di disinformazione (la promozione di Bagnold fu ampiamente pubblicizzata). Nei mesi successivi Bagnold si assicur\u00f2 sempre pi\u00f9 la direzione giornaliera delle operazioni d'inganno, lasciando alla 'A' Force e a Clarke solo una funzione di addestramento e consulenza.\nNonostante ci\u00f2, vi era un'alta richiesta per i servizi di Clarke, poich\u00e9 i primi mesi del 1942 videro le forze alleate presenti in Nordafrica subire pesanti sconfitte. Il 2 febbraio Auchinleck mand\u00f2 Clarke in Libia con l'ordine urgente di cercare di fermare l'avanzata tedesca; prima di lasciare il quartier generale dell'Ottava Armata, a Gazala, Clarke lasci\u00f2 una nota che pi\u00f9 tardi descrisse come \"una preghiera di rinnovare daccapo completamente, durante la sua assenza, tutta la questione dell'organizzazione delle operazioni d'inganno\". Una volta sul posto, trov\u00f2 un esercito scosso, che effettuava un'incerta ritirata e che aveva bisogno di tattiche dilatorie per ritardare l'avanzata tedesca. Dopo aver riflettuto col suo staff del Cairo, Clarke predispose Bastion, un'operazione di disinformazione per convincere Rommel che la sua avanzata verso Gazala lo stava portando in una trappola. Il piano, che coinvolgeva Victor Jones e prevedeva di creare una grande forza di trecento carri armati fasulli sul fianco destro britannico, fu attuato a febbraio, ma sembra che l'operazione abbia avuto un effetto limitato: Rommel ritard\u00f2 la sua avanzata fino a maggio, quando le forze britanniche furono messe in rotta nella battaglia di Ain el-Gazala, e i tedeschi ripresero la loro avanzata verso l'Egitto.\nAl suo ritorno al Cairo, il 15 febbraio, Clarke fu contento di scoprire che Auchinleck aveva ripristinato la 'A' Force come unica forza del quartier generale dedicata alle operazioni d'inganno militare; l'organizzazione di Bagnold fu tagliata fuori e Bagnold stesso si spost\u00f2 ad altri incarichi. Clarke, che in marzo fu promosso colonnello, ammise che Bastion gli aveva insegnato molto: \"Imparammo pi\u00f9 lezioni da questo che da quasi ogni altro piano ed essa ci aiut\u00f2 a capire tre principi importanti\". Alla fine di marzo Clarke pens\u00f2 che la 'A' Force, ormai molto ingrandita, e la sua teoria d'inganno strategico fossero ormai maturate oltre i tentativi di base e gli errori degli anni precedenti.\nOperazione Cascade.\nNel marzo del 1942 Clarke incominci\u00f2 ad abbozzare delle idee per la realizzazione di un ambizioso falso ordine di battaglia delle forze alleate in Nordafrica. Aveva trovato che il processo per convincere il nemico dell'esistenza di una forza immaginaria era lungo e noioso: l'operazione Cascade quindi aveva come scopo il creare l'illusione di una forza alleata molto accresciuta in Nordafrica, includente ben otto divisioni, tre nuove brigate e la \"Prima brigata SAS\", tutte unit\u00e0 completamente fittizie; il piano doveva anche servire a impedire che l'Asse estendesse l'offensiva contro l'Unione Sovietica nel sud della regione.\nDopo una lenta partenza, all'inizio del 1942, Cascade inizi\u00f2 a prendere forma. All'inizio di maggio lo spionaggio dell'Asse inizi\u00f2 a sovrastimare la forza alleata in Nordafrica del 30% circa, e in luglio l'operazione si allarg\u00f2: Clarke introdusse sempre pi\u00f9 false divisioni e, alla fine dell'anno, i tedeschi avevano ormai creduto all'esistenza di molte di esse. Nel 1944, quando l'operazione fu sospesa, Clarke aveva ormai completamente raggirato il nemico; Cascade fu il maggiore successo di Clarke, fu presa a modello per la maggior parte delle pi\u00f9 importanti operazioni d'inganno successive per il resto della guerra, e prov\u00f2 che la disinformazione su larga scala era una strategia realistica.\nAgosto 1942: gli inganni di El Alamein.\nIn maggio, prima che Cascade fosse completamente operativa, Rommel sconfisse le forze britanniche in Libia; Auchinleck radun\u00f2 le sue forze a El Alamein e chiese a Clarke di progettare dei piani per rallentare l'avanzata dell'Asse, dando agli alleati il tempo per ritirarsi. Fu progettata l'operazione Sentinel, volta a convincere Rommel che una forza britannica si trovava tra lui e l'Ottava Armata in ritirata, usando camuffamenti, falsificazioni e inganni radiofonici. Nonostante il suo successo a El Alamein, Auchinleck fu sostituito, l'8 agosto, da Harold Alexander, il terzo comandante di Clarke in meno di due anni. A Bernard Law Montgomery fu affidato il controllo dell'Ottava Armata, con le istruzioni di respingere Rommel; Montgomery conosceva Clarke, avendogli insegnato le tattiche di fanteria allo Staff College nel 1931, e gli affid\u00f2 l'incarico di preparare un piano d'inganno per la seconda battaglia di El Alamein. Il piano implicava soprattutto attivit\u00e0 di camuffamento (operazione Bertram), disinformazione radiofonica (operazione Canwell) e una campagna di disinformazione (operazione Treatment). Il 9 settembre Clarke fu nominato ufficiale dell'Ordine dell'Impero Britannico (OBE): la motivazione riconosceva i suoi sforzi nel creare la 'A' Force, ma si riferiva principalmente al suo meno clandestino lavoro di ufficiale dell'MI9.\nDelegando molte delle operazioni in corso allo staff della 'A' Force, un dipartimento ormai ben consolidato, Clarke vol\u00f2 a Londra e Washington, in ottobre, per discutere d'inganno strategico in previsione dell'imminente operazione Torch, l'invasione programmata anglo-americana del Nordafrica francese, lasciando a Charles Richardson (ufficiale pianificatore dell'Ottava Armata al quartier generale) e a Geoffrey Barkas (direttore del camuffamento al comando del Medio Oriente) il perfezionamento dell'operazione Bertram. Per la prima volta esperti di disinformazione provenienti da tutti i teatri della guerra lavorarono insieme: John Bevan, della London Controlling Section, ospit\u00f2 in ottobre una conferenza per Clarke, Peter Flemming (proveniente dall'India) e i rappresentanti di Washington, e l'incontro port\u00f2 a un accordo sui piani per una vasta campagna di disinformazione, che avrebbe cercato di convincere l'alto comando tedesco che gli obiettivi degli Alleati in Africa erano Dakar e la Sicilia (il limite orientale e quello occidentale del teatro degli scontri). Quattro giorni dopo la vittoria di Montgomery a El Alamein, l'8 novembre, le forze alleate sbarcarono in Marocco e Algeria, sorprendendo le forze tedesche. Il 14 ottobre Clarke, insieme a Bevan e Flemming, incontr\u00f2 Churchill per discutere tutte le future strategie d'inganno degli Alleati.\n1943: Barclay.\nIl 1943 fu l'apice delle operazioni d'inganno per Clarke e la 'A' Force, con lo stesso Clarke molto occupato tra l'operazione Barclay e la continuazione di Cascade. La principale spinta degli Alleati, quell'anno, fu verso la Sicilia, come deciso dall'alto comando in gennaio: Barclay era un elaborato raggiro di cui Clarke fu incaricato, un'operazione volta a ingannare l'Asse facendogli aspettare attacchi alle estremit\u00e0 orientale e occidentale del teatro del Mediterraneo, cio\u00e8 la penisola balcanica e la Francia meridionale.\nIl 15 marzo Clarke incontr\u00f2 nuovamente Bevan, ad Algeri, per discutere una strategia per Barclay. Nell'ambito dell'operazione Cascade aggiunse la Dodicesima Armata all'ordine di battaglia fasullo degli Alleati, e cominci\u00f2 a far sembrare ai tedeschi che questa unit\u00e0 rappresentasse una concreta minaccia per Creta e la Grecia continentale. Per questo nuovo inganno la 'A' Force ebbe un forte aiuto da Londra: in aprile la famosa operazione Mincemeat fu utilizzata per aiutare a sostenere la fasulla spedizione della Dodicesima Armata di Clarke a Creta.\nA questo punto la 'A' Force si era molto allargata all'infuori del piccolo appartamento del Cairo, aggiungendo rappresentanti aggregati alle truppe in Sicilia e uffici ad Algeri e a Nairobi; Clarke si muoveva spesso in lungo e in largo per la regione, agendo come ispettore del dipartimento delle operazioni.\nIl 14 ottobre Clarke fu nominato Commendatore dell'Ordine dell'Impero Britannico (CBE): la motivazione (segnata come \"non per pubblicazione\") lodava il lavoro in corso di Clarke, riferendosi a esso come \"ineguagliabile\". Nel dicembre del 1943 fu promosso brigadier generale e, sebbene la promozione non includesse gratifiche associate ai gradi pi\u00f9 alti (come una macchina e un autista), Clarke utilizz\u00f2 il suo carisma per ottenerli ugualmente.\n1944: la \"copia di Montgomery\".\nNel 1944 gli Alleati finalmente si concentrarono sulla Francia e sul fronte occidentale. Bevan e la London Controlling Section furono incaricati di inventare un'elaborata messa in scena per coprire lo sbarco in Normandia, una conferma della teoria formulata per prima da Clarke e Wavell che ogni vera operazione dovrebbe averne una complementare completamente fasulla.\nLa concentrazione di attenzioni sulla Francia lasci\u00f2 Clarke a sostenere la spinta degli Alleati in Italia. Clarke not\u00f2 che \"le circostanze peculiari del teatro mediterraneo rendevano impossibile avere un vuoto di pi\u00f9 di una settimana o due tra i piani d'inganno\", e in rapida successione la 'A' Force cre\u00f2 una vasta serie d'inganni, che includevano le operazioni Oakenfield e Zeppelin. Pi\u00f9 tardi, in quella primavera, Clarke fu ispirato da un film di guerra, \"I cinque segreti del deserto\", a creare l'operazione Copperhead: Bernard Montgomery era stato recentemente trasferito in Inghilterra per prendere il comando delle forze di terra destinate all'invasione della Normandia, e per confondere i tedeschi Clarke individu\u00f2 un sosia, un attore del periodo dell'anteguerra, il luogotenente Meyrick Edward Clifton James, e lo port\u00f2 nel Mediterraneo con una grande cerimonia.\nNel 1944 l'importanza della 'A' Force si stava gradualmente riducendo. Clarke fu impegnato a pianificare l'operazione Bodyguard, un grande piano di copertura per lo sbarco in Normandia, e fu incaricato di eseguire delle operazioni d'inganno (largamente politici) in Medio Oriente. Comunque, alla fine dell'estate, l'utilit\u00e0 della 'A' Force nelle operazioni giunse a termine: il 13 ottobre Clarke diede una festa al cinema del Cairo per i membri rimasti del dipartimento, e la direzione degli ultimi inganni tattici fu trasferita al nuovo comando di Caserta. Clarke, assieme a uno staff ridotto, rimase in Egitto per porre fine alle varie operazioni e per iniziare a scrivere la storia del dipartimento. Nell'aprile del 1945 lasci\u00f2 il Cairo per andare a Londra; il 18 giugno fu chiamato a un incontro dei membri rimasti della 'A' Force al Great Central Hotel, dove il dipartimento fu formalmente congedato.\nClarke fu menzionato nei dispacci il 19 ottobre 1944 per il suo lavoro di impostazione della 'A' Force:\nLa citazione fu annunciata dalla \"London Gazette\" il 22 febbraio 1945 e Clarke ricevette un'altra onorificenza quell'anno, quando fu nominato il 19 giugno Compagno dell'Ordine del Bagno (CB). Il 2 aprile 1946 venne invece insignito della Legion of Merit.\nDopo la guerra e morte.\nDopo la fine del conflitto, Clarke pass\u00f2 un po' di tempo a scrivere storie di guerra. Fino al suo congedo dall'esercito, avvenuto nel 1947 col grado di brigadier generale, si dedic\u00f2 alla registrazione della storia della 'A' Force, anche se il documento non fu mai pubblicato e rimase riservato fino agli anni settanta. Il suo primo libro completo fu pubblicato nel 1948: \"Seven Assignments\" riportava le attivit\u00e0 di Clarke durante il periodo iniziale della guerra, dal 1939 al 1940 (prima di essere mandato in Medio Oriente). Non era il suo primo tentativo di scrivere un libro: nel 1925 Clarke aveva trovato un editore per la sua descrizione della rivolta del Rif, ma il libro non fu mai completato.\nDopo \"Seven Assignments\" Clarke ottenne un lavoro al Conservative Central Office come \"Head of Public Opinion Research\", dove lavor\u00f2 fino al 1952. Durante questa sua tarda carriera fu anche direttore del Securicor, una delle pi\u00f9 grandi aziende di sicurezza privata del Regno Unito. Nel 1952 riprese la sua carriera letteraria con la pubblicazione di \"The Eleventh at War\", una storia dell'11th Ussars. L'anno seguente present\u00f2 una proposta di pubblicazione per \"The Secret War\", un resoconto completo delle operazioni d'inganno durante la seconda guerra mondiale, ma la sua realizzazione gli fu impedita dall'Official Secrets Act, la legge britannica che tutelava le informazioni coperte da segreto di stato. Il suo ultimo libro fu di fantasia, un thriller intitolato \"Golden Arrow\" pubblicato nel 1955.\nClarke visse, dopo il suo ritiro, in relativa oscurit\u00e0, a dispetto del pensiero del suo precedente comandante, il maresciallo Harold Alexander, secondo cui Clarke \"aveva fatto, per vincere la guerra, tanto quanto ogni altro singolo ufficiale\".\nClarke mor\u00ec il 7 maggio 1974; la sua residenza, all'epoca, era un appartamento in Releigh House, nel blocco di appartamenti di Dolphin Square, a Londra. La maggior parte del suo lavoro bellico in materia d'inganno militare rimase segreto fino alla fine del Novecento e alla pubblicazione della storia ufficiale britannica del conflitto, pubblicata nel 1990 da Michael Howard con il titolo di \"Strategic Deception in the Second World War\".\nConsiderazioni.\nClarke \u00e8 stato largamente considerato come un esperto dell'inganno militare e visto da qualcuno dei suoi coetanei quasi come una leggenda vivente. Nel suo libro del 2004, \"The Deceivers\", lo storico Thaddeus Holt identifica Clarke come \"il capo del gioco\", poich\u00e9 \u00e8 stato implicato nelle maggiori operazioni d'inganno militare per l'intera durata della guerra. Clarke fece evolvere la tecnica dell'inganno quasi da zero, in modo che diventasse una parte vitale della strategia degli Alleati: l'organizzazione che lui e Wavell fondarono, fu un modello per gli altri teatri di guerra e i suoi successi portarono direttamente alla creazione nel 1941 della London Controlling Section. Clarke raggir\u00f2 l'intelligence tedesca per vari anni, tanto che i tedeschi sovrastimarono la forza degli Alleati in Nordafrica di 250 000 uomini. Il giornalista Nicholas Rankin nel 2008, si rifer\u00ec a Clarke chiamandolo \"il pi\u00f9 grande ingannatore della seconda guerra mondiale, un tipo speciale di servitore segreto\".\nClarke impar\u00f2 l'arte dell'inganno militare dall'inizio della sua spedizione al Cairo, grazie all'esperienza e agli errori fatti durante lo svolgimento delle operazioni segrete da lui condotte. Dagli errori durante l'operazione Camilla impar\u00f2 a concentrarsi su ci\u00f2 che voleva che il nemico facesse, non su ci\u00f2 che voleva che quest'ultimo pensasse, mentre da un'altra sua prima operazione (K-Shell, il diffondere notizie a proposito di una nuova \"super-granata\" che alla fine fall\u00ec dopo che i media resero pubblica la storia) impar\u00f2 l'importanza di condurre un inganno unicamente quando c'\u00e8 un obiettivo chiaro e non solo perch\u00e9 \u00e8 possibile; da Bastion invece impar\u00f2 la difficolt\u00e0 di imbastire un grande inganno in poco tempo. Dall'insieme di queste lezioni Clarke ricav\u00f2 i suoi principi d'inganno.\nClarke ebbe anche una buona visione della complessa interazione tra le operazioni e l'intelligence nelle sue azioni d'inganno; comprese come manipolare le agenzie di intelligence nemiche per far credere ci\u00f2 che voleva, e vide l'importanza delle operazioni d'inganno nel far passare come vere ai nemici informazioni fasulle.\nVita personale.\nClarke \u00e8 stato descritto come un personaggio carismatico, dotato di charme e dal carattere teatrale con una vena di creativit\u00e0, una personalit\u00e0 che si \u00e8 riflessa nei vari episodi della sua vita e della sua carriera. La sua auto-ironia e la sua etica di lavoro fecero di Clarke una figura popolare all'interno dell'esercito, dove si pensava che avesse strane abitudini \"del vecchio mondo\" e \"un'abitudine sconcertante di apparire all'improvviso in una stanza senza che nessuno lo avesse notato entrare\". Si pensava che Clarke fosse di un'\"intelligenza originale\" e che avesse strane abitudini, ma non fu mai visto come un eccentrico (una caratteristica mal vista dentro alle strutture militari). Nonostante fosse originario della classe media, Clarke aspir\u00f2 sempre ad accedere alla classe superiore, puntando a diventare, come nelle sue parole, \"uno di quelli nel cerchio pi\u00f9 interno, che guarda le ruote girare attorno al perno dell'Impero britannico durante qualche grande momento nella storia\".\nDopo il periodo trascorso in Egitto durante la prima guerra mondiale, Clarke si innamor\u00f2 del paese e ritorn\u00f2 l\u00ec il pi\u00f9 spesso possibile: aveva un grande rispetto per gli abitanti, scrivendo che essi avevano \"delle accattivanti qualit\u00e0 di umore e forza d'animo\". Un altro amore particolare fu quello per i film: al Cairo, durante la seconda guerra mondiale, andava regolarmente al cinema, un luogo adatto alla sua memoria fotografica e alla sua preferenza per il lavorare di notte; Clarke organizz\u00f2 spesso dei meeting nei cinema. I film influenzarono il suo lavoro in molti modi: ad esempio si ispir\u00f2 a \"Passaggio a Nord-Ovest\" per il nome degli US Rangers.\nClarke era tanto creativo quanto frugale: quando era alla scuola di volo a Reading, senza soldi per svagarsi, costru\u00ec \"un apparato composto da una stringa, da un cordone e dalle cinghie della mia valigia, grazie al quale potevo spegnere la luce senza scendere dal letto\".\nL'incidente di Madrid e l'amore di Clarke per i costumi teatrali sollevarono imbarazzanti questioni sulla sua sessualit\u00e0. Il suo arresto all'epoca fu tenuto nascosto e ci\u00f2 scaten\u00f2 pi\u00f9 domande di quante non ne avrebbe suscitate altrimenti, ma ci\u00f2 nonostante non ci sono indizi riguardo a un'ipotetica omosessualit\u00e0 di Clarke. Fu coinvolto in due relazioni, entrambe finite male, con delle donne: nel 1922 incontr\u00f2 a Wiesbaden una donna slava, chiamata Nina, che per\u00f2 scomparve dopo che Clarke ebbe mandato dei soldi alla sua amica in Bulgaria; poi, alla fine degli anni venti, una donna in Sussex, che per lui \"significava tutto nel mondo\", rifiut\u00f2 la sua offerta di matrimonio. Clarke disse spesso di odiare i bambini e non si spos\u00f2 mai. Nonostante tutto ci\u00f2, Clarke era famoso per avere delle belle conoscenti, che i suoi amici chiamavano \"le duchesse di Dudley\"."}
{"id": "4367630", "revid": "287204", "url": "https://it.wikipedia.org/wiki?curid=4367630", "title": "Basket, uomini e altri pianeti", "text": "Basket, uomini e altri pianeti \u00e8 un saggio di genere sportivo scritto dall'allenatore di pallacanestro Ettore Messina in collaborazione, anche se non accreditato, con il giornalista Flavio Tranquillo.\nIl saggio racconta principalmente l'esperienza di Messina come aiuto-allenatore dei Los Angeles Lakers durante la stagione NBA 2011-2012, ma non mancano i riferimenti alle sue esperienze di allenatore in Italia, Spagna e Russia, e a quella di telecronista durante le Olimpiadi di Londra del 2012."}
{"id": "4367634", "revid": "339392", "url": "https://it.wikipedia.org/wiki?curid=4367634", "title": "Direttiva 2006/123/CE", "text": ""}
{"id": "4367635", "revid": "1782831", "url": "https://it.wikipedia.org/wiki?curid=4367635", "title": "Osiris (DC Comics)", "text": "Osiris \u00e8 il nome di tre personaggi immaginari pubblicati dalla DC Comics. Il primo comparve nel 1994 come antagonista della Justice League. Il secondo comparve sotto la Vertigo in uno spin-off della serie \"The Sandman\" nel 2002. Il terzo debutt\u00f2 nelle pagine di \"Teen Titans\" e \"52\" nel 2006.\nStoria di pubblicazione.\nIl primo Osiris comparve in \"Justice League International\" vol. 2 n. 62 (marzo 1994) e fu creato da Gerard Jones e Chuck Wojtkiewicz. Comparve mensilmente in quel fumetto e nei fumetti compagni, \"Justice League America\" e \"Justice League Task Force\" fino all'agosto 1994. Il secondo Osiris comparve nell'auto conclusivo \"Sandman Presents: The Thessaliad\" n. 1 (marzo 2002) e fu creato da Bill Willingham e Shawn McManuns. Il terzo Osiris fu raffigurato per la prima volta in \"Teen Titans\" vol. 3 n. 38 (settembre 2006) e fu creato da Geoff Johns, Greg Rucka, Grant Morrison e Mark Waid. Comparve pienamente nella serie settimanale \"52\", pubblicato nel 2006 e 2007.\nStoria.\nAgente di Overmaster.\nOsiris \u00e8 un eroe Egiziano che indossa un'armatura dorata ad alta tecnologia e che crede di essere il dio Osiride reincarnato. Comparve per la prima volta come agente di Overmaster e fu un membro della Cadre degli Immortali. Dopo la morte degli Immortali, Osiris finalmente cap\u00ec quale vera minaccia fosse Overmaster, cos\u00ec lui, Seneca e Mohammed Ibn Bornu si allearono con la Justice League al fine di fermarlo.\nDio della Morte.\nOsiride \u00e8 il dio egiziano della morte, della fertilit\u00e0 e della resurrezione. \u00c8 anche il signore dell'aldil\u00e0 e fu incaricato di essere uno dei tre giudici dei defunti, insieme a Thot e Anubi. In tempi moderni, Osiride e gli dei della morte Hel, M\u00f3rr\u00edgan e Plutone cospirarono per rubare la forza vitale di una giovane ragazza di nome Thessaly, che era ignara del suo status di ultima strega Tessaliana. Il loro piani fallirono e la giovane strega smembr\u00f2 l'immortale con la testa di Ibis e ne disperse le parti nel tempo e nello spazio.\nAmon Tomaz.\nOsiris comparve in un'immagine di supereroi adolescenti e fece parte dei Teen Titans tra gli eventi di \"Crisi infinita\" e \"Un Anno Dopo\". La Settimana 23 della serie \"52\" rivel\u00f2 che Osiris era Amon Tomaz, fratello dell'eroina Isis, nonch\u00e9 cognato di Black Adam.\nAmon fu ripetutamente picchiato e torturato dai membri del culto criminale Intergang che cercava di fargli il lavaggio del cervello perch\u00e9 si unisse al culto. Rifiut\u00f2 di unirsi pi\u00f9 e pi\u00f9 volte e cerc\u00f2 di fuggire, facendo s\u00ec che i pestaggi risultassero peggiori, poich\u00e9 l'Intergang fece s\u00ec che non potesse pi\u00f9 camminare. Fu trovato da Question e Renee Montoya che allertarono subito Isis e Black Adam perch\u00e9 lo raggiungessero. La super coppia giunse a liberarlo, e Isis scopr\u00ec che i suoi poteri sulla natura non erano sufficienti a curare le ferite di Amon in quanto erano troppo profonde, e il ragazzo non avrebbe pi\u00f9 camminato. Black Adam condivise i poteri degli dei con il ragazzo, e Amon chiam\u00f2 a s\u00e9 il lampo mistico dicendo il nome del suo benefattore, \"Black Adam\". Ottenne cos\u00ec gli stessi poteri dei membri della Famiglia Marvel. La paraplegia, il potenziamento e l'et\u00e0 sono analogie vagamente somiglianti a quelli di Capitan Marvel Jr..\nDurante la Settimana 26, lui, insieme a Black Adam e a sua sorella Isis, vol\u00f2 a Nanda Parbat, portando con loro Question e Renee Montoya e lasciandoli l\u00ec.\nPi\u00f9 vanti sent\u00ec di volere degli amici. Lui e gli altri Black Marvel aiutarono gli altri Marvel a sconfiggere Sabbac ad Halloween utilizzando il loro lampo magico quando questi tent\u00f2 di sacrificare dei bambini a Neron. Dopo aver compiuto atti benevoli e aver aiutato la gente in tutto il mondo, Amon viaggi\u00f2 fino in America per unirsi ai Teen Titans, insieme al suo \"amico\" Sobek, un coccodrillo parlante bio-creato preso dal laboratorio di Sivana dopo essere stato trovato durante una cena di carit\u00e0 con Venus Sivana, che gli diede il nome. Capitan Marvel Jr. fu inizialmente scettico a causa della connessione di Amon con Black Adam, ma fu emotivamente mosso dall'impazienza di Osiris e decise di garantire per lui. L'unica condizione di Jr. fu che Osiris doveva convincere \"il resto del mondo\" delle sue pure intenzioni e Osiris, pieno di speranza, accett\u00f2. Tuttavia, poco dopo, il Persuasore torn\u00f2 a torturare Isis con la sua ascia cosmica durante un conflitto tra la Suicide Squad e la Black Marvel Family, tagliandole una guancia. Infuriato, Osiris utilizz\u00f2 troppa forza e spezz\u00f2 il Persuasore a met\u00e0, facendo cambiare opinione al pubblico verso la Black Marvel Family. Sobek gli port\u00f2 delle mele per confortarlo.\nSentendosi disperato per aver ucciso il Persuasore, Osiris viaggi\u00f2 fino alla Roccia dell'Eternit\u00e0 per chiedere a Capitan Marvel di rimuovere i suoi poteri, perch\u00e9 sentiva che erano una maledizione e che stavano distruggendo il Kahndaq. Black Adam e Isis tentarono di rassicurarlo che le sue abilit\u00e0 non erano di natura malvagia e che poteva ancora fare del bene. Marvel afferm\u00f2 che Osiris non era una persona cattiva e che i Peccati (i demoni imprigionati nella caverna di Marvel) non lo volevano. Osiris attacc\u00f2 Black Adam, ma ferm\u00f2 la sua furia quando colp\u00ec accidentalmente Isis. Osiris cedette e ritorn\u00f2 a casa con sua sorella e suo cognato. Qualche giorno pi\u00f9 tardi, Osiris, ancora non convinto, decise di lasciare il Kahndaq per sempre con Sobek, che convinse il ragazzo a respingere i poteri di Black Adam e a ritornare alla sua forma mortale, cos\u00ec da liberarsi dalla sua \"maledizione\". Osiris decise che essere incapace di camminare fosse una giusta punizione, cos\u00ec disse la parola magica e ridivenne s\u00e9 stesso, e a quel punto fu mangiato vivo da Sobek, che si rivel\u00f2 essere Fame, il Cavaliere di Apokolips.\nNonostante il suo breve periodo come Titan, fu eretta una statua commemorativa in suo onore nella Torre dei Titans.\nLa notte pi\u00f9 profonda.\nOsiris fu successivamente resuscitato come Lanterna Nera. Come parte della campagna di gennaio della DC di riportare indietro \"vecchi fumetti andati\", la Lanterna Nera Osiris comparve nel revival auto conclusivo \"Il potere di Shazam!\". Tuttavia, dato che Black Adam ricostitu\u00ec magicamente il corpo di Amon fino alla sua forma potenziata prima del suo funerale, Osiris fu in grado di resistere al controllo dell'anello e infine tagliandone la connessione, insieme a quello della Lanterna Nera Sobek, utilizzando il lampo magico che colp\u00ec sia lui che Sobek, morendo cos\u00ec finalmente da eroe.\nNel giorno pi\u00f9 splendente.\nInsieme ad altri numerosi supereroi e criminali Osiris fu riportato in vita alla fine di \"La notte pi\u00f9 profonda\". A causa del fatto che fu morto durante il suo periodo con i Titans, Superboy chiese umoristicamente a Kid Flash chi fosse Osiris, riferendosi a lui come \"Black Adam Jr.\". Osiris ignor\u00f2 i suoi compagni Titans, affermando semplicemente che voleva tornare a casa.\nDopo di ci\u00f2, Osiris torn\u00f2 in Kahndaq, volendo ricostituire il regno alla sua prosperit\u00e0 precedente. Osiris prese i corpi pietrificati di Black Adam e Isis e vol\u00f2 via verso una destinazione sconosciuta. Durante un flashback, si rivel\u00f2 che Osiris tent\u00f2 di ritornare nei Teen Titans solo per andarsene via infuriato dopo aver parlato con Wonder Girl, che gli disse di costituirsi alle autorit\u00e0 per l'assassinio del Persuasore.\nArrabbiato dopo aver scoperto di non poter riportare in vita i suoi cari, Osiris fece domanda per entrare nei Titans di Deathstroke nella speranza che il mercenario fosse in grado di aiutarlo a perseguire il suo obiettivo. Durante la sua prima missione con la squadra, Osiris aiut\u00f2 ad uccidere Ryan Choi, il quarto Atomo. Durante il suo confronto con Choi, Osiris gli disse che gli dispiaceva di doverlo uccidere. Dopo la missione, Osiris si arrabbi\u00f2 con la scelta di Deathstroke di nominare la squadra come i Teen Titans, affermando che non lo meritavano.\nDopo la seconda missione con i Titans, Osiris torn\u00f2 al suo quartiere, in cui furono erette delle statue di Adam e di Arianna. Not\u00f2 che la statua di Arianna era cambiata leggermente, sviluppando una crepa nella guancia. Osiris si sedette a meditare, sperando che Arianna gli mostrasse la via. Mentre era l\u00ec seduto, il simbolo della Lanterna Bianca comparve su di lui.\nOsiris fu presto contattato dall'Entit\u00e0, che gli disse di liberare Isis. Appena prima di essere contattato dall'entit\u00e0, Osiris entr\u00f2 in una discussione con due dei suoi compagni, Cinder e l'Uomo Tatuato, e fin\u00ec per venire tagliato sulla guancia da quest'ultimo. Scioccato dal vedere che l'Uomo Tatuato era in grado in qualche modo di farlo sanguinare, Osiris, confuso vol\u00f2 nel cielo, dove fu quindi avvicinato dall'Entit\u00e0. Dopo aver saputo di dover liberare sua sorella, Osiris riflett\u00e9 che avrebbe potuto salvare anche Black Adam, e afferm\u00f2 che una volta che sua sorella e Adam fossero stati liberi, avrebbe fatto rimpiangere ai Titans di averlo maltrattato.\nDurante una battaglia con un signore della droga di nome Elijah, Osiris speriment\u00f2 di nuovo una visione di Isis dopo che Pishes lo mise fuori combattimento. Disse a suo fratello che era colpevole di sua mano per l'omicidio di Ryan Choi, e che al fine di liberarla, avrebbe dovuto uccidere altre persone, facendo cos\u00ec altri sacrifici. Osiris folgor\u00f2 accidentalmente Elijah dopo essersi svegliato dalla sua visione quando grid\u00f2 di Isis, e tornato a casa scopr\u00ec che c'erano altre crepe sulla statua di Isis. Ipotizz\u00f2 quindi che sarebbe potuta essere la morte di Elijah ad aver creato le nuove crepe, cos\u00ec afferm\u00f2 che avrebbe dovuto uccidere molte pi\u00f9 persone per permettere a Isis di liberarsi dalla sua prigione.\nDurante un'irruzione nel Manicomio di Arkham, Osiris si confront\u00f2 con Killer Croc che credeva essere il suo vecchio amico Sobek, che lo aveva ucciso, e cos\u00ec lo attacc\u00f2. Osiris uccise una guardia con il lampo magico, anche se facendo cos\u00ec liber\u00f2 tutti i prigionieri. Mentre i due si battevano, giunse il nuovo Batman che vide Osiris, e cap\u00ec che il giovane stava lavorando con i Titans di Deathstroke. Batman tent\u00f2 di lasciare che Osiris si spiegasse, ma il giovane se ne and\u00f2 lasciando cos\u00ec anche la squadra di Deathstroke. Osiris viaggi\u00f2 fino a Philadelphia dove uccise brutalmente numerosi criminali armati finch\u00e9 non giunse Freddy Freeman, il nuovo Shazam. Osiris e Freddy si batterono, e nel frattempo Freddy gli chiese di smettere di uccidere. Osiris lo imbrogli\u00f2 facendogli credere che lo aveva convinto. Quindi utilizz\u00f2 il fulmine magico per privare Freddy dei suoi poteri e donarli ad Isis, resuscitandola. L'Entit\u00e0 ricomparve, e gli parl\u00f2 annunciandogli che aveva compiuto la sua missione, e che la sua vita gli era stata restituita. Tuttavia, le prime parole di Isis ad Osiris quando lui torn\u00f2 da lei furono: \"Che cosa mi ha fatto?\". Osiris venne cos\u00ec a sapere che le uccisioni avevano corrotto l'anima di Isis, causandole di fluttuare tra la sua personalit\u00e0 normale e una pi\u00f9 crudele. Mentre la sorvegliava, vide una notizia che riportava che il Kahndaq era stato attaccato dal Qurac, e quando ritorn\u00f2 da lei scopr\u00ec che Isis se ne era andata. Isis tent\u00f2 di suicidarsi con il fulmine facendo s\u00ec di eliminare la sua parte malvagia, ma Osiris le fece scudo con il proprio corpo. Quando si risvegliarono, Isis scopr\u00ec che la corruzione era scomparsa dal suo corpo, ma che la avvertiva dentro Osiris, e la cosa la preoccup\u00f2.\nSuccessivamente, Osiris attacc\u00f2 i soldati del Qurac al fianco di Isis; e qui, Isis impar\u00f2 che suo fratello divenne molto pi\u00f9 violento nell'uccidere i soldati. Osiris si un\u00ec quindi ai Teen Titans di Deathstroke che si accingeva ad attaccare la Justice League, dove furono fermati da Isis e costretti a lasciare il Kahndaq. La donna decise di allontanarsi dalle Nazioni Unite, e disse che sarebbero stati dei fuori legge e che non riconoscevano alcun potere a parte il loro al fine di dare inizio alla Terza Guerra Mondiale. Quando se ne andarono, Osiris si meravigli\u00f2 di vedere che sua sorella Isis gli disse che lui non era benvenuto in Kahndaq a causa della sua sete di sangue. Dopo essere ritornato nel labirinto, Deathstroke rivel\u00f2 loro che i suoi articoli erano utilizzati per la creazione di una macchina di guarigione chiamata \"Methuselah\" per suo figlio Jericho, che stava per morire. Dopo aver guarito Jericho, Deathstroke afferm\u00f2 che la macchina poteva anche resuscitare i morti, e che quindi poteva riportare in vita Black Adam. Osiris accett\u00f2 inizialmente, ma dopo che Cinder afferm\u00f2 che il dispositivo era una maledizione, si un\u00ec a lui e all'Uomo Tatuato contro gli altri Titans per distruggere il dispositivo. Dopo che Cinder si sacrific\u00f2 per distruggerlo, Osiris se ne and\u00f2 con in pugno il Dottor Sivana. Ordin\u00f2 allo scienziato di creare un nuovo Methuselah per resuscitare Black Adam, ma Sivana chiese in cambio che egli lo aiutasse ad uccidere il Mago Shazam.\nPoteri e abilit\u00e0.\nQuando pronuncia il nome del cognato e benefattore, Black Adam, Amon Tomaz si trasforma in Osiris. In questa forma, gli viene consentito accesso ai poteri di Black Adam, che derivano a quest'ultimo dagli antichi dei egizi.\nQuesti dei e poteri sono:\nNon \u00e8 chiaro se, a causa dell'assenza di Black Adam, Amon possa avere accesso ai pieni poteri (piuttosto che a solo una porzione).\nAltre versioni.\nFlashpoint.\nNella linea temporale alternativa degli eventi di \"Flashpoint\", Osiris \u00e8 il principe del Kahndaq ed un membro del consiglio dell'H.I.V.E.. Vot\u00f2 per l'utilizzo delle armi nucleari per terminare la guerra nell'Europa occidentale tra Aquaman e Wonder Woman, credendo che la morte di sua sorella Isis fu causata da loro. Quando Traci Thirteen si batt\u00e9 con il consiglio, riusc\u00ec a sconfiggerlo grazie ad un incantesimo in cui l'ultima parola fu \"Shazam!\" facendolo cos\u00ec ritornare alla sua forma mortale."}
{"id": "4367637", "revid": "106908", "url": "https://it.wikipedia.org/wiki?curid=4367637", "title": "Swartz", "text": ""}
{"id": "4367638", "revid": "1305772", "url": "https://it.wikipedia.org/wiki?curid=4367638", "title": "The L.A. Complex", "text": "The L.A. Complex \u00e8 una serie televisiva canadese. \u00c8 andata in onda in Canada su CTV e MuchMusic a partire dal 10 gennaio 2012. Negli Stati Uniti la serie \u00e8 stata trasmessa dal 24 aprile 2012 su The CW.\nProduzione.\nLa societ\u00e0 proprietaria di CTV, Bell Media, ha richiesto la produzione di sei episodi della serie nell'agosto 2011. Le riprese e la produzione sono iniziate l'estate stessa nelle citt\u00e0 di Toronto e Los Angeles.\nNelle ore che precedevano la premi\u00e8re della serie, Bell Media ha annunciato che \"The L.A. Complex\" \u00e8 stato affidato a The CW per la trasmissione negli States durante la primavera.\nIl 22 marzo 2012, Bell Media ha ordinato altri 13 episodi per la prima stagione.\nThe CW ha preso in consegna la seconda stagione della serie e ha deciso di inserirla nella sua programmazione estiva a partire dal 17 luglio 2012.\nAccoglienza.\nLa serie ha ricevuto recensioni generalmente positive da parte della critica.\nMetacritic ha assegnato alla serie un punteggio di 70/100 basandosi su 12 recensioni, che includevano giudizi positivi.\nEntertainment Weekly ha valutato la serie con un A-, definendola come una \"gemma d'estate nascosta\", dicendo che \u00e8 stata \"imprevedibilmente brillante\" e che le cattive decisioni dei personaggi l'hanno resa \"di gran lunga pi\u00f9 interessante e piacevole delle solite serie\".\nTom Gliatto di People Weekly, invece, ha dato una valutazione negativa in merito alla serie."}
{"id": "4367642", "revid": "62004", "url": "https://it.wikipedia.org/wiki?curid=4367642", "title": "Trois jours de Vaucluse 2009", "text": "La Trois jours de Vaucluse 2009, terza edizione della corsa valevole come prova del circuito UCI Europe Tour 2009 categoria 2.2, si svolse in 3 tappe dal 27 febbraio al 2 marzo 2009 per un percorso totale di 504,1\u00a0km, con partenza da Peugeot Berbiguier ed arrivo a Pertuis. Fu vinta dal francese David Le Lay del team Agritubel, che si impose in 13 ore 1 minut0 e 48 secondi, alla media di 38,68\u00a0km/h.\nAl traguardo di Pertuis 102 ciclisti portarono a termine la corsa."}
{"id": "4367643", "revid": "767487", "url": "https://it.wikipedia.org/wiki?curid=4367643", "title": "Girls Demand Excitement", "text": "Girls Demand Excitement \u00e8 un film del 1931 diretto da Seymour Felix.\n\u00c8 una commedia romantica statunitense con Virginia Cherrill, John Wayne e Marguerite Churchill.\nProduzione.\nIl film, diretto da Seymour Felix su una sceneggiatura di Harlan Thompson, fu prodotto dalla Fox Film Corporation.\nDistribuzione.\nIl film fu distribuito negli Stati Uniti dall'8 febbraio 1931 al cinema dalla Fox Film Corporation."}
{"id": "4367644", "revid": "508156", "url": "https://it.wikipedia.org/wiki?curid=4367644", "title": "Nando De Luca", "text": "Biografia.\nDopo gli studi compiuti al Conservatorio Giuseppe Verdi di Milano, Nando de Luca far\u00e0 parte nel 1959 del gruppo musicale I Cavalieri, composto da artisti poi divenuti famosi: Enzo Jannacci, Paolo Tomelleri, Gianfranco Reverberi, Luigi Tenco partecipando anche ad alcune incisioni della Dischi Ricordi, tra cui un EP di Tenco.\nNel 1961 iniziano intanto le collaborazioni come pianista e arrangiatore per vari artisti tra i quali I Ribelli, il gruppo che accompagna Adriano Celentano dove milita Gino Santercole ed entra a far parte del Clan Celentano lavorando per lui come arrangiatore e pianista sia in studio che dal vivo.\nIl suo primo lavoro importante \u00e8 proprio l'arrangiamento del famosissimo brano \"Azzurro\" (1968) scritto da Paolo Conte e Michele Virano e cantato da Celentano.\nScrisse inoltre con Gino Santercole la musica di \"Una carezza in un pugno\" diventato un evergreen.\nL'anno successivo scrive le musiche di \"Straordinariamente\", e \"Storia d'amore\", sempre interpretate da Adriano Celentano: quest'ultima diventa un evergreen del cantante milanese, che la riproporr\u00e0 in tutte le sue trasmissioni televisive, e verr\u00e0 anche reinterpretata dagli Avion Travel.\nNel 1970 partecipa come autore al Festival di Sanremo 1970 con \"Ciao anni verdi\", interpretata da Rosanna Fratello; nello stesso anno scrive \"Viola\" per Celentano, che diventa un grande successo, e \"Cosa fai questa sera\", sempre per Celentano, contenuta nell'album \"Il forestiero\".\nSempre nel 1970 collabora con Enzo Jannacci scrivendo la musica di \"Il dritto\", contenuta nell'album \"La mia gente\", che diventa una delle canzoni pi\u00f9 note del medico cantautore, che la reincider\u00e0 nel 1980 nell'album \"Ci vuole orecchio\", e che sar\u00e0 anche reinterpretata da Milva nell'LP \"La Rossa\", sempre del 1980.\nCon Jannacci la collaborazione continua anche nell'album successivo, \"E allora...Concerto\", in cui de Luca appare in copertina in vespa davanti a Jannacci.\nDirige l'orchestra al Festival di Sanremo 1971 per l'esibizione di Celentano in \"Sotto le lenzuola\" e al Festival di Sanremo 1972.\nNel 1973 entra nel gruppo del grande chitarrista jazz Franco Cerri, con Pino Presti al basso elettrico, Giorgio Baiocco al sax e flauto, e Tullio De Piscopo alla batteria; con questa formazione si esibisce in molte citt\u00e0 italiane ed \u00e8 al fianco del violinista jazz St\u00e9phane Grappelli per una serie di concerti al Jazz Power di Milano (Aprile 1973).\nSempre nel 1973 si esibisce al Festival Bergamo Jazz con Franco Cerri, Hugo Heredia, Dodo Goya e Gianni Cazzola.\nContinua intanto la collaborazione con Celentano, per cui arrangia e dirige l'orchestra negli album \"Adriano rock\" (1968), \"Le robe che ha detto Adriano\" (1969), \"Er pi\u00f9 - Storia d'amore e di coltello\" (1971), \"I mali del secolo\" (1972), \"Nostalrock\" (1973).\nNegli anni settanta scrive alcune colonne sonore, come \"Un tipo con una faccia strana ti cerca per ucciderti\" di Tulio Demicheli del 1973, \"L'assassino \u00e8 costretto ad uccidere ancora\" di Luigi Cozzi nel 1975, \"Passi furtivi in una notte boia\" di Vincenzo Rigo nel 1976, \"Fatto di sangue fra due uomini per causa di una vedova. Si sospettano moventi politici\", di Lina Wertm\u00fcller nel 1978; nel decennio successivo scrive le musiche per \"Se lo scopre Gargiulo\" di Elvio Porta, del 1988.\nCollabora anche con Mina in quella che \u00e8 la sua ultima tourn\u00e9e dal vivo, suonando quindi anche nel disco che ne \u00e8 tratto, \"Mina Live '78\".\nRisultano depositate alla Siae 224 canzoni a suo nome"}
{"id": "4367646", "revid": "1318658", "url": "https://it.wikipedia.org/wiki?curid=4367646", "title": "Chiesa di Sant'Ildefonso (Porto)", "text": "La chiesa di Santo Ildefonso \u00e8 un edificio sacro del XVIII secolo della citt\u00e0 di Porto, in Portogallo. La chiesa \u00e8 dedicata a sant'Ildefonso di Toledo, arcivescovo di Toledo del VII secolo. Terminata nel 1739, \u00e8 in stile proto-barocco.\nLa chiesa fu restaurata nel 1819, a causa di danni causati da una forte tempesta; il 21 luglio 1833, durante l'Assedio di Oporto, sub\u00ec anche danni dovuti al tiro d'artiglieria. La facciata, datata al 1932, \u00e8 ricoperta di azulejos di Jorge Cola\u00e7o, che rappresentano scene della vita di San Ildefonso e allegorie dell'eucaristia. La navata poligonale \u00e8 sormontata da due campanili.\nLa chiesa \u00e8 inclusa nell'insieme delle opere del centro storico di Porto, classificato dall'UNESCO come Patrimonio dell'umanit\u00e0 nel 1996."}
{"id": "4367650", "revid": "767487", "url": "https://it.wikipedia.org/wiki?curid=4367650", "title": "Three Girls Lost", "text": "Three Girls Lost \u00e8 un film del 1931 diretto da Sidney Lanfield.\n\u00c8 un film drammatico statunitense con Loretta Young, Lew Cody e John Wayne.\nProduzione.\nIl film, diretto da Sidney Lanfield su una sceneggiatura di Bradley King con il soggetto di Robert Hardy Andrews, fu prodotto dalla Fox Film Corporation.\nDistribuzione.\nIl film fu distribuito negli Stati Uniti dal 19 aprile 1931 al cinema dalla Fox Film Corporation.\nAlcune delle uscite internazionali sono state:"}
{"id": "4367652", "revid": "101899906", "url": "https://it.wikipedia.org/wiki?curid=4367652", "title": "Stelle storicamente pi\u00f9 luminose", "text": "Il Sole e tutte le altre stelle visibili descrivono orbite differenti intorno al centro della Via Lattea. Pertanto la loro posizione relativa cambia nel tempo e per le stelle pi\u00f9 vicine questo movimento pu\u00f2 venire misurato con una certa precisione. Se una stella si avvicina alla Terra la sua luminosit\u00e0 apparente aumenta; viceversa, se si allontana, diminuisce. Sirio \u00e8 attualmente la stella pi\u00f9 luminosa del cielo notturno, ma non lo \u00e8 sempre stata: Canopo \u00e8 stata per molto tempo la stella pi\u00f9 luminosa del cielo, mentre altre stelle sono state occasionalmente pi\u00f9 luminose di Canopo durante il periodo di tempo in cui si sono avvicinate maggiormente alla Terra. La tabella seguente elenca le stelle pi\u00f9 luminose della volta celeste durante il periodo compreso fra gli ultimi e i prossimi 5 milioni di anni."}
{"id": "4367662", "revid": "123213939", "url": "https://it.wikipedia.org/wiki?curid=4367662", "title": "P\u00e9ricles Santos Pereira", "text": "Carriera.\nClub.\nDal 2012 gioca nella massima serie portoghese; ha segnato il suo primo gol da professionista il 6 ottobre 2013 nella partita vinta per 2-1 contro il Pacos de Ferreira. In carriera ha totalizzato complessivamente 46 presenze e 2 reti nella prima divisione portoghese.\nNazionale.\n\u00c8 stato tra i convocati per la Coppa d'Africa del 2013, nella quale non \u00e8 per\u00f2 mai sceso in campo. Tra il 2012 ed il 2016 ha giocato complessivamente 4 partite in nazionale."}
{"id": "4367663", "revid": "767487", "url": "https://it.wikipedia.org/wiki?curid=4367663", "title": "Arizona (film 1931)", "text": "Arizona \u00e8 un film del 1931 diretto da George B. Seitz.\nDi genere drammatico e romantico, ha come interpreti Laura La Plante, John Wayne e June Clyde.\nLa sceneggiatura si basa sul lavoro teatrale \"Arizona\" di Augustus E. Thomas\n, andato in scena a Chicago il 12 giugno 1899.\nProduzione.\nIl film, diretto da George B. Seitz su una sceneggiatura di Robert Riskin e Dorothy Howell con il soggetto di Augustus E. Thomas (autore del lavoro teatrale), fu prodotto da Harry Cohn per la Columbia Pictures Corporation Il titolo di lavorazione del film - le cui riprese durarono dal 5 al 22 maggio - fu \"The Virtuous Wife\".\nDistribuzione.\nIl copyright del film, richiesto dalla Columbia Pictures Corp., fu registrato il 25 giugno 1931 con il numero LP2311.\nIl film - che fu distribuito nelle sale degli Stati Uniti nel 1931 dalla Columbia Pictures - fu distribuito anche nel Regno Unito dalla United Artists Corporation."}
{"id": "4367674", "revid": "196390", "url": "https://it.wikipedia.org/wiki?curid=4367674", "title": "Abate Lanzi", "text": ""}
{"id": "4367675", "revid": "287204", "url": "https://it.wikipedia.org/wiki?curid=4367675", "title": "Coppa Italia Dilettanti (Fase Eccellenza) 1995-1996", "text": "La fase Eccellenza della Coppa Italia Dilettanti 1995-1996 \u00e8 un trofeo di calcio cui partecipano le squadre militanti nell'Eccellenza 1995-1996. Questa \u00e8 la 15\u00aa edizione, la quinta con questo nome (fino al 1991 il massimo campionato regionale si chiamava \"Promozione\"). La vincitrice si qualifica per la finale della Coppa Italia Dilettanti 1995-1996 contro la vincitrice della fase C.N.D. ed ottiene la promozione nel Campionato Nazionale Dilettanti.\nBreve regolamento.\nLe compagini della Eccellenza 1995-1996 e della Promozione 1995-1996 (rispettivamente 1\u00ba e 2\u00ba livello regionale, ovvero 6\u00ba e 7\u00ba nazionale) competono nelle coppe regionali. \nLe 19 vincitrici accedono alla fase nazionale ove vengono divise in tre triangolari e 5 sfide dirette. Le 8 squadre che passano il turno, accedono ai quarti di finale, semifinali e finale (tutti turni a gare di andata e ritorno).\nLa vincitrice della coppa ottiene la promozione. Nel caso che essa abbia gi\u00e0 ottenuto la promozione attraverso il posto in campionato, il posto-promozione andr\u00e0 alla migliore fra le altre semifinaliste che abbia diritto (le compagini che militano in Promozione o che vi siano retrocesse nella stagione in corso non possono essere promosse nel C.N.D.). Nel caso che tutte le 4 semifinaliste siano o gi\u00e0 state promosse, o militino in Promozione, il posto-promozione non viene assegnato.\nPrimo turno.\nLa Lega Nazionale Dilettanti ha diviso le 19 compagini in 8 gironi : tre da 3 squadre (A, B e G) e cinque da 2 (C, D, E, F e H). Mentre i primi sono effettivamente dei gironi (a parit\u00e0 di punti la graduatoria viene stilata secondo la differenza reti, il maggior numero di reti segnate ed alla fine il sorteggio), negli ultimi, in caso di parit\u00e0 nel computo delle reti, si ricorre ai tempi supplementari ed ai tiri di rigore, quindi sono effettivamente delle sfide dirette.\nPromozione nel C.N.D..\nViene promossa la (3\u00aa nel girone B della Toscana) come vincitrice della coppa."}
{"id": "4367678", "revid": "716642", "url": "https://it.wikipedia.org/wiki?curid=4367678", "title": "Chancel Mbemba", "text": "Caratteristiche tecniche.\nGioca nel ruolo di difensore centrale, non particolarmente veloce, \u00e8 dotato per\u00f2 di grande fisicit\u00e0, spesso cercando direttamente lo scontro con il suo avversario nell'uno contro uno. Giocatore versatile, le cui abilit\u00e0 non si limitano solo al gioco difensivo, infatti \u00e8 in grado di portarsi in avanti in attacco, cercando il gol, riuscendo spesso a trovare la rete anche per merito dei suoi tiri di testa.\nCarriera.\nClub.\nAnderlecht.\nDal 2013 il calciatore africano risulta indagato dalla FIFA, su mandato del procuratore sportivo brasiliano Paulo Teixeira, in quanto a lui sarebbero intestati tre passaporti: uno con la data di nascita dell'8 agosto 1988, quando giocava nelle squadre congolesi dell\"E.S. La Grace\" (squadra che prima ha sporto denuncia e poi l'ha ritirata), dello \"Mputu\" e dell\"MK Etanchet\u00e9it\u00e9as\"; uno con data di nascita del 30 novembre 1991, come risulterebbe da documentazione in possesso della Federcalcio congolese, ed uno dell'8 agosto 1994, come risulterebbe al club belga dell', che, stando alla sua versione, non avrebbe nemmeno potuto tesserarlo se fosse stato minorenne. A pi\u00f9 di un anno e mezzo dall'esordio nelle giovanili dell'Anderlecht, la squadra fa sapere che il calciatore sarebbe stato registrato presso la federazione nel giugno del 2013. Con la maglia della squadra vincer\u00e0 la Pro League segnando 5 gol nel campionato, marcher\u00e0 la sua prima rete nella vittoria contro il Mons segnando il gol del 2-0, inoltre segner\u00e0 la rete della vittoria nella partita che si concluder\u00e0 per 1-0 contro il Genk. Durante la partita di Champions League dove riusciranno a imporsi contro il Galatasaray, Mbemba segn\u00e0 la doppietta che permetter\u00e0 alla sua squadra di vincere per 2-0.\nNewcastle e Porto.\nIl 26 luglio 2015 viene reso noto un accordo per il suo trasferimento al ; 4 giorni dopo l'acquisto viene completato dai \"Magpies\". Milita nei bianconeri per le successive tre stagioni, in cui segna una sola rete nella vittoria contro il Barnsley in Football League Championship per 3-0 del 7 maggio 2017.\nIl 23 luglio 2018 si trasferisce in Portogallo, al , dove vincer\u00e0 il campionato nella stagione 2019-2020, segnando una rete nel pareggio per 1-1 contro il Rio Ave. Inoltre sar\u00e0 autore del gol nella vittoria per 1-0 contro il Pa\u00e7os Ferreira. Si riveler\u00e0 determinante nella vittoria della Coppa di Portogallo segnando un gol nella vittoria per 5-0 contro il Coimbr\u00f5es e un altro nella vittoria per 4-0 conto il Vit\u00f3ria Set\u00fabal, infine sar\u00e0 l'uomo partita nella vittoria per 2-1 contro il Benfica in finale, segnando una doppietta, segnando entrambi i gol di testa.\nNazionale.\nDebutta nella nazionale della Repubblica Democratica del Congo nel 2012 contro le nella vittoria per 3-0. Verr\u00e0 convocato in nazionale nella Coppa d'Africa 2015 dove vinceranno il bronzo, nella vittoria contro la Guinea Equatoriale che si concluder\u00e0 per 0-0 fino ai tempi supplementari, ma che la nazionale congolese vincer\u00e0 per 4-2 ai calci di rigore; Mbemba segner\u00e0 il terzo rigore per la sua squadra.\nStatistiche.\nPresenze e reti nei club.\n\"Statistiche aggiornate al 15 aprile 2021.\""}
{"id": "4367681", "revid": "767487", "url": "https://it.wikipedia.org/wiki?curid=4367681", "title": "The Deceiver (film 1931)", "text": "The Deceiver \u00e8 un film del 1931 diretto da Louis King.\n\u00c8 un film giallo statunitense con Lloyd Hughes, Dorothy Sebastian e Ian Keith. John Wayne \u00e8 una comparsa nel ruolo di un cadavere.\n\u00c8 basato sul racconto del \"It Might Have Happened\" di Abem Finkel e Bella Muni.\nProduzione.\nIl film, diretto da Louis King su una sceneggiatura di Jack Cunningham, Charles Logue e Jo Swerling con il soggetto di Abem Finkel e Bella Muni, fu prodotto dalla Columbia Pictures Corporation I titoli di lavorazione furono \"It Might Have Happened\" e \" Unwanted\".\nDistribuzione.\nIl film fu distribuito negli Stati Uniti nel 1931 al cinema dalla Columbia Pictures Corporation. \u00c8 stato distribuito anche nel Regno Unito."}
{"id": "4367682", "revid": "287204", "url": "https://it.wikipedia.org/wiki?curid=4367682", "title": "The Deceiver", "text": ""}
{"id": "4367687", "revid": "118133975", "url": "https://it.wikipedia.org/wiki?curid=4367687", "title": "Pala Ottoni", "text": "La Pala Ottoni, o Madonna della Rondine, \u00e8 un dipinto a tempera e oro su tavola di Carlo Crivelli, databile al 1490-1492 circa e conservato nella National Gallery di Londra. \u00c8 dotato di cornice originale e predella, ed \u00e8 firmato nella parte centrale .\nStoria.\nGli Ottoni, il cui stemma appare al centro sul gradino del trono della Vergine, erano i signori di Matelica e commissionarono l'opera per la chiesa di San Francesco degli Zoccolanti della loro citt\u00e0. La data di esecuzione non \u00e8 nota, ma \u00e8 sicuramente posteriore al 1490, anno in cui l'artista ricevette il titolo di \"miles\", di cui si fregi\u00f2 anche nella firma. I committenti furono Ranuzio Ottoni, e il guardiano del convento francescano, Giorgio di Giacomo, per il quale fu posta nella predella la figura di san Giorgio.\nQui la videro Luigi Lanzi, Amico Ricci (sebbene questi scambio il san Sebastiano per un san Michele Arcangelo) e, nel 1861, Cavalcaselle e Morelli, inviati dal ministro della Pubblica Istruzione Guido Baccelli per una ricognizione dei beni artistici in Umbria e Marche subito l'unificazione al Regno d'Italia. Nonostante la segnalazione dei due storici dell'arte, appena un anno dopo la pala fu asportata dalla sua cappella, approfittando della confusione amministrativa durante le confische dei beni religiosi da parte del nuovo governo. Resta la testimonianza di un anonimo testimone oculare (memoria manoscritta rinvenuta da A. Bufali, nel 1966, nell'archivio della chiesa di San Filippo a Matelica) che, il 1\u00ba luglio 1862 ricord\u00f2 come un presunto agente del demanio, assistito dai servitori del nobile locale Luigi de' Sanctis, avesse rimosso il dipinto con tutte le formalit\u00e0, stimando l'opera 16.000 lire e portandola, probabilmente, a Roma, dove fu venduta.\nIl De Sanctis, protagonista degli eventi del trapasso di governo del 1860, non era dopotutto persona irreprensibile, come dimostra una questione con un istituto di credito locale del quale fu presidente e da cui prese una somma di denaro che non restitu\u00ec. Fu probabilmente per coprire questo ammanco che, in tutta fretta, prima che arrivassero veri funzionari da Roma, fece rimuovere e vendere la pala in quanto discendente degli Ottoni. E l'agente del Demanio fu probabilmente un complice consapevole di questo raggiro.\nL'opera arriv\u00f2 al museo londinese nel 1862, tramite acquisto.\nDescrizione e stile.\nLa parte centrale mostra una sacra conversazione con la Madonna in trono col Bambino tra i santi Girolamo e Sebastiano. Lo schema di fondo \u00e8 molto simile a quello della \"Madonna col Bambino in trono tra i santi Francesco e Sebastiano\", sebbene qui l'effetto sia pi\u00f9 arcaico per la persistenza del fondo oro. Da un alto trono marmoreo, Maria regge il figlio in grembo, il quale tocca una grossa mela, allusione al peccato originale, e lancia un gesto di benedizione a san Girolamo, a sinistra, che regge un modellino di chiesa. Un piccolo leone, inoltre, \u00e8 ai piedi del santo, suo attributo tipico assieme alla veste cardinalizia. Sebastiano, invece, \u00e8 ritratto vestito da giovane uomo d'arme anzich\u00e9 nudo e legato alla colonna, e reca in mano una freccia, strumento del suo martirio, mentre ai suoi piedi si vede un arco appoggiato in terra. Anche l'apparato decorativo appare pi\u00f9 calcato che nell'altra pala, con la veste damascata di Maria, le ghirlande di frutta che arrivano a decorare il gradino e i broccati che, calati dalla parete retrostante, fanno da sfondo ai santi e alla Vergine. In alto, poggiati sulle specchiature marmoree, si trovano vasi di fiori, di frutta, due rami con una grossa mela e una zucca, e la rondine che d\u00e0 il titolo alternativo dell'opera. Si tratta di elementi dal significato simbolico, legati alla Passione di Ges\u00f9 e alla purezza di Maria. Il motivo del parapetto e dei vasi \u00e8 di ascendenza toscana.\nSebbene sia stato notato come lo stile tardo dell'artista si ripieghi su se stesso, rifiutando apporti sostanziali dal gi\u00e0 dominante gusto rinascimentale, l'artista dimostra anche nella \"Pala Ottoni\" uno spirito di ricerca che evita qualsiasi ripetizione di repertorio, studiando nuove pose e nuove decorazioni per i suoi soggetti e dedicandosi con amorevole cura alla ricerca del vero nei dettagli minuti, legati agli oggetti, agli animali, alle fisionomie. Notevole, come sempre, \u00e8 lo studio di luci e ombre, con effetti di virtuosismo illusionistico: si noti, ad esempio, l'ombra che la coda della rondine proietta sulla modanatura del coronamento del trono, quasi a certificarne la vera presenza appena arrestatasi dal volo.\nLa cornice lignea originale comprende due paraste con candeliere dorate a rilievo e una trabeazione; essa ricorda, in tono minore, quella della \"Pala di Pesaro\" di Giovanni Bellini. La parte interna della cornice, quella pi\u00f9 vicina alla pittura, \u00e8 rifatta. Non si sa se la pala avesse anche una \"Piet\u00e0\" sulla cimasa, come hanno altre opere di Crivelli e come ha, ad esempio, una pala di Marco Palmezzano gi\u00e0 nella stessa chiesa, datata al 1510 e ispirata nella struttura decorativa a quella del Crivelli. Non \u00e8 nota, tuttavia, alcuna Piet\u00e0 da poter accostare alla \"Pala Ottoni\".\nPredella.\nLa pala \u00e8 dotata di predella a cinque scomparti. Da sinistra comprende:\nLa predella \u00e8 composta in maniera asimmetrica e con scene spesso dinamiche, diverse dallo spirito pi\u00f9 contemplativo della pala, in quanto necessarie per la rappresentazione delle scene delle vite dei santi. A sinistra, una santa a mezza figura sotto un'arcata di pietra, idea che fu poi sviluppata nella predella della \"Pala di San Francesco a Fabriano\", solitamente indicata come ultima opera nota dell'artista. Segue una scena relativa a san Girolamo, col santo penitente nel deserto: una scena in cui l'artista inser\u00ec numerosissimi animali ben oltre quelli richiesti dall'iconografia del santo, tra memorie gotiche alla Pisanello e una precisione lenticolare alla fiamminga, riscontrabile, ad esempio, nel piccolo studiolo del santo.\nSegue una \"Nativit\u00e0\", somigliante all'\"Adorazione dei pastori\" di Strasburgo, che colpisce per l'impostazione prospettica della scena. Anche il \"Martirio di san Sebastiano\", ambientato sotto un loggiato, ha un lungo scorcio parallelo a quello dello scomparto adiacente e si caratterizza per la posa contorta del santo legato a un albero e per il crudo realismo dei carnefici, dai volti quasi sfigurati da una brutalit\u00e0 bestiale.\nLa scena di san Giorgio presenta molti rimandi, da Cosm\u00e8 Tura a Giovanni Bellini. Crivelli aveva gi\u00e0 dipinto questo soggetto negli anni passati (come nel \"Polittico di Porto San Giorgio\"), ma seppe nuovamente rinnovare i suoi schemi, attingendo a una nuova forza espressiva, dai risvolti allucinanti.\nPredella "}
{"id": "4367691", "revid": "62004", "url": "https://it.wikipedia.org/wiki?curid=4367691", "title": "Akros-Th\u00f6mus", "text": "La Akros-Excelsior-Th\u00f6mus, nota in precedenza come Marchiol e Roth, era una squadra maschile svizzera di ciclismo su strada, attiva dal 2002 al 2020. Ebbe licenza di team Professional Continental nel 2016, e di team Continental dal 2014 al 2015 e dal 2017 al 2020.\nStoria.\nNata nel 2002 a Tezze di Piave, frazione del comune di Vazzola, in provincia di Treviso, la squadra \u00e8 stata attiva per numerose stagioni nella categoria Elite/Under-23 con il nome Marchiol, gareggiando anche a livello internazionale nelle gare UCI Europe Tour e ottenendo numerosi successi, tra cui il Circuito del Porto-Trofeo Arvedi e il Trofeo Alcide De Gasperi 2007 con Jacopo Guarnieri, e la Coppa San Geo, il Trofeo Franco Balestra e il Trofeo Banca Popolare di Vicenza 2009 con Davide Cimolai. Nel 2014 acquisisce la licenza di UCI Continental Team, e in stagione vince due gare valide per il calendario europeo, il Trofeo Edil C con Andrea Vaccher e la classifica del Giro della Regione Friuli Venezia Giulia con Simone Antonini.\nNel 2015 la squadra assume licenza svizzera, grazie al subentro della societ\u00e0 di gestione CycSwiss GmbH, e prende la denominazione Roth-\u0160koda, dalla sponsorizzazione di Roth Gruppe, azienda di isolamenti termici. L'organico viene quasi del tutto rinnovato; durante l'anno Alberto Cecchin vince il Trofeo Alcide De Gasperi e Andrea Pasqualon si aggiudica due corse.\nNel 2016 la squadra sale per la prima volta alla categoria UCI Professional Continental con il nome di Team Roth. In stagione non arrivano vittorie, si registrano invece le prime partecipazioni a gare di categoria World Tour, quali Tour de Romandie e Tour de Suisse, oltre che presenze in gare Hors Cat\u00e9gorie, quali Brussels Cycling Classic, RideLondon - Surrey Classic e Tre Valli Varesine.\nNel 2017 la squadra, rinominata in Roth-Akros, si ridimensiona, anche in termini di organico (dieci tesserati a fronte dei 23 della stagione precedente), e ritorna dopo solo un anno al livello di UCI Continental Team. Al termine del 2020, dopo altre tre stagioni da formazione Continental, viene annunciata la chiusura del team."}
{"id": "4367700", "revid": "21583", "url": "https://it.wikipedia.org/wiki?curid=4367700", "title": "Tart", "text": ""}
{"id": "4367702", "revid": "767487", "url": "https://it.wikipedia.org/wiki?curid=4367702", "title": "Kalen Damessi", "text": "Carriera.\nNazionale.\nHa partecipato con la sua Nazionale alla Coppa d'Africa del 2013."}
{"id": "4367704", "revid": "729019", "url": "https://it.wikipedia.org/wiki?curid=4367704", "title": "Eppendorfer Baum (metropolitana di Amburgo)", "text": "Eppendorfer Baum \u00e8 una fermata della metropolitana di Amburgo, sulla linea U3."}
{"id": "4367706", "revid": "834552", "url": "https://it.wikipedia.org/wiki?curid=4367706", "title": "Weaver Aircraft Company of Ohio", "text": ""}
{"id": "4367708", "revid": "599013", "url": "https://it.wikipedia.org/wiki?curid=4367708", "title": "Heberley Sosa", "text": "Anche suo figlio Sebasti\u00e1n \u00e8 un calciatore."}
{"id": "4367709", "revid": "729019", "url": "https://it.wikipedia.org/wiki?curid=4367709", "title": "Hoheluftbr\u00fccke (metropolitana di Amburgo)", "text": "Hoheluftbr\u00fccke \u00e8 una fermata della metropolitana di Amburgo, sulla linea U3."}
{"id": "4367711", "revid": "124808", "url": "https://it.wikipedia.org/wiki?curid=4367711", "title": "Diario di una schiappa - Si salvi chi pu\u00f2", "text": ""}
{"id": "4367715", "revid": "288300", "url": "https://it.wikipedia.org/wiki?curid=4367715", "title": "Heberley Sosa Brion", "text": ""}
{"id": "4367716", "revid": "1873017", "url": "https://it.wikipedia.org/wiki?curid=4367716", "title": "Deposito ATM Ticinese", "text": "Il deposito ATM Ticinese \u00e8 un deposito tranviario dell'Azienda Trasporti Milanesi.\nStoria.\nIl deposito di via Custodi, fuori Porta Ticinese, fu costruito nel 1885 dalla Societ\u00e0 Anonima degli Omnibus, esercente della rete tranviaria di Milano, allora a trazione equina.\nInizialmente il deposito si estendeva su una superficie di 5.850\u00a0m\u00b2.\nIn seguito ai lavori di elettrificazione della rete tranviaria, ora gestita dalla Edison, anche il deposito di via Custodi venne elettrificato, nel 1899; nel 1904 la superficie venne ampliata fino a 9.800\u00a0m\u00b2, per una capacit\u00e0 di 330 vetture.\nNell'ottobre 1905 venne aggiunto un secondo ingresso, con un binario di collegamento verso via Gentilino e corso San Gottardo.\nIl deposito pass\u00f2 in seguito all'ATM, ed \u00e8 tuttora in attivit\u00e0. Costituisce pertanto il pi\u00f9 antico deposito esistente della rete milanese."}
{"id": "4367719", "revid": "729019", "url": "https://it.wikipedia.org/wiki?curid=4367719", "title": "Sternschanze (metropolitana di Amburgo)", "text": "Sternschanze \u00e8 una stazione della metropolitana di Amburgo, sulla linea U3, con connessioni alla stazione di Sternschanze, sulla S-Bahn di Amburgo."}
{"id": "4367723", "revid": "767487", "url": "https://it.wikipedia.org/wiki?curid=4367723", "title": "Trois jours de Vaucluse 2008", "text": "La Trois jours de Vaucluse 2008, seconda edizione della corsa valevole come prova del circuito UCI Europe Tour 2008 categoria 2.2, si svolse in 3 tappe dal 29 febbraio al 2 marzo 2008 per un percorso totale di 504\u00a0km, con partenza da Rasteau ed arrivo a Pertuis. Fu vinta dal francese Nicolas Vogondy del team Agritubel, che si impose in 12 ore 45 minuti e 20 secondi, alla media di 39,51\u00a0km/h.\nAl traguardo di Pertuis 101 ciclisti portarono a termine la corsa."}
{"id": "4367731", "revid": "823898", "url": "https://it.wikipedia.org/wiki?curid=4367731", "title": "Melinda M. Snodgrass", "text": ""}
{"id": "4367732", "revid": "1318658", "url": "https://it.wikipedia.org/wiki?curid=4367732", "title": "Melinda Snodgrass", "text": "Biografia.\nMelinda Snodgrass \u00e8 nata a Los Angeles, California, ma all'et\u00e0 di cinque mesi la famiglia si trasfer\u00ec in Nuovo Messico. Sotto la guida del padre ha avuto la possibilit\u00e0 di imparare a cavalcare, sparare, nuotare e la pesca alla mosca. fin dalla giovane et\u00e0 lei inizi\u00f2 a partecipare agli incontri di lavoro del padre e partecipare ai viaggi dello stesso.\nMelinda ha ereditato dal padre la portanza per la musica e quindi ha studiato danza, canto e pianoforte. Lei ha recitato con la \"Civic Light Opera\" ed ha interpretato il ruolo di Gretel nella New Mexico Symphony Orchestra in una performance di \"H\u00e4nsel e Gretel\". Il suo amore per la musica la port\u00f2 a Vienna, in Austria, dove ha studiato canto. Si accorse che nonostante avesse una buona voce questa non era eccezionale allora torna negli Stati Uniti, dove si laurea in Storia con la \"Magna cum Laude\" e in musica. Successivamente entra nella \"New Mexico School\" per studiare legge e si focalizza in legge costituzionale, giurisprudenza e storia del diritto.\nDopo la laurea Melinda inizia a esercitare l'attivit\u00e0 legale per i Sandia National Laboratories e con uno studio legale, ma ben presto si accorse che nonostante gli piacesse la legge non gli piacevano gli avvocati. Dietro consiglio di Victor Milan ha iniziato a scrivere e da qui non \u00e8 tornata pi\u00f9 indietro.\nNel 2002 ha assunto la gestione di una piccola impresa di gas naturale nel nord del Nuovo Messico. Suo padre era stato uno dei membri fondatori e aveva gestito l'azienda fino alla sua morte nel 1977. Il prendere le redini di questa societ\u00e0 ha dato a Melinda un senso di completezza e gli affari iniziarono a crescere.\nMelinda possiede uno splendido stallone Lusitano e nel suo tempo libero mostra le sue abili capacit\u00e0 a cavallo partecipando ai \"Grand Prix\" nella categoria \"Dressage\".\nCarriera.\nMelinda ha pubblicato un gran numero di libri tra cui \"The Circuit Trilogy\" (uno dei volumi scritto insieme a Victor Milan) e nel 1984 insieme a George R. R. Martin ed altri autori pubblicarono la serie di ventidue volumi \"Wild Cards\" nominata per un premio Hugo.\nDietro l'insistenza di George R. R. Martin inizia a scrivere sceneggiature per Hollywood. Per l'episodio scritto per la serie \"\" ha avuto una nomination dal \"Writer's Guild Award\", \u00e8 stato proiettato al \"Museo di scienze informatiche e intelligenza artificiale\" a Parigi in Francia ed \u00e8 stato indicato come uno dei dieci pi\u00f9 belli episodi di tutte le serie di Star Trek.\nAttualmente, oltre allo scrivere che \u00e8 la sua vita, sta stendendo una sceneggiatura per un film su \"Wild Cards\" per la Universal Studios"}
{"id": "4367734", "revid": "767487", "url": "https://it.wikipedia.org/wiki?curid=4367734", "title": "The Range Feud", "text": "The Range Feud \u00e8 un film del 1931 diretto da D. Ross Lederman.\n\u00c8 un film western giallo statunitense con Buck Jones, John Wayne e Susan Fleming.\nProduzione.\nIl film, diretto da D. Ross Lederman su una sceneggiatura di Milton Krims e George H. Plympton con il soggetto dello stesso Krims, fu prodotto da Irving Briskin per la Columbia Pictures Corporation e girato nel Walker Ranch a Newhall in California.\nDistribuzione.\nIl film fu distribuito negli Stati Uniti dal 1\u00ba dicembre 1931 al cinema dalla Columbia Pictures.\nAlcune delle uscite internazionali sono state:\nPromozione.\nLe tagline sono:\nRemake.\nNel 1934 ne \u00e8 stato prodotto un remake, \"The Red Rider\"."}
{"id": "4367735", "revid": "125168168", "url": "https://it.wikipedia.org/wiki?curid=4367735", "title": "Anatra all'arancia meccanica. Racconti 2000-2010", "text": "Anatra all'arancia meccanica. Racconti 2000-2010 \u00e8 una raccolta di racconti, alcuni dei quali inediti, di Wu Ming pubblicata in Italia nel 2011 da Einaudi. L'introduzione \u00e8 di Tommaso De Lorenzis."}
{"id": "4367736", "revid": "46931", "url": "https://it.wikipedia.org/wiki?curid=4367736", "title": "Range Feud", "text": ""}
{"id": "4367742", "revid": "1543377", "url": "https://it.wikipedia.org/wiki?curid=4367742", "title": "Rueda (Argentina)", "text": "Rueda \u00e8 un comune della provincia di Santa Fe, in Argentina, situato nel Dipartimento di Constituci\u00f3n."}
{"id": "4367743", "revid": "767487", "url": "https://it.wikipedia.org/wiki?curid=4367743", "title": "Trois jours de Vaucluse 2007", "text": "La Trois jours de Vaucluse 2007, prima edizione della corsa valevole come prova del circuito UCI Europe Tour 2007 categoria 2.2, si svolse in 3 tappe dal 2 al 4 marzo 2007 per un percorso totale di 463,8\u00a0km, con partenza da Mori\u00e8res-l\u00e8s-Avignon ed arrivo a Pertuis. Fu vinta dal francese S\u00e9bastien Turgot del team Vend\u00e9e U, che si impose in 10 ore 59 minuti e 27 secondi, alla media di 42,19\u00a0km/h.\nAl traguardo di Pertuis 81 ciclisti portarono a termine il giro."}
{"id": "4367744", "revid": "55473528", "url": "https://it.wikipedia.org/wiki?curid=4367744", "title": "SS253", "text": ""}
{"id": "4367745", "revid": "55473541", "url": "https://it.wikipedia.org/wiki?curid=4367745", "title": "SS254", "text": ""}
{"id": "4367746", "revid": "599013", "url": "https://it.wikipedia.org/wiki?curid=4367746", "title": "Suore di San Michele Arcangelo", "text": "Le Suore di San Michele Arcangelo (in polacco \"Zgromadzenie Si\u00f3str \u015awi\u0119tego Micha\u0142a Archanio\u0142a\") sono un istituto religioso femminile di diritto pontificio: le suore di questa congregazione, dette Michelite, pospongono al loro nome la sigla C.S.S.M.A.\nStoria.\nLe origini della congregazione, come quelle del ramo maschile dei micheliti, risalgono alla Societ\u00e0 Temperanza e Lavoro, fondata da Bronis\u0142aw Markiewicz per l'educazione della giovent\u00f9 povera e abbandonata. Tra le prime collaboratrici di Markiewicz si segnal\u00f2 Anna Kaworek, ritenuta cofondatrice dell'istituto.\nAnatol Novak, vescovo di Przemy\u015bl, approv\u00f2 le michelite come congregazione religiosa di diritto diocesano il 21 agosto 1928.\nL'approvazione pontificia fu concessa il 5 giugno 1956 dal vescovo Micha\u0142 Klepacz a nome del cardinale Stefan Wyszy\u0144ski, primate di Polonia, al quale la Santa Sede aveva concesso particolari facolt\u00e0 in considerazione della situazione politica del tempo.\nLe costituzioni dell'istituto ebbero l'approvazione definitiva dalla Santa Sede il 15 marzo 1963.\nL'apostolato delle suore fu limitato alla Polonia fino al 1976, quando papa Paolo VI ne invi\u00f2 una comunit\u00e0 in Libia; nel 1978 si stabirono anche in Germania e nel 1983 fu aperta una missione in Camerun.\nAttivit\u00e0 e diffusione.\nLe suore lavorano in scuole e oratori giovanili, nelle parrocchie, in ospedali e case di riposo, nelle missioni.\nOltre che in Polonia, sono presenti in Bielorussia, in Camerun, in Francia, in Germania e in Italia; la sede generalizia \u00e8 a Miejsce Piastowe.\nAlla fine del 2008 la congregazione contava 261 religiose in 37 case."}
{"id": "4367747", "revid": "55473560", "url": "https://it.wikipedia.org/wiki?curid=4367747", "title": "SS255", "text": ""}
{"id": "4367749", "revid": "55473589", "url": "https://it.wikipedia.org/wiki?curid=4367749", "title": "SS256", "text": ""}
{"id": "4367751", "revid": "55473606", "url": "https://it.wikipedia.org/wiki?curid=4367751", "title": "SS257", "text": ""}
{"id": "4367752", "revid": "55473623", "url": "https://it.wikipedia.org/wiki?curid=4367752", "title": "SS258", "text": ""}
{"id": "4367753", "revid": "55473639", "url": "https://it.wikipedia.org/wiki?curid=4367753", "title": "SS259", "text": ""}
{"id": "4367755", "revid": "55473650", "url": "https://it.wikipedia.org/wiki?curid=4367755", "title": "SS260", "text": ""}
{"id": "4367756", "revid": "125475360", "url": "https://it.wikipedia.org/wiki?curid=4367756", "title": "Ricochet (wrestler)", "text": "In WWE Ricochet ha vinto una volta lo United States Championship (con un regno durato 21 giorni). Durante la sua permanenza nel territorio di sviluppo di \"NXT\", Ricochet ha detenuto una volta l'NXT North American Championship (con un regno durato 161 giorni). Ha inoltre vinto, nel 2019, la quarta edizione del Dusty Rhodes Tag Team Classic assieme ad Aleister Black.\n\u00c8 noto per aver militato in moltissime federazioni indipendenti anche con il ring name Prince Puma: ha avuto un ottimo passato nella Dragon Gate, dove ha vinto diversi titoli.\nCarriera.\nDebutta ufficialmente nel wrestling nel 2004, con il ring name di Ricochet. Lotta nei circuiti indipendenti, soprattutto nella Insanity Pro Wrestling, dove il 6 febbraio 2006, prende parte ad un 5-Man Elimination Match che includeva Chuck Taylor, DieHard, Tony Galloway e Ty Blade. Ricochet rimane l'ultimo wrestler, ma viene eliminato da Taylor, che vince l'incontro. Qualche settimana pi\u00f9 tardi, prende parte ad un evento della IWA Mid-South in un match per il titolo Deep South Heavyweight Championship, ma perde un altro 5-Man Match in favore di Cabana Man Dan; gli altri tre wrestlers nella contesa erano Taylor, Jeff Jameson e Brian Sterling. Il 1\u00ba aprile, partecipa ad un 9-Man Tables Match per determinare il primo sfidante al Light Heavyweight Title, che per\u00f2 viene vinto da Darin Corbin. Durante il match, esegue per\u00f2 una famosa mossa, un doppio moonsault dalla cima della scala, sugli altri otto partecipanti. Lotta anche per il Junior Heavyweight Championship contro Taylor, ma viene sconfitto ripetutamente.\nChikara (2006\u20132010).\nYoung Lions Cup champion (2006\u20132008).\nIl 24 giugno, Ricochet fa il suo debutto per la Chikara, perdendo il primo round della Young Lions Cup contro Chuck Taylor. Il giorno dopo, lotta insieme a Player Uno, venendo sconfitto in un match di coppia da Taylor e Cloudy. Il 17 novembre, all'evento \"Brick\", vince il suo primo match in un incontro a 6 uomini, dove lui, Mike Quackenbush e Cloudy, sconfiggono Cheech, Retail Dragon e Shane Storm. Il 16 febbraio, al King of Trios, Ricochet ha il suo match titolato per la Young Lions Cup, ma perde contro Max Boyer. Due giorni dopo, viene battuto da Claudio Castagnoli e, il 22 aprile, Ricochet prende parte alle semifinali del Rey de Voladores, perdendo in un Fatal 4-Way Match che includeva Chuck Taylor, Retail Dragon e PAC. Partecipa alla Young Lions Cup, battendo alle eliminatorie Chrisjen Hayme. Pi\u00f9 tardi, lo stesso giorno, vince un 6-Man Elimination Match avanzando alla finale, che perde ancora una volta contro Chuck Taylor, che conquista la vacante Young Lions Cup. Il 18 agosto, perde un Title vs. Career contro Taylor ed \u00e8 costretto a lasciare la Chikara. Il 27 ottobre, a New Star Navigation, Mann appare con un nuovo look e una nuova maschera, con il ring name di Helios, sconfiggendo finalmente Taylor e conquistando la Young Lions Cup. Anche se Taylor sospetta che in realt\u00e0 si tratti di Ricochet, il titolo rimane ne nelle mani di Helios e lo difende contro Hydra e Fire Ant.\nThe Future is Now (2008\u20132010).\nIl 29 febbraio 2008, Helios fa squadra con Hallowicked e Delirious e i tre diventano noti come \"The Golden Trio\", con l'obiettivo di partecipare al King of Trios 2008. Dopo aver passato il primo round con un pass diretto, i tre sconfiggono il Team IPW:UK (Martin Stone, Terry Frazier e Sha Samuels) e i Fabulous Three (Larry Sweeney, Mitch Ryder e Shayne Hawke) al secondo round e nei quarti rispettivamente, prima di perdere contro i BLKOUT nelle semifinali. Il 19 aprile, difende la Young Lions Cup contro Lince Dorado. Il 15 maggio, \u00e8 finale al Rey de Voladores, che per\u00f2 viene vinto da Incognito. Il 15 giugno, Fire Ant gli sottrae la Young Lions Cup, battendo in finale Vin Gerard nell'annuale edizione. Partecipa al Loteria Letal Tournament con Tim Donst, ma perdono subito al primo round contro Icarus e Ultimo Breakfast. A Cibernetico Begins, Helios \u00e8 nel Team Equinox (Equinox, Fire Ant, Soldier Ant, Worker Ant, Hydra, Tim Donst e Mike Quackenbush) che vince contro il Team Gerard (Vin Gerard, STIGMA, Lince Dorado, Amasis, UltraMantis Black, Crossbones, Ophidian e Eddie Kingston) in un 16-Man Elimination Match. Il 12 dicembre, a Face With a View, forma i \"The Future is Now\" con Equinox e Lince Dorado, e i tre sconfiggono Vin Gerard, STIGMA e Colin Delaney.\nIl 1\u00ba gennaio 2009, Helios e Dorado perdono contro Icarus e Gran Akuma, il Team F.I.S.T. Al King of Trios 2009, The Future is Now battono il Team DDT (Kota Ibushi, KUDO e Michael Nakazawa), al primo round, e i The Osirian Portal (Amasis, Ophidian e Escorpion Egipcio) nei quarti di finale, prima di perdere contro Icarus, Gran Akuma e Chuck Taylor. Dopo il torneo, iniziano una rivalit\u00e0 contro gli Osirian Portal. Nel primo show del 2010, Lince Dorado tradisce Equinox, unendosi alla Bruderschaft des Kreuzes (BDK). A Maggio, Helios ed Equinox lottano contro Dorado e Tim Donst un match di coppia, vincendo, e vincono anche un Fatal 4-Way Elimination Tag Team Match per determinare i primi sfidanti ai titoli. Tuttavia, vengono battuti da Ares e Claudio Castagnoli, non riuscendo a vincere i Chikara Campeonatos de Parejas. Il 19 settembre 2010, i Future is Now si sciolgono, quando Olsen lascia il gruppo tornando a fare squadra con Colin Delaney. Helios, rimasto solo, non \u00e8 neanche pi\u00f9 apparso in nessun evento Chikara, per trasferirsi in pianta stabile nella Dragon Gate USA.\nEvolve e Dragon Gate USA (2010\u20132017).\nIl 15 gennaio 2010, Ricochet fa il suo debutto per l'Evolve, lottando nello show Evolve 1: Ibushi bs Richards, sconfiggendo Arik Cannon. L'evento successivo, per\u00f2, lo perde contro Chuck Taylor. Il 1\u00ba maggio, perde per count out contro il compagno di Taylor, ovvero Johnny Gargano. Dopo essere stato sconfitto da Drake Younger in un Fatal 4-Way, Ricochet sconfigge Kyle O'Reilly l'11 settembre.\nIl 24 luglio 2010, lotta anche per la Dragon Gate USA, perdendo contro Chuck Taylor in un Fatal 4-Way che includeva anche Arik Cannon e Adam Cole. Il 25 settembre, lotta insieme a CIMA sconfiggendo Masato Yoshino e Naruki Doi. Dopo il match, CIMA fa entrare Ricochet nella sua stable, gli Warriors International. Successivamente fa squadra con Genki Horiguchi e Austin Aries in un match a sei, venendo sconfitti dai membri della Ronin, ovvero Chuck Taylor, Johnny Gargano e Rich Swann. In seguito, Ricochet e Naruki Doi perdono anche contro Masato Yoshino e PAC. L'11 settembre, a Way of the Ronin 2011, Ricochet e CIMA sconfiggono Masato Yoshino e PAC vincendo gli Open the United Gate Championship, dove anche gli Open the Twin Gate Championship erano in palio. Ricochet sfida poi anche Johnny Gargano per l'Open the Freedom Gate Championship, ma non riesce a vincere. Il 30 marzo, Ricochet e CIMA sono costretti a rendere vacante l'Open the United Gate Title, dopo un infortunio di CIMA alla testa. Nel main event, tuttavia, Ricochet rivince i titoli insieme a Masato Yoshino, ma il 21 giugno, questi vengono privati dei titoli poich\u00e9 Yoshino doveva assentarsi due mesi dagli eventi Dragon Gate USA. La settimana seguente, Ricochet fa squadra con Rich Swann in un match per determinare i nuovi Open the United Gate Champions ma vengono battuti da CIMA e AR Fox. Dopo essere stato sconfitto da Fox in un Respect Match, a Freedom Fight 2012, Ricochet non riesce a conquistare l'Open the Freedom Gate Championship nel Fatal 4-Way che comprendeva anche Akira Tozawa, AR Fox e il campione Johnny Gargano.\nPro Wrestling Guerrilla (2010\u20132018).\nIl 5 settembre 2010, Ricochet fa il suo debutto per la Pro Wrestling Guerrilla perdendo al primo round della Battle of Los Angeles contro Claudio Castagnoli. Il giorno dopo, lui, Johnny Goodtime e Rocky Romero vengono sconfitti da Ryan Taylor, Brian Cage e Chuck Taylor. Il 9 ottobre, Ricochet ottiene un'importante vittoria, sconfiggendo il campione di coppia El Generico. Ritorna il 9 aprile 2011, sfidando gli Young Bucks insieme a Generico per i PWG World Tag Team Championship, ma non riescono a vincere le cinture. Anche se Generico accusa Ricochet della sconfitta, i due fanno ancora squadra, venendo sconfitti da Akira Tozawa e Kevin Steen. Dopo un altro anno quasi di assenza, ritorna nel gennaio 2012, facendo coppia con CIMA, venendo sconfitti da Johnny Goodtime e Johnny Yuma. Il 25 maggio, perde un Grudge Match contro El Generico. Il 1\u00ba settembre, partecipa alla Battle of Los Angeles, sconfiggendo Kevin Steen al primo turno, grazie anche ad una distrazione del rivale di Steen, ovvero Brian Cage. Il giorno dopo, Ricochet sconfigge anche Roderick Strong nei quarti di finale, prima di essere eliminato da Michael Elgin nelle semifinali. Il 27 ottobre, Ricochet sfida Steen per il PWG World Championship in un match a tre che vedeva la presenza anche di Michael Elgin, ma perde. Il 12 gennaio 2013, Ricochet fa squadra con Rich Swann partecipando al Dynamite Duumvirate Tag Team Title Tournament 2013. Il Team viene per\u00f2 subito eliminato dagli Young Bucks.\nNew Japan Pro-Wrestling (2013\u20132017).\nIl 3 maggio 2013, la New Japan Pro-Wrestling annuncia Ricochet come uno dei partecipanti del Best of the Super Juniors Tournament. Fa il suo debutto il 22 maggio, lottando insieme a Kenny Omega venendo sconfitti dagli Suzukigun (Taichi e Taka Michinoku). Nel torneo, Ricochet vince cinque match su otto, perdendo il suo ultimo incontro il 6 giugno contro Alex Shelley, che gli costa il posto in semifinale.\nLucha Underground (2014\u20132016).\nCombatte in Lucha Underground sotto il nome di Prince Puma. Durante la nona puntata della prima stagione sconfigge Johnny Mundo e diventa il primo wrestler a conquistare il Lucha Underground Championship. Perde il titolo contro Mil Muertes ad Ultima Lucha concludendo il suo regno dopo 30 episodi. Si tratta ancora oggi del regno pi\u00f9 lungo della storia di Lucha Underground.\nWWE (2018\u2013presente).\n\"NXT\" (2018\u20132019).\nIl 16 gennaio 2018 la WWE annunci\u00f2 di aver messo sotto contratto Ricochet, il quale venne mandato al Performance Center per allenarsi. In seguito, Ricochet venne assegnato al territorio di sviluppo di \"NXT\", debuttandovi in uno dei suoi tapings sconfiggendo Fabian Aichner. Il 7 aprile, a ', Ricochet partecip\u00f2 ad un Ladder match per l'assegnazione dell'NXT North American Championship che includeva anche Adam Cole, EC3, Killian Dain, Lars Sullivan e Velveteen Dream ma il match venne vinto da Cole. Il 16 giugno, a ', Ricochet sconfisse Velveteen Dream. Il 18 agosto, a ', Ricochet sconfisse Adam Cole conquistando cos\u00ec l'NXT North American Championship per la prima volta. Nella puntata di \"NXT\" del 19 settembre Ricochet affront\u00f2 Pete Dunne in un match in cui erano in palio sia l'NXT North American Championship che il WWE United Kingdom Championship di Dunne ma il match termin\u00f2 in no contest. Il 17 novembre, a ', Ricochet, Pete Dunne e i War Raiders (Erik e Ivar) sconfissero l'Undisputed Era (Adam Cole, Bobby Fish, Kyle O'Reilly e Roderick Strong) in un WarGames match. Nella puntata di \"NXT\" del 12 dicembre Ricochet difese il titolo contro Tyler Breeze (appartenente al roster di \"Raw\"). Il 26 gennaio 2019, a \"\", Ricochet perse la cintura nordamericana contro Johnny Gargano dopo 161 giorni di regno.\nDebutto a \"Raw\", varie faide e opportunit\u00e0 titolate (2019\u20132021).\nNella puntata di \"Raw\" del 18 febbraio 2019 venne annunciato che Ricochet avrebbe debuttato nel roster principale (senza tuttavia avere ancora una collocazione precisa). Nella puntata di \"NXT\" del 6 marzo Ricochet e Aleister Black parteciparono al Dusty Rhodes Tag Team Classic sconfiggendo Fabian Aichner e Marcel Barthel nei quarti di finale e i #DIY (Johnny Gargano e Tommaso Ciampa) nelle semifinali. Il 10 marzo, a \"Fastlane\", Ricochet e Black parteciparono ad un Triple Threat Tag Team match per il Raw Tag Team Championship che includeva anche i campioni, i Revival (Dash Wilder e Scott Dawson), e Bobby Roode e Chad Gable ma il match venne vinto dai Revival. Nella puntata di \"NXT\" registrata il 13 marzo Ricochet e Black sconfissero i Forgotten Sons (Steve Cutler e Wesley Blake) vincendo la quarta edizione del Dusty Rhodes Tag Team Classic, ottenendo dunque una title-shot per l'NXT Tag Team Championship dei War Raiders (Hanson e Rowe) per \"\". Nella puntata di \"NXT\" del 20 marzo Ricochet partecip\u00f2 ad un Fatal 5-Way match che comprendeva anche Adam Cole, Aleister Black, Matt Riddle e Velveteen Dream per determinare lo sfidante di Johnny Gargano per il vacante NXT Championship a \"NXT TakeOver: New York\" ma il match venne vinto da Cole. Nella puntata di \"Raw\" del 1\u00ba aprile Ricochet e Black affrontarono nuovamente i Revival per il Raw Tag Team Championship ma vennero sconfitti per count-out. Il 5 aprile, a \"NXT TakeOver: New York\", Ricochet e Black affrontarono i War Raiders per l'NXT Tag Team Championship ma vennero sconfitti. Il 7 aprile, a \"WrestleMania 35\", Black e Ricochet parteciparono ad un Fatal 4-Way Tag Team match per lo SmackDown Tag Team Championship che comprendeva anche i campioni, gli Usos (Jey Uso e Jimmy Uso), i The Bar (Cesaro e Sheamus) e Rusev e Shinsuke Nakamura ma il match venne dagli Usos. Con lo \"Shake-up\" del 15 aprile Ricochet venne assegnato ufficialmente al roster di \"Raw\". Con il passaggio di Aleister Black a \"SmackDown\", la coppia fra lui e Ricochet si sciolse. Il 19 maggio, a \"Money in the Bank\", Ricochet partecip\u00f2 al match omonimo che comprendeva anche Ali, Andrade, Baron Corbin, Drew McIntyre, Finn B\u00e1lor, e Randy Orton ma il match venne vinto dal rientrante Brock Lesnar. Nella puntata di \"Raw\" del 17 giugno Ricochet vinse un Fatal 5-Way Elimination match che comprendeva anche Bobby Lashley, Braun Strowman, Cesaro e The Miz (eliminando per ultimo proprio questi), ottenendo la possibilit\u00e0 di affrontare Samoa Joe per lo United States Championship. Il 23 giugno, a \"Stomping Grounds\", Ricochet sconfisse Joe conquistando lo United States Championship per la prima volta. Nella puntata di \"Raw\" del 1\u00ba luglio Ricochet difese con successo il titolo contro AJ Styles ma, al termine dell'incontro, venne brutalmente attaccato dallo sconfitto. Il 14 luglio, a \"Extreme Rules\", Ricochet perse il titolo contro Styles dopo 21 giorni di regno. Nella puntata di \"Raw\" del 29 luglio Ricochet vinse un Gauntlet match eliminando per ultimo Andrade (appartenente al roster di \"SmackDown\"), diventando il contendente n\u00b01 allo United States Championship di Styles. L'11 agosto, a \"SummerSlam\", Ricochet affront\u00f2 Styles per lo United States Championship ma venne sconfitto. Nella puntata di \"Raw\" del 26 agosto Ricochet sconfisse Drew McIntyre negli ottavi di finale del King of the Ring. Nella puntata di \"Raw\" del 2 settembre il match tra Ricochet e Samoa Joe nei quarti di finale del King of the Ring termin\u00f2 in doppio schienamento. Nella puntata di \"Raw\" del 9 settembre Ricochet affront\u00f2 Baron Corbin e Samoa Joe in un Triple Threat match di qualificazione alla finale del King of the Ring ma il match venne vinto da Corbin. Nella puntata di \"Raw\" del 23 settembre Ricochet partecip\u00f2 ad un Fatal 5-Way Elimination match per determinare il contendente n\u00b01 all'Universal Championship ma venne eliminato dall'Intercontinental Champion Shinsuke Nakamura (appartenente al roster di \"SmackDown\"). Nella puntata di \"Raw\" del 18 novembre Ricochet e Randy Orton affrontarono i Viking Raiders (Erik e Ivar) per il Raw Tag Team Championship ma vennero sconfitti per squalifica a causa di un'invasione dei membri dei roster di \"SmackDown\" e \"NXT\". Il 24 novembre, a \"Survivor Series\", Ricochet partecip\u00f2 al tradizionale 5-on-5-on-5 Survivor Series Elimination match contro il \"Team SmackDown\" e il \"Team NXT\" ma venne eliminato da King Corbin. Nella puntata di \"Raw\" del 25 novembre Ricochet partecip\u00f2 ad un Fatal 4-Way match per determinare il contendente n\u00b01 allo United States Championship di AJ Styles che comprendeva anche Drew McIntyre, Randy Orton e Rey Mysterio ma il match venne vinto da Mysterio. Nella puntata di \"Raw\" del 16 dicembre Ricochet partecip\u00f2 ad un Gauntlet match per determinare il contendente n\u00b01 allo United States Championship ma, dopo aver eliminato Akira Tozawa e Matt Hardy (quest'ultimo appartenente al roster di \"SmackDown\"), venne eliminato da Humberto Carrillo. Il 26 gennaio, alla \"Royal Rumble\", Ricochet partecip\u00f2 al match omonimo entrando col numero 15 ma venne eliminato da Drew McIntyre. Nella puntata di \"Raw\" del 3 febbraio Ricochet vinse un Triple Threat match contro Bobby Lashley e Seth Rollins, ottenendo un'opportunit\u00e0 titolata al WWE Championship di Brock Lesnar a \"Super ShowDown\". Il 27 febbraio, a \"Super ShowDown\", Ricochet affront\u00f2 Lesnar per il WWE Championship ma venne sconfitto in appena due minuti. Nella puntata di \"Raw\" del 2 marzo Ricochet affront\u00f2 Riddick Moss per il 24/7 Championship ma venne sconfitto. Nella puntata di \"Raw\" del 27 luglio Ricochet e Cedric Alexander (con cui da poco tempo aveva iniziato a fare coppia) parteciparono ad un Triple Threat Tag Team match che comprendeva anche Andrade e Angel Garza e i Viking Raiders (Erik e Ivar) per determinare i contendenti n\u00b01 al Raw Tag Team Championship degli Street Profits (Angelo Dawkins e Montez Ford) ma il match venne vinto da Andrade e Garza. Nella puntata di \"Raw\" del 7 settembre Ricochet, Cedric Alexander e Apollo Crews vennero sconfitti dall'Hurt Business (Bobby Lashley, MVP e Shelton Benjamin) a causa del \"turn heel\" di Alexander, il quale attacc\u00f2 brutalmente sia Ricochet che Crews, segnando la fine dell'alleanza con Ricochet. Il 22 novembre, nel Kick-off di \"Survivor Series\", Ricochet partecip\u00f2 ad una Battle Royal tra \"Raw\" e \"SmackDown\" ma venne eliminato da Cedric Alexander. Dal mese di novembre alla fine di dicembre, Ricochet intraprese una faida con la Retribution (Mace, Mustafa Ali, Slapjack e T-Bar), venendo sconfitto da tutti loro in ogni singolo match ogni settimana, rifiutandosi per\u00f2 di entrare nella stable. Il 31 gennaio, alla \"Royal Rumble\", Ricochet partecip\u00f2 all'omonimo incontro entrando col numero 12 ma venne eliminato da Kane. Il 21 febbraio, nel Kick-off di \"Elimination Chamber\", Ricochet partecip\u00f2 ad un Fatal 4-Way match che comprendeva anche Elias, John Morrison e Mustafa Ali con in palio l'opportunit\u00e0 di inserirsi nel Triple Threat match per lo United States Championship di Bobby Lashley la sera stessa ma il match venne vinto da Morrison. Nella puntata speciale \"WrestleMania SmackDown\" del 9 aprile Ricochet partecip\u00f2 all'Andr\u00e9 the Giant Memorial Battle Royal ma venne eliminato da Jey Uso. Il 16 maggio, nel Kick-off di \"WrestleMania Backlash\", Ricochet accett\u00f2 l\"Open challenge\" non titolata di Sheamus, detentore dello United States Championship, ma venne sconfitto. Ne segu\u00ec una mini faida in cui, nonostante l'inserimento di Humberto Carrillo, non riusc\u00ec a diventare il primo sfidante al titolo (complice anche un infortunio del campione). Nella puntata di \"Raw\" del 21 giugno Ricochet sconfisse AJ Styles qualificandosi per il Money in the Bank Ladder match. Il 18 luglio, a \"Money in the Bank\", Ricochet partecip\u00f2 all'omonimo incontro che comprendeva anche Big E, Drew McIntyre, John Morrison, Kevin Owens, King Nakamura, Riddle e Seth Rollins ma il match venne vinto da Big E. Nella puntata di \"Raw\" del 27 settembre Ricochet affront\u00f2 Reggie per il 24/7 Championship ma l'incontro termin\u00f2 in no contest a causa dell'intervento di Drew Gulak e R-Truth. Nella puntata di \"Raw\" dell'11 ottobre Ricochet perse contro Xavier Woods nei quarti di finale del King of the Ring.\n\"SmackDown\" (2021\u2013presente).\nIl 4 ottobre, per effetto del Draft, Ricochet pass\u00f2 al roster di \"SmackDown\". Ricochet debutt\u00f2 nello show nella puntata del 5 novembre rispondendo alla \"Open challenge\" di Drew McIntyre venendo tuttavia sconfitto. Nella puntata di \"SmackDown\" del 19 novembre Ricochet prese parte ad un Fatal 4-Way match che comprendeva anche Cesaro, Jinder Mahal e Sheamus per un posto nel \"Team SmackDown\" per \"Survivor Series\" ma l'incontro venne vinto da Sheamus grazie all'intervento di Ridge Holland. Il 21 novembre, a \"Survivor Series\", Ricochet prese parte ad una Battle Royal dedicata a The Rock ma venne eliminato per ultimo da Omos. Nella puntata di \"SmackDown\" del 26 novembre Ricochet prese parte una Battle Royal per determinare il contendente n\u00b01 all'Universal Championship di Roman Reigns ma venne eliminato. Nella puntata di \"SmackDown\" del 24 dicembre Ricochet partecip\u00f2 ad un Gauntlet match per determinare il contendente n\u00b01 all'Intercontinental Championship di Shinsuke Nakamura ma, dopo aver eliminato Humberto, Sheamus e Jinder Mahal, venne eliminato per ultimo da Sami Zayn. Il 1\u00b0 gennaio, nel Kick-off di \"Day 1\", Ricochet e Cesaro vennero sconfitti da Ridge Holland e Sheamus. Il 29 gennaio, alla \"Royal Rumble\", Ricochet partecip\u00f2 al match omonimo entrando col numero 12 ma venne eliminato da Happy Corbin.\nVita privata.\nMann ha avuto una relazione con la wrestler Tessa Blanchard. Dall'aprile del 2016 i due vivevano insieme ad Apollo Crews ad Orlando, Florida.\nHa avuto una relazione con la collega Kacy Catanzaro. Attualmente ha una relazione con Samantha Irvin, annunciatrice di \"SmackDown\".\nLucha de Apuestas.\nRecord: 1-2"}
{"id": "4367759", "revid": "767487", "url": "https://it.wikipedia.org/wiki?curid=4367759", "title": "Aldo Romano (batterista)", "text": "Biografia.\nNato a Belluno nel 1941, si trasferisce sin da piccolo in Francia, e a dieci anni suona gi\u00e0 chitarra e batteria a Parigi, eseguendo anche piccoli concerti locali. Ma la sua carriera vera e propria da batterista comincia a delinearsi quando inizia a collaborare con musicisti del calibro di Don Cherry, nel 1963. Ha registrato vari album con Steve Lacy, Dexter Gordon ed altri ancora. Verso gli anni settanta inizia a sperimentare il rock, e pi\u00f9 precisamente generi derivati come il jazz fusion e nel 1978 incide il suo primo album. In numerosissimi album registrati a cavallo degli anni ottanta sia come band leader che come direttore, Romano riprende nuovamente il jazz. Vive tuttora in Francia. Il suo amore per l'Italia, terra natia, lo spinge a creare un quartetto jazz che coinvolge alcuni tra i maggiori esponenti del jazz italiano, formato da Paolo Fresu (musicista), Franco D'Andrea, Furio Di Castri. Ha anche registrato con il celebre pianista jazz Michel Petrucciani. Nel 2004 vince il Jazzpar Prize.\nDiscografia.\nCome sideman.\nCon Don Cherry\nCon Gordon Beck\nCon Michel Grailler\nCon Rolf K\u00fchn e Joachim K\u00fchn\nCon Steve Lacy\nCon Michel Petrucciani\nCon Enrico Rava\nCon Steve Kuhn e Miroslav Vitous\nCon Louis Sclavis, Henri Texier e Guy Le Querrec\nCon Giorgio Azzolini"}
{"id": "4367761", "revid": "633110", "url": "https://it.wikipedia.org/wiki?curid=4367761", "title": "Lahitolle 95 mm Mle. 1875", "text": "Il Lahitolle 95\u00a0mm Mle. 1875 era un cannone campale francese adottato nel 1875 dall'Arm\u00e9e de terre e, nel 1916, dal Regio Esercito italiano.\nStoria.\nIl Mle. 1875 fu progettato dal tenente colonnello d'artiglieria Henri P\u00e9rier de Lahitolle per sostituire il 7 Mle 1873 de Reffye e fu il primo cannone in acciaio in servizio nell'Arm\u00e9e. Nonostante gi\u00e0 nel 1877 venisse sostituito dal 90 mm Mle 1877 de Bange come cannone campale, il pezzo continu\u00f2 ad essere prodotto ed impiegato come cannone d'assedio e da fortezza, grazie alla maggiore potenza della sua munizione. Nel 1888 fu prodotta la versione migliorata \"Lahitolle 95\u00a0mm Mle 1888\", modificata nel sistema di innesco. La bocca da fuoco Mle. 1888, oltre che sull'affusto da campagna del Mle 1875, venne incavalcata anche sull'affusto \"Omnibus\", un affusto standard (impiegabile anche con i 80 mm Mle 1877 e 90\u00a0mm Mle. 1877 de Bange) definito \"de siege et de place\", ovvero da assedio e da fortezza. Con l'entrata in servizio del rivoluzionario 75 mm Mle. 1897, il \"Lahitolle de 95\u00a0mm\" fu relegato all'armamento delle fortificazioni del Sistema S\u00e9r\u00e9 de Rivi\u00e8res. Nel 1914 per\u00f2, nell'ambito dell'enorme sforzo bellico della Grande Guerra, la carenza di artiglierie campali pesanti port\u00f2 l'Arm\u00e9e a recuperare i suoi 1524 \"Lahitolle de 95\u00a0mm\" dalle opere difensive per riarmo per impiegarli sul campo a fianco degli Schneider 105 mm Mle. 1913. Nel primo dopoguerra tornarono ad armare le fortificazioni della Linea Maginot, fino al 1940, quando ancora armavano alcuni R\u00e9giments d'Artillerie de Position (RAP) e le scuole di applicazione.\nNell'ambito delle forniture straniere per rimpiazzare i materiali persi nella ritirata di Caporetto, nel 1916 la Francia cedette 72 pezzi, sufficienti ad equipaggiare 9 batterie, al parco d'assedio del Regio Esercito italiano.\nNel 1893 fu realizzato la versione per l'artiglieria costiera chiamata \"Canon G de c\u00f4te de 95\u00a0mm Mle. 189\"' su affusto a piedistallo scudato, a deformazione. Prodotto in 474 esemplari, venne impiegato sia nelle batterie costiere per il tiro antinave ravvicinato che, nel 1914, per armare 4 treni blindati, ognuno equipaggiato con 4 pezzi su due o 4 vagoni blindati. Alcuni pezzi armarono anche le casematte tipo \"de Bourges\", come quella del Fort de Janus presso Brian\u00e7on, che nel 1940, durante la battaglia delle Alpi Occidentali, apr\u00ec il fuoco sulle truppe italiane. Dopo l'invasione tedesca della Francia nel 1940, i pezzi costieri requisiti dalla Wehrmacht vennero immessi in servizio con la denominazione \"9,5\u00a0cm KstK(f)\".\nTecnica.\nLa canna, in acciaio, \u00e8 rigata a 26 rilievi sinistrorsi ed \u00e8 cerchiata da sei manicotti anch'essi d'acciaio. L'otturatore \u00e8 cilindrico a vite interrotta ed \u00e8 progettato per l'uso di cartoccio a sacchetto. L'innesco \u00e8 a cannello a frizione: sul \"Mle. 1875\" il focone per il cannello \u00e8 situato sulla parte posteriore della culatta, mentre nel \"Mle. 1888\" l'otturatore \u00e8 modificato ed il focone \u00e8 collocato su di esso, come nelle pi\u00f9 moderne artiglierie de Bange.\nL'affusto da campagna \u00e8 un affusto a ruote a razze di legno di concezione napoleonica, di tipo rigido, in ferro a coda unica. L'alzo \u00e8 limitato da -10\u00b0 a +24\u00b0, regolato tramite vitone sotto alla culatta ingranata con un volantino sulla coda d'affusto. Il traino si effettua tramite avantreno porta-munizioni.\nL'affusto da assedio e da fortezza \"Omnibus\" \u00e8 anch'esso in ferro, con coda unica con pedana per i serventi. Le ruote invece sono in acciaio. \u00c8 caratterizzato da un ginocchiello particolarmente alto, dovuto al fatto che la canna doveva sporgere al di sopra del parapetto che difendeva i serventi nella piazzola di tiro, ma che permetteva anche un ampio settore verticale, da -10\u00b0 a +40\u00b0. L'elevazione \u00e8 ottenuta azionando un volantino sull'affusto che, tramite un sistema di viti e leve, agisce sulle orecchioniere variando l'inclinazione della bocca da fuoco.\nNella versione \"G de c\u00f4te Mle. 1893\", da costa, la bocca da fuoco \u00e8 incavalcata tramite orecchioni alla culla, la quale \u00e8 incavalcata su un affustino a lisce laterali e freni di sparo idraulici, che brandeggia su un affusto a piedistallo a campana, inchiavardato al ponte della nave, alla piazzola della batteria o al pianale del carro ferroviario. Il movimento in elevazione della canna rispetto alla culla va da -10\u00b0 a +32\u00b0, mentre il movimento in brandeggio \u00e8 di 360\u00b0. L'affustino \u00e8 munito di uno scudo corazzato per la protezione dei serventi."}
{"id": "4367774", "revid": "287204", "url": "https://it.wikipedia.org/wiki?curid=4367774", "title": "Josip Radosevic", "text": ""}
{"id": "4367776", "revid": "123303146", "url": "https://it.wikipedia.org/wiki?curid=4367776", "title": "Menichelli", "text": "Per Menichelli si pu\u00f2 intendere:"}
{"id": "4367784", "revid": "692467", "url": "https://it.wikipedia.org/wiki?curid=4367784", "title": "Pittore del Canneto", "text": ""}
{"id": "4367793", "revid": "1305772", "url": "https://it.wikipedia.org/wiki?curid=4367793", "title": "Sergio Sgrilli", "text": "Biografia.\nTra la fine degli anni '90 e i primi 2000, Sergio Sgrilli mette in scena alcuni spettacoli di cabaret, portandoli in molti teatri italiani. Ma il successo arriva quando diventa presenza fissa a \"Zelig\", al quale partecipa fin dal 2000. Il presentatore Claudio Bisio lo soprannomina \"uomo del blues\" perch\u00e9 fa le sue entrate suonando un blues orecchiabile alla chitarra, per poi incentrare i suoi sketch su parodie musicali.\nNel 2002, con Paolo Migone \u00e8 il protagonista di una serie di pubblicit\u00e0 televisive della birra Dreher.\n\u00c8 l'autore e l'interprete di \"Canto (lo faccio a Zelig)\", sigla di chiusura di Zelig nelle edizioni 2003, 2004 e 2005.\nGrande amico di Marco Simoncelli e appassionato di moto, i genitori del motociclista prematuramente scomparso affidano a Sgrilli l'organizzazione e la regia di \"Buon compleanno Sic\", evento tenutosi al 105 Stadium di Rimini il 20 gennaio 2012. Il 19 gennaio 2013, l'evento si ripete e anche questa volta Sgrilli ne \u00e8 l'organizzatore e regista.\nNel marzo 2012 esce il primo disco di Sgrilli, \"Dieci Venti d'Amore\", con cui aiuta l'Associazione Italiana Sindrome di Moebius, di cui \u00e8 testimonial. I proventi del singolo \"Come va\" sono devoluti alla Marco Simoncelli Fondazione Onlus.\nNell'autunno 2015 fa parte della squadra di coach del programma Il boss dei comici in onda su LA7."}
{"id": "4367799", "revid": "47767", "url": "https://it.wikipedia.org/wiki?curid=4367799", "title": "Septimus", "text": ""}
{"id": "4367800", "revid": "47767", "url": "https://it.wikipedia.org/wiki?curid=4367800", "title": "Septima", "text": ""}
{"id": "4367801", "revid": "47767", "url": "https://it.wikipedia.org/wiki?curid=4367801", "title": "Settimia", "text": ""}
{"id": "4367808", "revid": "599013", "url": "https://it.wikipedia.org/wiki?curid=4367808", "title": "Lorenzo Chierici", "text": "Biografia.\nArruolatosi nel Regio Esercito durante la Prima guerra mondiale, terminer\u00e0 il conflitto raggiungendo il grado di capitano. Legionario fiumano, laureatosi in giurisprudenza si iscrisse nel 1920 al Partito Nazionale Fascista.\nConsole della Milizia volontaria sicurezza nazionale, nel 1926 pass\u00f2 alla Milizia forestale e fu promosso console generale. Nel 1929 divenne segretario federale del PNF di Ferrara. Fu nominato Prefetto di Pescara (luglio 1935 - agosto 1939) e di Pola nel 1939, rimanendo in carica fino al dicembre 1941.\nIl 5 dicembre 1941 viene nominato comandante della Milizia forestale col grado di luogotenente generale.\nIl 14 aprile 1943 venne nominato da Benito Mussolini capo della polizia, ma all'indomani del 25 luglio, dopo la destituzione del Duce, dovette cedere il posto proprio al suo predecessore Carmine Senise: Chierici si mise a sua disposizione. Essendo amico del prefetto napoletano e non ostile all'ordine del giorno Grandi, Chierici venne reintegrato da Pietro Badoglio nel grado di tenente colonnello con l'affidamento del comando di un battaglione di Alpini in Alto Adige.\nDopo l'8 settembre venne arrestato a Roma dai nazisti, che lo consegnarono alle autorit\u00e0 della RSI. Torturato ripetutamente e accusato di tradimento, doveva essere sottoposto a un processo, ma mor\u00ec durante la prigionia in circostanze misteriose: alcuni parlano di assassinio con un colpo di pistola, altri di decesso accidentale causato da un'esplosione."}
{"id": "4367824", "revid": "1782831", "url": "https://it.wikipedia.org/wiki?curid=4367824", "title": "Commander's Arsenal", "text": "Commander's Arsenal \u00e8 un speciale del gioco di carte collezionabili \"\" edito da Wizards of the Coast. In vendita in tutto il mondo dal 2 novembre 2012 ma solo in lingua inglese.\nCaratteristiche.\n\"Commander's Arsenal\" (la cui traduzione dall'inglese \u00e8 \"l'arsenale del comandante\") \u00e8 un cofanetto contenente una selezione di diciotto carte predeterminate, tutte in versione foil. Il tema comune di queste carte \u00e8 il formato \"Commander\", ovvero un modo alternativo di giocare a Magic, nel quale ogni giocatore parte da un totale di quaranta punti vita e possiede un grimorio di almeno cento carte ognuna diversa dall'altra (tranne che per le terre base). Il nome di questo formato deriva dal fatto che ogni mazzo contiene un \"comandante\", ovvero una creatura leggendaria che viene tolta dal mazzo all'inizio della partita e messa nella cosiddetta \"zona di comando\". Il comandante pu\u00f2 essere giocato da questa zona come se si trovasse nella mano del suo proprietario, pu\u00f2 fare ritorno in questa zona una volta morto, invece di finire nel cimitero come le altre creature, per poi quindi essere rigiocato. Le carte del grimorio inoltre non possono contenere simboli di mana che non siano stampati anche sul comandante di quel mazzo. Tutte le carte di \"Commander's Arsenal\" hanno la caratteristica di essere molto popolari in questo strano formato, e fra di esse non mancano diverse creature leggendarie che possono rivelarsi ottimi comandanti. Tutte le carte sono a bordo nero, e cinque di esse presentano una nuova illustrazione creata apposta per l'occasione.\nIl cofanetto contiene anche diversi accessori, come una ventina di segnalini a due facce (+ e -), un segnavita che pu\u00f2 arrivare fino a 99 e 140 bustine protettive in plastica dal retro illustrato. Oltre a questo nella confezione \u00e8 possibile trovare dieci carte di Magic sovradimensionate, che rappresentano dieci creature leggendarie molto popolari come comandanti. Queste carte sono anch'esse a bordo nero e in versione foil.\nIl simbolo dell'espansione \u00e8 una gemma divisa in tre parti, e si presenta nei consueti quattro colori a seconda della rarit\u00e0: nero per le comuni, argento per le non comuni, oro per le rare, e bronzo per le rare mitiche. Tutte le carte di questo set sono gi\u00e0 state stampate in precedenti espansioni, ed essendo i mazzi predeterminati, la rarit\u00e0 delle singole carte \u00e8 determinata dalla rarit\u00e0 che avevano quando sono apparse nei precedenti del gioco."}
{"id": "4367833", "revid": "36426", "url": "https://it.wikipedia.org/wiki?curid=4367833", "title": "Madonna della Rondine", "text": ""}
{"id": "4367834", "revid": "104458", "url": "https://it.wikipedia.org/wiki?curid=4367834", "title": "Olympia delle Tofane", "text": ""}
{"id": "4367840", "revid": "1494169", "url": "https://it.wikipedia.org/wiki?curid=4367840", "title": "Fraus", "text": ""}
{"id": "4367851", "revid": "1272592", "url": "https://it.wikipedia.org/wiki?curid=4367851", "title": "Concattedrale Gran Madre di Dio", "text": "La concattedrale Gran Madre di Dio \u00e8 una chiesa di Taranto, inaugurata nel 1970 nel Borgo Nuovo della citt\u00e0.\nStoria.\nNei primi anni sessanta l'arcivescovo di Taranto, monsignor Guglielmo Motolese, affid\u00f2 al famoso architetto Gio Ponti il compito di progettare una moderna concattedrale nella parte nuova della citt\u00e0.\nTra il 1964 e il 1966 fu elaborato il progetto e il 29 giugno 1967 fu posata la prima pietra; i lavori furono ultimati nel 1970 e il 6 dicembre dello stesso anno monsignor Motolese inaugur\u00f2 l'opera, dedicata alla Gran Madre di Dio, protettrice della citt\u00e0 insieme al patrono san Cataldo, avendole la popolazione attribuito il merito di aver salvato la citt\u00e0 stessa dal terremoto del 7 dicembre 1710.\nDescrizione.\nUbicata al crocevia fra viale Magna Grecia e la fine di via Dante, la struttura, coniugando secondo il progetto originale l'aspetto religioso con la tradizione marinara della citt\u00e0, rappresenta una \"vela\" che si specchia nell'acqua delle tre vasche antistanti l'ingresso, simboleggianti il mare.\nLa facciata \u00e8 composta da due parti: quella anteriore \u00e8 lunga 87 e larga 35 metri, quella posteriore, arretrata di 50 metri rispetto alla prima, \u00e8 costituita da un doppio muro traforato alto 40 metri, che sostituisce la cupola tradizionale.\nLa chiesa superiore \u00e8 in grado di ospitare tremila persone, mentre dal piano terreno si accede lateralmente alla cripta. Le pareti interne sono rivestite di intonaco bianco e rugoso, secondo la tradizione delle case pugliesi. L'altare maggiore \u00e8 realizzato in pietra; la parte rivolta ai fedeli \u00e8 rivestita in ferro dipinto di verde, in modo da richiamare i fondali marini. Il dipinto absidale, raffigurante il tema dell'Annunciazione, con le immagini della Madonna e dell'Arcangelo Gabriele, \u00e8 dello stesso Gio Ponti.\nLa profonda cassettonatura del soffitto rende problematica l'esecuzione musicale sinfonica.\nCripta.\nNella sottostante cripta, all'interno della cappella del Santissimo Sacramento, \u00e8 sepolto mons. Guglielmo Motolese, arcivescovo metropolita di Taranto dal 1961 al 1987. "}
{"id": "4367852", "revid": "767487", "url": "https://it.wikipedia.org/wiki?curid=4367852", "title": "Nicola Lapenta", "text": "Biografia.\nNicola Lapenta nasce a Corleto Perticara in provincia di Potenza. Nel 1948 si laurea in giurisprudenza e in seguito svolge la professione di avvocato.\nPer quattro legislature consecutive (VI, VII, VIII, IX) viene eletto parlamentare della Repubblica Italiana, nella VI legislatura \u00e8 eletto deputato tra le file della Democrazia Cristiana nel collegio di Potenza, poi per altre tre legislature consecutive \u00e8 eletto Senatore della DC nella regione Basilicata.\nDurante l'VIII legislatura \u00e8 eletto vicepresidente della Commissione parlamentare d'inchiesta sulla strage di via Fani, sul sequestro e l'assassinio di Aldo Moro e sul terrorismo in Italia (1980-1983), inoltre viene anche eletto presidente della Commissione parlamentare Antimafia dal 23 gennaio 1983 all'11 luglio 1983."}
{"id": "4367863", "revid": "119323749", "url": "https://it.wikipedia.org/wiki?curid=4367863", "title": "Kurt Oleska", "text": "Carriera.\nDa giocatore ha militato nella squadra della Heeressportschule di W\u00fcnsdorf. Con la ha disputato tre partite alle Olimpiadi del 1936."}
{"id": "4367864", "revid": "599013", "url": "https://it.wikipedia.org/wiki?curid=4367864", "title": "Diego de Arana", "text": "Fu il primo governatore del primo insediamento europeo documentato nel Nuovo Mondo a La Navidad. Come marinaio accompagn\u00f2\nCristoforo Colombo nel suo primo viaggio alla scoperta dell'America.\nBiografia.\nDiego de Arana fu descritto come nativo di Cordova nel giornale di Colombo. Nel libro \" History of the Admiral\" di Fernando Colombo\nviene poi detto che Diego era il figlio di \"Rodrigo de Arana\" e cugino di Beatriz Enr\u00edquez de Arana che fu amante di Cristoforo Colombo.\nAll'inizio del 1486 Cristoforo Colombo viveva nella corte dei Re di Spagna Ferdinando II di Aragona e Isabella di Castiglia a Siviglia.\nColombo era presso di loro perch\u00e9 cercava di convincere i reali a finanziargli la sua \"spedizione nelle indie\", una spedizione di vasta portata per raggiungere l'est andando ad ovest. Colombo, che conosceva le correnti delle Canarie sperava infatti di raggiungere le Indie sfruttando proprio questo fenomeno. I reali erano interessati all'idea di Colombo ma in quel periodo erano concentrati sulla guerra di Granada contro i Mori.\nFu in questo periodo che Colombo divenne amico di un giovane Basco di nome \"Diego de Arana\".\nDiego aveva due cugini Beatriz Enr\u00edquez de Arana e suo fratello \"Pedro Enr\u00edquez de Arana\". La famiglia era originaria di Valle de Arana come\nlo era Diego. Diego present\u00f2 Beatriz allora ventenne a Colombo nel 1487. Colombo aveva 35 anni, divennero amanti e nell'agosto del 1488 \nebbero un figlio che chiamarono Fernando Colombo (in spagnolo \"Hernando Colon\") anche se non si sposarono.\nQuando Cristoforo Colombo part\u00ec per il suo primo viaggio verso il nuovo mondo prese Diego con s\u00e9 imbarcandolo sulla\nSanta Mar\u00eda come ufficiale di polizia della flotta.. La Santa Maria si aren\u00f2 al largo della attuale sito di Cap-Ha\u00eftien, Haiti \nil 25 dicembre 1492.\nColombo allora diede l'ordine ai suoi uomini di smontare la nave ed il legname ricavato fu utilizzato per costruire un forte a M\u00f4le-Saint-Nicolas\nche fu chiamano La Navidad (La Nativit\u00e0) perch\u00e9 fondato il giorno di natale.\nA seguito del naufragio della Santa Maria e la temporanea perdita della Pinta, Colombo, che desiderava tornare in Spagna per annunciare le sue scoperte, scelse di lasciarsi alle spalle 36 uomini che non avrebbero avuto posto sulla Nina per il viaggio di ritorno.\nAssieme a \"Diego de Arana\" rimasero i suoi luogotenenti: \"Gutierrez\", \"Ferdinando Segovia\", e \"Rodrigo de Escobedo\". Proprio per la difesa di quegli uomini, venne costruito, con l'aiuto dei nativi Taino e con il legname della Santa Maria, il forte La Navidad.\nColombo nomin\u00f2 \"Diego de Arana\" governatore della colonia, ricevendo il permesso da \"Guacanagarix\", il capo Cacicco della pi\u00f9 vicina trib\u00f9, di stabilirsi l\u00ec.\nVenerd\u00ec, 4 gennaio 1493, Colombo salp\u00f2 con la Ni\u00f1a alla ricerca della terza nave della flotta, la caravella Pinta.\nLa Pinta, comandata da Mart\u00edn Alonso Pinz\u00f3n, era scomparsa la notte del 21 novembre, al largo della costa di Cuba (nel suo diario Columbus Pinz\u00f3n fu accusato di aver deliberatamente aver separato la Pinta dalle altre navi per battere l'Ammiraglio nella ricerca di fonti d'oro). \nLa mattina di domenica 6 gennaio 1493 la Pinta fu avvistata. Dopo una accesa discussione tra i due uomini, la flotta si riun\u00ec per il viaggio di ritorno.\nQuando Colombo ritorn\u00f2 dalla Spagna durante il suo secondo viaggio il 27 novembre 1493 si aspettava di vedere un vivace villaggio.\nQuando attracc\u00f2 tuttavia vide gli 11 corpi dei suoi uomini sulla spiaggia e scopr\u00ec che \"La Navidad\" era stata distrutta. \nFu detto dalla vicina trib\u00f9 Taino che i coloni avevano maltrattato i nativi i quali per rappresaglia avevano ucciso tutti. \nAltre fonti dicono che fu un caso di insubordinazione tra coloni la causa della loro morte, inclusa quella di Diego de Arana."}
{"id": "4367869", "revid": "300067", "url": "https://it.wikipedia.org/wiki?curid=4367869", "title": "Siegfried Reischie\u00df", "text": "Carriera.\nDa giocatore ha militato in Polonia nel VfB Breslau. Con la ha disputato due incontri alle Olimpiadi del 1936."}
{"id": "4367878", "revid": "339392", "url": "https://it.wikipedia.org/wiki?curid=4367878", "title": "Diodato Tripcovich", "text": ""}
{"id": "4367879", "revid": "307923", "url": "https://it.wikipedia.org/wiki?curid=4367879", "title": "Episodi de La piccola moschea nella prateria (quarta stagione)", "text": "La quarta stagione della serie televisiva La piccola moschea nella prateria \u00e8 andata in onda in Canada su \"CBC Television\" dal 28 settembre 2009 al 15 marzo 2010.\nIn Italia \u00e8 stata trasmessa in prima tv su Rai Premium dal 4 gennaio 2013 al 16 gennaio 2013."}
{"id": "4367886", "revid": "767487", "url": "https://it.wikipedia.org/wiki?curid=4367886", "title": "Francesco Cattanei", "text": "Biografia.\nFrancesco Cattanei nasce a Genova nel 1931, si laurea in giurisprudenza, in seguito diventer\u00e0 assistente universitario e avvocato.\nDal 1962 al 1967 \u00e8 Presidente della Provincia di Genova, per sei legislature consecutive \u00e8 eletto parlamentare della Repubblica Italiana (V, VI, VII, VIII, IX,X), le prime cinque viene eletto deputato nel collegio di Genova,l'ultima legislatura viene eletto Senatore nella regione Liguria sempre tra le file della Democrazia Cristiana.\nNel Governo Moro IV e Governo Moro V viene nominato Sottosegretario di Stato agli affari esteri, cos\u00ec come durante il Governo Craxi II e Governo Fanfani VI, viene nominato anche Sottosegretario di Stato per la grazia e giustizia nel Governo Goria e Governo De Mita, nella V legislatura della Repubblica Italiana \u00e8 eletto presidente della Commissione parlamentare Antimafia(1968-1972) che allora si chiamava COMMISSIONE PARLAMENTARE D'INCHIESTA SUL FENOMENO DELLA MAFIA IN SICILIA.\nMuore l'11 novembre 1993."}
{"id": "4367892", "revid": "767487", "url": "https://it.wikipedia.org/wiki?curid=4367892", "title": "Go West Young Man", "text": "Go West Young Man \u00e8 un film del 1936 diretto da Henry Hathaway.\nLa commedia \"Personal Appearance\", da cui \u00e8 tratto il soggetto del film, era andata in scena a Broadway il 17 ottobre 1934, riscuotendo un grande successo e restando in cartellone per un totale di 501 recite.\nTrama.\nDurante un tour per pubblicizzare il suo film \"Drifting Lady\", Mavis Arden fa tappa a Washington. La star affascina e conquista il suo pubblico presentandosi come una donna dai costumi pudici. In realt\u00e0, l'attrice \u00e8 una donna estremamente volitiva e sexy. Morgan, il suo addetto stampa, contrario alla relazione che Mavis intrattiene con Francis X. Harrigan, un politico candidato al Congresso, avvisa i giornalisti di un incontro a pranzo tra l'attrice e Harrigan che i due vorrebbero discreto e privato. L'intento di Morgan \u00e8 quello di irritare Harrigan con una pubblicit\u00e0 non voluta che possa metterlo in cattiva luce con i suoi elettori e provocare cos\u00ec un suo allontanamento da Mavis. Davanti alla stampa, l'attrice improvvisa un discorso dove dichiara che il paese ha bisogno di pi\u00f9 matrimoni e che quello \u00e8 l'obiettivo da raggiungere quanto prima.\nDopo che le dichiarazioni di Mavis sono apparse su tutti i giornali, Andy Kelton, un vecchio amico di Harrigan, lo contatta per congratularsi con lui, dicendogli che quella \u00e8 stata la mossa politica pi\u00f9 intelligente di tutta la campagna elettorale, una frase che gli porter\u00e0 il consenso di ogni ragazza nubile e di ogni zitella del paese. Harrigan, che aveva pensato di confutare le tesi di Mavis, si ricrede e decide di incontrarla ancora alla sua tappa seguente, in Pennsylvania. Qui, per\u00f2, nei pressi di un paesino, l'auto dell'attrice ha un guasto e lei deve ricorrere al meccanico del posto, che \u00e8 Bud Norton, il fusto locale. Il ragazzo inalbera dei bicipiti che affascinano Mavis, dimentica a questo punto di Harrigan.\nL'attrice prende dimora al \"The Haven\", un piccolo albergo gestito dalla famiglia di Joyce, la fidanzata del meccanico. Costei \u00e8 preoccupata che Bud possa lasciarla per andarsene a Hollywood con quella famosa attrice, ma sua zia Kate la incita a combattere. Harrigan, intanto, che cerca di mettersi in contatto telefonico con Mavis, sente uno degli operatori parlare di un rapimento e, equivocando, crede che si stia parlando di un rapimento in cui la vittima sarebbe proprio l'attrice. Anche la cameriera di Mavis cade nell'errore e chiama la polizia, indicando nel rapitore Morgan, l'addetto stampa.\nNel frattempo Morgan racconta a Mavis che Joyce \u00e8 incinta. Gi\u00e0 pronta a partirsene con il bel Bud, l'attrice lo scarica dicendogli che la loro \u00e8 stata solo un'avventura senza seguito, un suo capriccio, permettendogli cos\u00ec di ritornarsene dalla fidanzata. Arriva la polizia per arrestare Morgan e Mavis, venendo a scoprire che la storia della ragazza incinta era solo un trucco del suo agente per farle rompere la relazione con Bud, furibonda con lui che interferisce sempre nelle sue storie, lascia che la polizia lo arresti.\nMavis crede che Morgan faccia cos\u00ec per lavoro, visto che lei, per contratto, non potrebbe sposarsi per cinque anni. Ma, quando Morgan le confessa che ha agito cos\u00ec solo perch\u00e9 \u00e8 innamorato di lei, i due se ne vanno insieme, con la scorta della polizia.\nProduzione.\nIl film fu prodotto dalla Emanuel Cohen Productions (con il nome Major Pictures Corp.). Venne girato ai General Service Studios - 1040 N. Las Palmas, Hollywood, Los Angeles\nDistribuzione.\nDistribuito dalla Paramount Pictures, usc\u00ec nelle sale cinematografiche USA il 18 novembre 1936 dopo essere stato presentato in prima il 13 novembre."}
{"id": "4367893", "revid": "738436", "url": "https://it.wikipedia.org/wiki?curid=4367893", "title": "HaShem", "text": ""}
{"id": "4367894", "revid": "287204", "url": "https://it.wikipedia.org/wiki?curid=4367894", "title": "Episodi de La piccola moschea nella prateria (seconda stagione)", "text": "La seconda stagione della serie televisiva La piccola moschea nella prateria \u00e8 andata in onda in Canada su CBC Television dal 3 ottobre 2007 al 5 marzo 2008.\nIn Italia \u00e8 stata trasmessa in prima tv su Rai 1 dal 21 luglio 2012 al 2 settembre 2012."}
{"id": "4367896", "revid": "217591", "url": "https://it.wikipedia.org/wiki?curid=4367896", "title": "Concattedrale di Taranto", "text": ""}
{"id": "4367897", "revid": "1005847", "url": "https://it.wikipedia.org/wiki?curid=4367897", "title": "Donato Pafundi", "text": "Biografia.\nDonato Pafundi nasce a Pietragalla in provincia di Potenza.Si laurea in giurisprudenza, in seguito svolger\u00e0 l'attivit\u00e0 di Magistrato, \u00e8 stato eletto Senatore per la IV legislatura della Repubblica Italiana nella regione Basilicata tra le file della Democrazia Cristiana, inoltre \u00e8 stato eletto anche presidente della Commissione parlamentare Antimafia (1963-1968).\nMuore il 16 settembre 1973."}
{"id": "4367898", "revid": "212348", "url": "https://it.wikipedia.org/wiki?curid=4367898", "title": "Galaxy Group", "text": ""}
{"id": "4367900", "revid": "212348", "url": "https://it.wikipedia.org/wiki?curid=4367900", "title": "Il Piccolo Coro di Lilly", "text": ""}
{"id": "4367901", "revid": "212348", "url": "https://it.wikipedia.org/wiki?curid=4367901", "title": "Angelo e il gruppo clown", "text": ""}
{"id": "4367902", "revid": "697352", "url": "https://it.wikipedia.org/wiki?curid=4367902", "title": "I ragazzi di Remi", "text": ""}
{"id": "4367906", "revid": "697352", "url": "https://it.wikipedia.org/wiki?curid=4367906", "title": "La banda dei bucanieri", "text": ""}
{"id": "4367909", "revid": "287204", "url": "https://it.wikipedia.org/wiki?curid=4367909", "title": "Episodi de La piccola moschea nella prateria (terza stagione)", "text": "La terza stagione \u00e8 andata in onda in Canada su \"CBC Television\" dal 1\u00ba ottobre 2008 al 31 marzo 2009.\nIn Italia il primo episodio \u00e8 stato trasmesso in prima tv su Rai 1 il 2 settembre 2012. La serie \u00e8 poi stata sospesa, ed \u00e8 ripresa su Rai Premium dal 21 dicembre 2012 al 3 gennaio 2013."}
{"id": "4367910", "revid": "738436", "url": "https://it.wikipedia.org/wiki?curid=4367910", "title": "70 Nazioni", "text": ""}
{"id": "4367921", "revid": "953703", "url": "https://it.wikipedia.org/wiki?curid=4367921", "title": "Marco Paracchini", "text": "Ha scritto e diretto opere audiovisive dall\"entertainment\" all\"educational \"lavorando e/o collaborando con case di produzione e agenzie di pubblicit\u00e0 (2005/oggi). Ha inoltre scritto e diretto numerosi cortometraggi (1994/2019), alcuni dei quali premiati in festival nazionali (per \"L'audace viaggiatore\" \u00e8 stato premiato direttamente dal regista Abel Ferrara). Suo anche un documentario biografico su Gabriella Ferri. Ha sostenuto l'ENPA nazionale con il cortometraggio \"Giulia\" (con la partecipazione straordinaria di Massimo Corvo 2010) e l'ENPA di Novara con il libro \"Animali, a chi?\" (AAVV).\nAll'attivit\u00e0 di regista affianca quella di Docente Accademico (nelle discipline di Regia; Storytelling Transmediale; Teoria e Tecnica del Cinema) presso l'Accademia di Belle Arti di Novara (corsi diurni) e lo IED Milano (corsi serali). Come \"esperto esterno\" ha collaborato con il Liceo Cavour di Torino e con l'ITI Omar di Novara. Ha tenuto corsi anche in biblioteche e scuole medie sempre nell'ambito dello storytelling.\nNell'ambito editoriale ha scritto molteplici opere: \u00e8 l'unico autore italiano ad aver inventato un profiler giapponese (Kenzo Tanaka, vedere la sezione Opere editoriali) ed \u00e8 l'unico autore italiano ad aver affrontato, nel 2012, il cinquantesimo anniversario sulla cinematografia di 007.\nBiografia.\nMentre studia per conseguire il diploma in ragioneria si iscrive a un corso annuale di recitazione cinematografica nella citt\u00e0 natale (C.I.T.A. - 1992). Conseguita la maturit\u00e0 prosegue la formazione cinematografica dapprima presso una scuola cinematografica ligure (percorso fermato dalla leva militare obbligatoria - Genova 1997), successivamente presso un corso di cinematografia a Milano (Regia, Sceneggiatura e Recitazione - 1999). Nel 2000 consegue il Master di Filmmaking presso la New York Film Academy.\nTornato in Italia comincia la gavetta su alcuni set audiovisivi legati ad \"advertising film non-profit\", cominciando a produrre cortometraggi amatoriali: il cortometraggio \"L'Ultimo Giorno\" viene distribuito a livello nazionale e successivamente trasmesso su Coming Soon TV, Odeon TV e Arcoiris TV, (2003). Dopo diverse esperienze come aiuto regista, approda a Milano in veste di regista free-lance, firmando audiovisivi promozionali di brand nazionali e non (Nestl\u00e8, Cond\u00e9 Nast, Muster &amp; Dikson, Mondadori), eventi (Macef - Fiera Milano, More \u2013 Fiera del Gioiello, \"Vanity Fair\", \"Architectural Digest\"), alternandoli a produzioni indipendenti di film brevi, riconosciuti a livello nazionale: \"Il protocollo sabbia\", oltre ad essere finalista in molte kermesse, viene selezionato e distribuito su DVD, insieme ad altri autori, con la rivista \"Best Movie\" (settembre 2007). Negli stessi anni e in quelli successivi firma web format, video aziendali, documentari e cortometraggi.\nDal 2006 insegna regia e comunicazione cinematografica presso l'Accademia di belle arti legalmente riconosciuta di Novara. Dal 2008 comincia anche l'attivit\u00e0 di \"ghost-writer\" sino ad approdare, nel 2011, all'editoria nazionale in veste di scrittore di saggi e narrativa gialla. Ha pubblicato alcune opere editoriali utilizzando tutte le forme disponibili (tradizionale/su invito, a doppio binario e \"book on demand\" - anche sotto pseudonimo) ed \u00e8 il primo autore italiano ad aver creato un investigatore privato giapponese (nell'editoria riconosciuta) con \"Le indagini di Kenzo Tanaka\", \"Il Numero 4\" e \"Il Mutilatore\" (novembre 2020).\nFilmografia.\nBiofilmografia parziale:"}
{"id": "4367922", "revid": "454774", "url": "https://it.wikipedia.org/wiki?curid=4367922", "title": "Chiesa di San Martino (Ypres)", "text": ""}
{"id": "4367924", "revid": "380654", "url": "https://it.wikipedia.org/wiki?curid=4367924", "title": "SoCal Uncensored", "text": "SoCal Uncensored (noti anche con l'acronimo SCU, Bad Influence (2012-2014), The Addiction (2014-2017)) \u00e8 stato un tag team e trio di wrestling attivo tra il 2012 e il 2021, , formato da Christopher Daniels, Frankie Kazarian e Scorpio Sky. In passato Daniels e Kazarian hanno lottato anche per la Total Nonstop Action Wrestling, nella Ring of Honor, nel circuito indipendente e nella All Elite Wrestling.\nStoria.\nOrigini (2011).\nInizialmente Daniels e Kazarian facevano parte della stable Fortune. Kazarian era uno dei membri fondatori della stable insieme ad AJ Styles nel 2010, mentre Daniels torn\u00f2 in TNA e si un\u00ec ai Fortune nel 2011 a dare manforte nel feud contro gli Immortal. Dopo qualche mese a Destination X Daniels affronta Styles perdendo.\nDopo alcune settimane Daniels chiede la rivincita a Styles, che gli viene concessa il 1\u00ba settembre durante una puntata di \"Impact Wrestling\", vincendo grazie ad un errore di AJ. Dopo il match Daniels si rifiuta di stringere la mano a Styles cominciando il processo che lo porter\u00e0 ad essere heel. Il turn heel si concretizza il 22 settembre quando dopo una rissa, sedata proprio da Kazarian, tra Styles e Daniels, quest'ultimo colpisce AJ con un calcio nelle parti basse e lasciando i Fortune.\nViene annunciato che per Bound for Glory Christopher Daniels ed AJ Styles si affronteranno in un \"I Quit\" match. Il match viene vinto da Styles dopo che minaccia Daniels con un cacciavite. Successivamente Daniels entra in una breve rivalit\u00e0 con Rob Van Dam dopo che quest'ultimo salva Styles da un tentato colpo di cacciavite di Daniels. Questo feud porter\u00e0 a Daniels due sconfitte in pay-per-view.\nWorld Tag Team Champions of the World (2012).\nIl 5 gennaio 2012 a \"Impact Wrestling\" Daniels riprende il feud con AJ Styles e riesce a convincere Kazarian a tradire AJ, ponendo di fatto fine a ci\u00f2 che rimaneva dei Fortune. Il 9 febbraio a \"Impact Wrestling\" Daniels batte Styles con l'aiuto di un riluttante Kazarian. Daniels e Kazarian perdono il 18 marzo a Victory Road in un match contro Styles e Mr. Anderson. Il 15 aprile a Lockdown i due team si trovano opposti nel classico Lethal Lockdown, dove il team capitanato da Garett Bischoff, del quale fanno parte anche Styles e Anderson, sconfigge il team capitanato da Eric Bischoff, che vede in squadra tra gli altri anche Daniels e Kazarian.\nDopo Lockdown Daniels e Kazarian mettono gli occhi sui TNA World Tag Team Championships, detenuti da Samoa Joe e Magnus, attaccandoli ad \"Impact\". Il 10 maggio Kazarian dichiara che inizialmente si \u00e8 schierato con Daniels per proteggere AJ Styles ed impedire che il Fallen Angel rivelasse a tutti il segreto del Phenomenal One, e che tuttavia aveva cambiato idea quando ha scoperto lui stesso il segreto. Daniels ha poi rivelato che il segreto di AJ era una relazione segreta con la presidente della TNA Dixie Carter. Tre giorni dopo a Sacrifice Daniels e Kazarian si laureano per la prima volta TNA World Tag Team Champions sconfiggendo Samoa Joe e Magnus. Pi\u00f9 tardi quella sera interferiscono nel match tra AJ Styles e Kurt Angle costando la vittoria a Styles, ma venendo poi cacciati dallo stesso Angle.\nIl 31 maggio Styles batte Daniels in un grudge match, seguito da una rissa che vede contrapposti Kaz e Daniels contro Styles e Angle, interrotta dalla messa in onda di una conversazione telefonica tra Styles e Dixie Carter. Il 10 giugno Kaz e Daniels perdono i titoli di coppia a favore di Angle e Styles.\nSuccessivamente AJ Styles e Dixie Carter provano che non c'\u00e8 alcuna relazione sentimentale tra loro, coinvolgendo Claire Lynch, una donna incinta che AJ e Dixie stavano aiutando a disintossicarsi. La settimana successiva Kazarian da segni di astio verso Daniels, sostenendo di essere stato ingannato. Tuttavia nel main event Kazarian rivela di essere ancora dalla parte di Daniels colpendo AJ con una sedia e riconquistando i titoli di coppia. Subito dopo la conquista Daniels ammette che avevano mentito sulla relazione tra Styles e la Carter, ma che in realt\u00e0 AJ \u00e8 il padre del bambino che Claire sta aspettando. L'8 luglio a Destination X AJ Styles sconfigge Daniels in un last man standing match. L'8 agosto il team comincia farsi chiamare \"The World Tag Team Champions of the World\" e sconfigge il team di Garett Bischoff e Devon nella prima difesa titolata. La settimana successiva AJ Styles sconfigge Daniels in un match valido per le Bound for Glory Series, vincendo anche un test di paternit\u00e0, che rivela che Claire non \u00e8 mai stata incinta e che era tutto un piano di Daniels e Kazarian. Il 6 settembre i \"WTTCOTW\" mantengono i titoli di coppia dall'assalto di Chavo Guerrero Jr. e Hernandez. Tre giorni dopo a No Surrender i campioni mantengono contro AJ Styles e Kurt Angle. A Bound for Glory i titoli passano di mano a Chavo Guerrero, Jr. e Hernandez in un match a tre squadre che vedeva coinvolti anche Angle e Styles. A Turning Point gli ex \"World Tag Team Champions of the World\" perdono il loro rematch contro Guerrero ed Hernandez. A Final Resolution Daniels e Styles si affrontano in quello che viene pubblicizzato come il loro ultimo incontro. Daniels batte Styles con la Styles Clash, la mossa finale di AJ.\nRin Of Honor.\nNel 2014 Daniels e Kazarian debuttarono come team in Ring of Honor (per Daniels si \u00e8 trattato di un ritorno), vincendo gli ROH World Tag Team Championship per due volte (la prima contro i reDRagon e la seconda contro i War Machine) e Daniels vinse l'ROH World Championship. Verso la fine del 2017 debutt\u00f2 Scorpio Sky formando il trio che divenne famoso anche grazie alla webserie degli Young Bucks \"Being The Elite\". I tre vinsero gli ROH World Six-Man Tag Team Championship e in seguito Sky e Kazarian vinsero i titoli di coppia. Lasciarono la ROH dopo Final Battle 2018.\nAll Elite Wrestling.\nNel 2019 i tre, assieme agli Young Bucks, Kenny Omega, Cody Rhodes e Adam Page, entrarono a far parte della neonata All Elite Wrestling. Scorpio Sky abbandona il trio facendolo diventare un duo.\nNella puntata di \"Dynamite\" del 12 maggio 2021 i SCU perdono un match titolato contro gli Young Bucks, e come da stipulazione, si sono sciolti definitivamente.\nNel wrestling.\nMosse finali in coppia\nMosse finali singole\nMusica d'ingresso\nTitoli e riconoscimenti.\nAll Elite Wrestling\nTotal Nonstop Action Wrestling\nRing of Honor"}
{"id": "4367934", "revid": "15756", "url": "https://it.wikipedia.org/wiki?curid=4367934", "title": "I migliori anni (sesta edizione)", "text": "La sesta edizione de I migliori anni va in onda dal 19 gennaio al 23 marzo 2013 per nove puntate in prima serata su Rai 1 e Rai HD con la conduzione di Carlo Conti e la partecipazione di Pamela Camassa e Nino Frassica. In diretta dallo Studio 5 della Dear di Roma con la scenografia disegnata da Mimma Aliffi e la regia di Maurizio Pagnussat.\nIl programma.\nQuest'edizione, dichiaratamente ispirata a \"Canzonissima\", storico programma RAI, prevede la gara fra otto cantanti fissi che eseguono una cover, mentre ognuno di loro (uno a settimana) ha modo di cimentarsi con un inedito. Le esibizioni sono votate da tre giurie: una giuria demoscopica composta da cento ragazzi in studio, un campione di cinquanta giurati in collegamento ogni puntata dalla sede RAI di una citt\u00e0 diversa e infine coloro che esprimono il voto sul sito internet ufficiale del programma (questi ultimi hanno un'intera settimana di tempo per votare).\nDettaglio delle puntate.\nPrima puntata.\nData: sabato 19 gennaio 2013\nOspiti: Massimo Ranieri, Keith Emerson, Dionne Warwick, Alberto Tadini, Bonnie Tyler, Adriano Pappalardo, Tot\u00f2, Gina Lollobrigida, Nino Buonocore, Baccara\nCanzonissima:\nInedito: Povia con \"Siamo italiani\"\nSeconda puntata.\nData: sabato 26 gennaio 2013\nOspiti: Patty Pravo, Righeira, Alphaville, Michele, Chic, Claudia Cardinale, Domenico Modugno, Los Marcellos Ferial, Arnold Schwarzenegger, Howard Jones, Michele Pecora\nCanzonissima:\nInedito: Luca Barbarossa con \"Barbera e champagne\"\nTerza puntata.\nData: sabato 2 febbraio 2013\nOspiti: Ornella Vanoni, Inger Nilsson, Electric Light Orchestra, Giuliano e i Notturni, Alighiero Noschese (che imita Brigitte Bardot), Homo Sapiens, Black, Sandra, Claudio Amendola, Silvana Pampanini\nCanzonissima:\nInedito: Mietta con \"Tutto in un attimo\"\nQuarta puntata.\nData: sabato 9 febbraio 2013\nOspiti: Orietta Berti, Anna Oxa, Francesco De Gregori, Limahl, London Beat, Valeria Rossi, David Soul e Paul Michael Glaser, Alessandro Siani, Christian De Sica\nCanzonissima:\nInedito: Karima con \"Honey Moon\"\nQuinta puntata.\nData: sabato 23 febbraio 2013\nOspiti: Al Bano, Gino Paoli, Mick Hucknall, Dado Moroni, Patrick Juvet, Mungo Jerry, Syria, Gabriele Cirilli, Sandra Milo\nCanzonissima:\nSesta puntata.\nData: sabato 2 marzo 2013\nOspiti: Peppino Di Capri, Pooh, Fiordaliso, Viola Valentino, Il Volo, Raimondo Vianello, Ugo Tognazzi, Jimmy Bo Horne, F.R. David, Enzo Decaro, Lino Banfi\nCanzonissima:\nInedito: Paola &amp; Chiara con \"Stai dove sei\"\nSettima puntata.\nData: sabato 9 marzo 2013\nOspiti: Marcella Bella, Little Tony, Gigi D'Alessio, Lucio Battisti, Nik Kershaw, Rocco Granata, Pippo Baudo, Raoul Bova\nCanzonissima:\nInedito: Alexia con \"Io no\"\nOttava puntata.\nData: sabato 16 marzo 2013\nOspiti: Renato Zero, Matia Bazar, Dik Dik, Gianni Pettenati, Maggie Reilly, Rosanna Fratello, Jim Diamond\nCanzonissima:\nInedito: Marco Masini con Io ti volevo\nNona puntata.\nData: sabato 23 marzo 2013\nOspiti: Iva Zanicchi, Gilbert O'Sullivan, Drupi, Claudio Bisio, Ugo Tognazzi, Nek, Elisabetta Viviani, Gibson Brothers, Kid Creole &amp; The Coconuts\nCanzonissima - Finale:\nInedito: Enrico Ruggeri con \"Diverso dagli altri\". \nVincitore di Canzonissima: Marco Masini con \"Cosa rester\u00e0 degli anni '80\""}
{"id": "4367945", "revid": "3831", "url": "https://it.wikipedia.org/wiki?curid=4367945", "title": "Chiesa di Santo Ildefonso", "text": ""}
{"id": "4367953", "revid": "55476949", "url": "https://it.wikipedia.org/wiki?curid=4367953", "title": "Front-Side Bus", "text": ""}
{"id": "4367963", "revid": "256896", "url": "https://it.wikipedia.org/wiki?curid=4367963", "title": "Ente Foreste della Sardegna", "text": ""}
{"id": "4367964", "revid": "256896", "url": "https://it.wikipedia.org/wiki?curid=4367964", "title": "Riserva di Monte Arcosu", "text": ""}
{"id": "4367969", "revid": "1442080", "url": "https://it.wikipedia.org/wiki?curid=4367969", "title": "Jos\u00e9 Mar\u00eda Vargas Vila", "text": "Fu anche giornalista, attivista politico e diplomatico. \u00c8 considerato tra i pi\u00f9 controversi scrittori della sua epoca, a causa della sua ostilit\u00e0 nei confronti del clero, della societ\u00e0 conservatrice e dell'imperialismo praticato dagli Stati Uniti.\nBiografia.\nLa giovinezza.\nIn giovent\u00f9 si alterna tra il lavoro di maestro, che esercita in numerosi posti compresa la capitale Bogot\u00e0, e il mestiere del soldato, partecipando alle guerre civili sotto il comando di Santos Acosta e Daniel Hern\u00e1ndez, comandanti delle truppe liberali radicali. Nel 1884 pubblica su una rivista il suo primo racconto breve, \"Recuerdos de mi primera comuni\u00f3n\" (ricordi della mia prima comunione). Nel 1885 le truppe liberali radicali per cui parteggia attivamente vengono sconfitte. Nel 1886, temendo di essere arrestato e giustiziato, attraversa la frontiera con il Venezuela e si stabilisce in una cittadina nei pressi del confine, Rubio. Nel 1894 viene espulso anche dal Venezuela e si trasferisce a New York. Oltre alla carriera di letterato, intrapresa fin dal 1887 con la pubblicazione di \"Aura o las violetas\", fonda o cofonda numerose riviste, tra le quali spiccano \"l'Eco Andino\" e \"Los Refractarios\".\nIn Europa.\nNel 1898 il presidente dell'Ecuador lo nomina Ambasciatore presso la Santa Sede vaticana, e lui si trasferisce a Roma. Nonostante abbia accettato l'incarico nutre un profondo rancore verso la chiesa romana. L'ostilit\u00e0 \u00e8 ricambiata dalle autorit\u00e0 del Vaticano, a causa di alcune pubblicazioni in cui Vargas Vila assume posizioni estremamente critiche, se non direttamente offensive, nei confronti delle gerarchie ecclesiastiche.\nUno degli atti pi\u00f9 apertamente polemici compiuti durante il suo mandato a Roma avviene quando rifiuta di inginocchiarsi di fronte al Papa, giustificando il gesto con le parole \"io non piego le ginocchia di fronte a nessun mortale\". Nel 1900 pubblica a Roma la sua controversa novella \"Ibis\" e visita l'esposizione universale di Parigi; durante questo viaggio conosce il poeta nicaraguense Rub\u00e9n Dar\u00edo che, colpito, scriver\u00e0 dell'incontro. Il suo incarico romano non dura a lungo; dal 1904 \u00e8 prima a Parigi, quindi a Madrid e poi di nuovo a Parigi, fino a quando si trasferisce in pianta stabile in Spagna, a Barcellona. In Sudamerica torner\u00e0 molto raramente, perch\u00e9 si sente invecchiato, la terra nat\u00eca gli pare lontana nei fatti, anche se non nell'affetto e nell'ardore degli scritti; soprattutto, \u00e8 sgradito a molti governi e denigrato dagli intellettuali vicini alle posizioni dei suoi nemici.\nGli ultimi anni, la morte e la sepoltura.\nNel 1923 compie l'ultimo viaggio in Sudamerica, trascrivendo le sue memorie in un diario che sar\u00e0 pubblicato col titolo \"Odisea rom\u00e1ntica. Diario de viaje a la Rep\u00fablica Argentina\". Per un certo periodo, vive a Cuba assieme al figlio adottivo. Tornato in Spagna prosegue la sua attivit\u00e0 di letterato, ma la salute precaria gli impedisce di viaggiare spesso. La consapevolezza della fine imminente lo accompagna per alcuni anni, finch\u00e9 la morte non arriva, nel 1933, a Barcellona, sua residenza spagnola. Nelle volont\u00e0 testamentarie dichiara di voler essere sepolto in Spagna. Nel 1981 le sue ultime volont\u00e0 saranno ignorate: in un impeto di orgoglio nazional-culturale, la sua salma viene traslata in Colombia e sepolta nel Cimitero Centrale di Bogot\u00e0: una celebrazione tardiva che avviene quando la sua figura di letterato, e soprattutto di uomo, \u00e8 riabilitata dalla scomparsa del contesto storico che l'aveva messo al bando tramite l'ostilit\u00e0 del potere politico e delle \u00e9lite culturali conservatrici. Eppure sar\u00e0 di nuovo dimenticato:\nL'uomo e il letterato.\nL'ostilit\u00e0 verso i conservatori, il clero e gli Stati Uniti.\nVargas Vila cresce in una Bogot\u00e0 ottocentesca molto diversa dalla popolosa metropoli dei giorni nostri. La citt\u00e0 \u00e8 un insieme disordinato di quartieri modesti e cenciosi, con le case accatastate a ridosso dei trenta campanili delle chiese coloniali, le strade sono popolate da contadini nullatenenti e vecchie donne rese vedove dalle guerre civili. \u00c8 questo contesto ad alimentare l'odio di Vargas Vila nei confronti delle prepotenze quotidiane e del disinteresse dei conservatori benestanti; sempre in questo contesto matura l'avversione per un clero che, come capitato in altri luoghi e in altri tempi, si interessa ben poco delle questioni di fede, limitandosi ad utilizzarla per i propri scopi. Del resto, la povert\u00e0 nella Bogot\u00e0 dell'800 \u00e8 molto diffusa e appartenere alla Chiesa \u00e8 un modo per garantirsi un certo benessere, vocazione o non vocazione. Gli Stati Uniti, invece, con la loro invadenza politica, economica e militare sono colpevoli di condizionare, destabilizzare e mantenere in un ruolo subalterno, di conseguenza impoverendole, le nazioni ispanofone del continente americano.\nLo scrittore appassionato e l'uomo schivo e solitario.\nA fronte della passione infusa nelle sue opere, Vargas Vila era un uomo schivo, taciturno, solitario. \u00c8 difficile stabilire quanto fosse schivo per vocazione, quanto per l'isolamento culturale a cui era soggetto in Sudamerica e quanto, nel delineare la sua figura di uomo, abbiano inciso le descrizioni ripetutamente denigratorie dei suoi detrattori. \nEcco come lo descrisse il letterato Claudio de Alas dopo un incontro avvenuto a New York nel 1904:\nCollegamenti esterni.\nRisorse online su Jos\u00e9 Mar\u00eda Vargas Vila:"}
{"id": "4367970", "revid": "767487", "url": "https://it.wikipedia.org/wiki?curid=4367970", "title": "Una storia dei nostri giorni", "text": "Una storia dei nostri giorni (\"Attention bandits!\") \u00e8 un film del 1986 diretto da Claude Lelouch."}
{"id": "4367971", "revid": "125863933", "url": "https://it.wikipedia.org/wiki?curid=4367971", "title": "Un uomo, una donna oggi", "text": "Un uomo, una donna oggi (\"Un homme et une femme : 20 ans d\u00e9j\u00e0\") \u00e8 un film del 1986 diretto da Claude Lelouch, sequel del film risalente a vent'anni prima \"Un uomo, una donna\".\nTrama.\nAnne Gauthier e Jean-Louis Duroc si incontrano di nuovo dopo vent'anni, lei diventata produttrice cinematografica e lui organizzatore di rally. Scoprono di amarsi ancora una volta ma che il tempo separa - davvero - quelli che si amano.\nNote.\nL'opera \u00e8 il seguito del film Un uomo, una donna (\"Un homme et une femme\") del 1966, sempre di Lelouch, e che ebbe un grande successo di pubblico.\nNel 2019 il regista gira un nuovo capitolo della storia di Anne e Jean-Louis, sempre coi medesimi interpreti (Anouk Aim\u00e9e e Jean-Louis Trintignant, intitolato \"I migliori anni della nostra vita\"."}
{"id": "4367972", "revid": "767487", "url": "https://it.wikipedia.org/wiki?curid=4367972", "title": "Tornare per rivivere", "text": "Tornare per rivivere (\"Partir, revenir\") \u00e8 un film del 1985 diretto da Claude Lelouch."}
{"id": "4367973", "revid": "767487", "url": "https://it.wikipedia.org/wiki?curid=4367973", "title": "\u00c9dith et Marcel", "text": "\u00c9dith et Marcel \u00e8 un film del 1983 diretto da Claude Lelouch."}
{"id": "4367974", "revid": "8596", "url": "https://it.wikipedia.org/wiki?curid=4367974", "title": "Un uomo e una donna vent'anni dopo", "text": ""}
{"id": "4367978", "revid": "287204", "url": "https://it.wikipedia.org/wiki?curid=4367978", "title": "Camera dei pari", "text": ""}
{"id": "4367979", "revid": "247222", "url": "https://it.wikipedia.org/wiki?curid=4367979", "title": "Broglia di Chieri", "text": ""}
{"id": "4367980", "revid": "228587", "url": "https://it.wikipedia.org/wiki?curid=4367980", "title": "House of Lords (disambigua)", "text": ""}
{"id": "4367981", "revid": "247222", "url": "https://it.wikipedia.org/wiki?curid=4367981", "title": "Dacriociti", "text": ""}
{"id": "4367983", "revid": "247222", "url": "https://it.wikipedia.org/wiki?curid=4367983", "title": "Ente Bacini di Genova", "text": ""}
{"id": "4367987", "revid": "70647", "url": "https://it.wikipedia.org/wiki?curid=4367987", "title": "Onalethata Thekiso", "text": ""}
{"id": "4368006", "revid": "1495243", "url": "https://it.wikipedia.org/wiki?curid=4368006", "title": "Offuscamento (disambigua)", "text": ""}
{"id": "4368007", "revid": "14691", "url": "https://it.wikipedia.org/wiki?curid=4368007", "title": "Offuscatore", "text": ""}
{"id": "4368016", "revid": "15756", "url": "https://it.wikipedia.org/wiki?curid=4368016", "title": "Cigoli (San Miniato)", "text": "Cigoli \u00e8 una frazione del comune italiano di San Miniato, nella provincia di Pisa, in Toscana.\nTrae le sue antiche origini dal \"Castrum de Ceulis\", antico castello medioevale appartenente al distretto di San Miniato, attestate da alcuni diplomi lucchesi (diocesi dalla quale Cigoli \u00e8 dipesa fino al 1622, per poi essere annesso a quella di San Miniato) risalenti al 1073.\nFonti provenienti dallo stesso archivio arcivescovile attestano la presenza dell'importante fortilizio di \"Ceule\" nel 1191, divenuto poi libero comune e destinato al controllo della media valle dell'Arno fino al 1724, anno in cui venne annesso a quello di San Miniato al Tedesco.\n\u00c8 stato oggetto di aspre battaglie di conquista tra pisani e fiorentini per diversi secoli. Cigoli \u00e8 inoltre storicamente importante per aver dato i natali al famoso pittore e architetto Lodovico Cardi che per tal motivo ottenne lo pseudonimo de \"Il Cigoli\" e per essere la sede di uno fra i pi\u00f9 importanti e venerati santuari della Toscana, il Santuario della Madonna Madre dei Bambini. Inoltre a Cigoli nacque anche il duca di Milano Francesco Sforza.\nGeografia fisica.\nIl nucleo storico del borgo si estende su un colle dominante la piana dell'Arno, a 114 \u00a0m.s.l., con un impianto urbanistico medioevale intatto. L'abitato si sviluppa lungo le tre strade comunali contigue di via Giuseppe Gori, via Fiume e via Francesco Sforza.\nLa posizione \u00e8 particolarmente strategica per il controllo dei principali assi viari e fluviali della zona, dalla via Francigena alla via Pisana, e dall'Arno all'Egola. Tutti i lati del colle sono dominati dalle terre agricole utilizzate prevalentemente, oggi come secoli fa, nella coltivazione della vite e dell'olivo. Inoltre le colline cigolesi fanno parte del comprensorio tartufigeno del tartufo bianco delle colline sanminiatesi.\nStoria.\nLe origini.\nIl borgo di Cigoli trae le sue origini dal vicino villaggio di Fabbrica di Cigoli, il quale, a causa della mancanza di documenti ufficiali, si presume fosse posto presso una piccola collina a sinistra della strada che conduce a Pisa, a pochi metri dall'attuale Cigoli, in una localit\u00e0 detta ancora oggi Pieve vecchia dove sorse, nel XVI secolo, una villa di propriet\u00e0 prima della nobile famiglia Pesciolini di Pisa, poi dei Baroni Sonnino, e che porta tuttora il nome di Castelvecchio.\nIl villaggio di Fabbrica di Cigoli e la sua pieve dei SS. Giovanni Battista e Saturnino, vengono citati in tre antiche pergamene dei secoli VIII e IX, appartenenti alla diocesi di Lucca, dalla quale dipendeva tutto il territorio nei dintorni di San Miniato. La prima, risalente al 770 \u00e8 relativa alla conferma di una donazione che alcuni anni prima il prete Liutprando, figlio di Pertulo da Fabbrica, aveva fatto alla Chiesa di S. Dalmazio, da parte del Vescovo di Lucca Peredeo.\nLa seconda risalente all'anno 859, contiene l'atto di locazione di una casa colonica sita in Fabbrica di Cigoli, di propriet\u00e0 del pisano Donato Ebreo.\nAl 907 risale la terza pergamena, attestante la costituzione da parte di Pietro II Vescovo di Lucca del prelato Domenico come pievano dei SS. Giovanni Battista e Saturnino \u201cin loco et finibus Fabricae\u201d.\nLa pieve di Fabbrica era situata nella piana del torrente Egola, nell'attuale via San Giovanni Battista, in localit\u00e0 Molino d'Egola, e ancora oggi \u00e8 possibile scorgere alcuni resti delle vecchie mura in pietra all'interno di una abitazione, le quali si ritengono appartenenti all'antica torre campanaria.\nDal X al XIII secolo.\nIl \"Castrum de Caulis\", o \"Ciculum\", nei primi anni del 1000 d.c., era un castello fortificato che dominava la media valle del fiume Arno,\n\u201cIl Castelvecchio di Cigoli siede sopra una collina marnosa che propagasi a ponente di quelle di San Miniato, a cavaliere della strada regia postale Livornese, noto per essere stato la patria ed aver dato il soprannome \"da Cigoli\" al celebre pittore Ludovico Cardi\u201d.\nLe prime notizie riguardo al castello di Cigoli sono contenute all'interno di alcuni Diplomi Lucchesi, riguardanti l'attivit\u00e0 di due giureconsulti, Fulgardo e Rodulfo da Leporaja (odierna Ponte a Egola) notari e giudici ordinari delle cause, che gi\u00e0 nel 1073 assistevano alla corte della contessa Matilde, marchesa di Toscana ed erano nativi di Cigoli.\nAltre notizie risalgono al 1191 e sono relative ad un documento rogato a Lucca sui castelli minori del territorio sanminiatese: Stibbio, Leporaja e ed anche \"Ceule\". A Cigoli, nome con il quale oggi \u00e8 denominato il borgo, si \u00e8 arrivati progressivamente, partendo dall'arcaico \"Ceuli\" o de \"Ceulis\" passando, in seguito ad uno sviluppo della lingua e delle sue inflessioni locali, al \u201cCivoli\u201d fiorentino, o al pi\u00f9 aperto \"Cevoli\" pisano. Fino al XV secolo col termine \u201cCevoli\u201d veniva indicato il paese Cevoli di S. Michele della pieve di Fabbrica, che si distingueva dall'omonimo Cevoli di San Pietro della pieve di Sovigliana (sempre nel territorio appartenente alla diocesi di Lucca) soltanto per la denominazione della sua chiesa. Il termine \u201cCigoli\u201d apparir\u00e0 definitivamente per la prima volta nel 1466 in un documento lucchese riguardante il resoconto di una visita pastorale da parte del Vescovo.\nCigoli subir\u00e0 un radicale cambiamento, da piccolo castello nel XII secolo, diverr\u00e0 successivamente un fortilizio importante, molto ambito tra pisani e fiorentini per la sua posizione di dominazione su tutta la media valle dell'Arno. Ancora oggi il borgo mantiene intatte le mura di difesa del castello.\nAlla stessa epoca risale la chiesa interna al castello, intitolata a San Michele Arcangelo, la quale viene citata nella bolla di Papa Celestino III del 1194, indirizzata al preposto del borgo di S. Genesio a Vico Vallari (l'odierna vicina localit\u00e0 La Scala), e contenente l'elencazione di tutte le chiese sottoposte alla pieve dei SS. Giovanni Battista e Saturnino (pieve di particolare importanza visto che risultava essere una tra le pi\u00f9 antiche della diocesi di Lucca), a Fabbrica di Cigoli, dalla quale dipendevano molte altre parrocchie della bassa val d'Egola.\nDall'estimo diocesano lucchese compilato nel 1260, risultava che il piviere della Fabbrica di Cigoli abbracciava ben diciotto chiese suffraganee: oltre alle varie S. Lucia a Montebicchieri, S. Bartolomeo a Stibbio, S. Michele nel Castello di Cigoli, S. Pietro a Vinozzo, S. Salvatore in Piaggia, S. Michele a Mugnano, S. Donato a Mugnano, S. Pietro a Gozzano o Nozzano, SS. Romano e Matteo a S. Romano, SS. Stefano e Lucia a Scoccolino, S. Jacopo a Villa S. Albino, S. Pietro a Montalto, S. Maria Maddalena a Puticciano, S. Maria a Soffiano, S. Martino a Ventignano, S. Maria della Neve e Fibbiastri, la chiesa del Monastero di S. Gonda[8], erano presenti anche le due chiese di Cigoli, quella del Castello intitolata a San Michele S. Michaelis de castro de Ceuli e S. Andrea in Bacoli, \"S. Andree de Bacula\", le quali, insieme alle vicine pievi di Montebicchieri, Stibbio, Scoccolino, Fibbiastri, erano chiese parrocchiali.\nSempre allo stesso periodo risalgono le prime notizie riguardanti la Badia di S. Gonda o \"Gioconda\" del Castello di Cigoli. Era una piccola Badia sede di una comunit\u00e0 di monaci Camaldolesi nella quale era presente anche un piccolo ospedale, e posizionata sulla strada principale per Pisa alla destra del rio di Bacoli, sotto il colle di Cigoli, nella cui parrocchia \u00e8 compresa. Appare citata in alcuni documenti del XIII secolo tra i quali anche una Bolla del 1258 del Pontefice Alessandro IV attraverso la quale venivano concessi amplissimi privilegi all'ordine Camaldolese.\nDal XIV al XIX secolo.\nCome tutti i castelli posti sulla valle dell'Arno anche Cigoli, appartenente all'allora potesteria di San Miniato, ed entrambe di parte guelfa fu teatro delle cruente battaglie tra i fiorentini, guelfi, e i pisani, irremovibili ghibellini.\nDal Diario di Ser Giovanni di Lemmo da Comignoli, notaro dei Priori di San Miniato si evince che i pisani conquistarono una prima volta Cigoli nel settembre 1313, ma subito dopo abbandonarono il Castello che ritorn\u00f2 in mano ai sanminiatesi.\nNel febbraio 1315 a Napoli, alla presenza di Re Roberto, fu stipulata la pace fra i sindaci di Pisa, Firenze, Siena e Lucca, che per\u00f2 ebbe breve durata a causa della clausola secondo la quale fossero restituiti ai sanminiatesi tutti quei castelli e terre che gi\u00e0 possedevano prima dell'arrivo dell'imperatore Enrico VII.\nLa dominazione pisana.\nSuccessivamente, nel febbraio del 1316 i pisani, dopo aver saccheggiato molte abitazioni a Cigoli e quasi tutti i paesi fino ad Empoli, nel tornare a Pisa furono assaliti e sconfitti dai sanminiatesi e dai cigolesi nella piana sotto S. Lucia a Scoccolino (l'odierna San Miniato Basso). Ma nell'aprile del 1316 Uguccione part\u00ec da Pisa con un esercito di quattromilacinquecento soldati conquistando con facilit\u00e0 i principali castelli del valdarno inferiore: la torre di S. Romano, Stibbio, Poggio Rosso e Montalto. Cigoli riusc\u00ec a resistere fino al 29 aprile 1316 quando si arrese subendo il controllo diretto dei pisani, i quali vi posero come castellano, con l'autorit\u00e0 di Uguccione della Faggiola, il Barone de' Rustici.\nCostui, nel 1317, arriv\u00f2 a conquistare tutti i territori limitrofi fino al Monastero di Santa Chiara in San Miniato, ma i sanminiatesi e i cigolesi, rifugiati ormai da tempo in quelle zone, uscirono a combatterlo con un cos\u00ec grande impeto, che riportarono una netta vittoria.\nLa conquista sanminiatese.\nLa debolezza del castellano cigolese convinse i sanminiatesi a riconquistare il Castello di Cigoli, e proprio il giorno del 21 del luglio 1317 fu messo sotto assedio e riconquistato senza alcuno spargimento di sangue. Per questo motivo la vicenda venne considerata miracolosa, tanto da venire attribuito all'intercessione della Madonna. Questo fu l'episodio che diede inizio della devozione popolare verso l'immagine sacra della Vergine di Cigoli, e per questo, da quel giorno, in gran numero si recarono ad omaggiarla nell'oratorio del castello (l'odierna chiesa di S. Rocco, dove allora era custodita); come atto di riconoscenza nei suoi confronti, i sanminiatesi lasciarono liberi, tutti i ghibellini del comune che avevano fatto prigionieri.\nCigoli libero comune.\nIl Castello di Cigoli rimase aggregato al Comune di San Miniato fino al 1370, anno in cui la Repubblica di Firenze lo conquist\u00f2, e lo dichiar\u00f2 libero Comune a seguito dei patti e le convenzioni stipulate fra la Repubblica fiorentina e la citt\u00e0 di San Miniato.\nFu cos\u00ec che la Repubblica fiorentina invi\u00f2 a Cigoli un podest\u00e0, che l\u00ec doveva risiedere, e da quel momento furono assoggettati a tale amministrazione e giurisdizione anche i castelli di Montebicchieri e Stibbio e il villaggio di Leporaja.\nL'annessione a San Miniato.\nIl castello di Cigoli rimase comune autonomo fino ai tempi di Pietro Leopoldo I di Lorena, Granduca di Toscana, che nel 1774 fece confluire Cigoli sotto l'amministrazione del comune di San Miniato, il quale per\u00f2 dovette lottare con l'opposizione degli abitanti di Cigoli, che capeggiati dal parroco e dai possidenti locali cercarono, inutilmente, di mantenere la loro indipendenza. Successivamente l'annessione a San Miniato, a Cigoli rimase una supremazia territoriale molto influente, soprattutto nel ruolo rivestito dalla parrocchia, che si estendeva su un ampio territorio compreso tra l\u00b4Egola e all\u00b4Arno e che comprendeva parte delle attuali frazioni di La Catena, Ponte a Egola, San Donato (Romaiano) e San Romano. Tale situazione rimase inalterata fino alla creazione della nuova parrocchia di Ponte a Egola nel 1875, che suscit\u00f2 non poche polemiche tra queste popolazioni.\nLa seconda guerra mondiale e la lotta partigiana.\nCigoli fu importante per l'attivit\u00e0 partigiana sorta durante la seconda guerra mondiale, attraverso la quale divenne uno tra i pi\u00f9 importanti centri, del vald'arno inferiore, di aggregazione antifascista, tanto da esserle riconosciuta la regia della resistenza lungo tutta la valle dell'Arno. La figura preponderante fu sicuramente il cigolese Giuseppe Gori. Di origini umili, si guadagnava da vivere con la sua piccola attivit\u00e0 di calzolaio. Si distinse per avere osteggiato il regime durante il ventennio e durante gli anni della guerra credendo fermamente nei valori di libert\u00e0, uguaglianza e giustizia sociale, tanto da essere arrestato nel 1938 e condannato come oppositore politico dal Tribunale Speciale Fascista a 25 anni di carcere, da scontare a Portolongone, e nel quale contrasse la tubercolosi. Una volta liberato nel 1943, torn\u00f2 attivamente nella lotta partigiana fino al 1945, anno in cui, a soli 31 anni, mor\u00ec.\nGli anni del dopoguerra.\nCome nella maggior parte dei centri cittadini italiani, anche Cigoli risent\u00ec, negli anni immediati al secondo dopoguerra, delle conseguenze legate alla forte instabilit\u00e0 politica della compagine italiana, e fu vittima di innumerevoli vicende legate al terrorismo.\nIl pi\u00f9 significativo fu l'attentato del 23 luglio 1946, dove, all'et\u00e0 di 13 anni, perse la vita la piccola Maria Rosa Valori.\nL'attentatore gett\u00f2 dal piazzale della chiesa un ordigno rudimentale, quando molte persone erano poco sotto riunite per distrarsi al fresco, in via Fiume. In un primo momento furono accusati i militanti del partito comunista cigolese, in primo luogo Amelio Grossi, che venne arrestato, insieme a Nello Matteoli ed infine anche Eusebio Franceschi. Molti furono i testimoni ascoltati dai carabinieri, ma poi gli imputati furono tutti scarcerati.\nSuccessivamente ci fu una ferma presa di posizione da parte del Comune di San Miniato che accus\u00f2 elementi monarchico-fascisti di aver organizzato questo attentato contro civili inermi. Il movente, i mandanti e gli autori della strage sono ancora oggi sconosciuti, tanto da essere oggetto di continue discussioni e dibattiti.\nCigoli oggi.\nAncora oggi Cigoli vive secondo la sua storia, e i luoghi propositivi delle iniziative che la animano rimangono il Santuario e le diverse associazioni culturali e sportive presenti. Qui fa capo l'associazione Giuseppe Gori, che si occupa della realizzazione degli eventi di promozione e valorizzazione delle ricchezze enogastronomiche del territorio cigolese; il Comitato Gori, che invece ha come scopo quello di promuovere iniziative storico-culturali legate alle radici e agli eventi che hanno contraddistinto il borgo di Cigoli in passato; il consiglio Pastorale del Santuario, che si occupa dei festeggiamenti in onore della Madonna dei Bambini dal 13 al 21 luglio e del 6,7 e 8 dicembre e delle varie attivit\u00e0 annuali riguardanti il Santuario della Madre dei Bimbi; il gruppo parrocchiale dei Giovani Presepisti, che cura la realizzazione e la promozione del famoso presepe artistico di Cigoli; il gruppo Scout parrocchiale, che ha come scopo quello di organizzare eventi ludico-ricreativi che coinvolgono prevalentemente i bambini e i ragazzi della parrocchia di Cigoli e l'associazione dilettantistica polisportiva Oriberto Rosselli, la squadra di calcio che milita nel campionato dilettantistico toscano.\nMonumenti e luoghi d'interesse.\nIl santuario della Madonna Madre dei Bambini.\nIl monumento pi\u00f9 importante presente a Cigoli \u00e8 sicuramente il santuario della Madonna Madre dei Bambini o Madre dei Bimbi, noto anche come antica pieve di San Giovanni Battista, \u00e8 un santuario mariano situato nel punto pi\u00f9 alto della collina sulla quale sorge il borgo di Cigoli e appartenente alla diocesi di San Miniato.\nNella seconda met\u00e0 del XIII secolo si stabil\u00ec a Cigoli una comunit\u00e0 di frati Umiliati che scelse il punto dove gi\u00e0 sorgeva la chiesa del castello dedicata a San Michele. L'edificio \u00e8 stato ampliato nel corso del XVI secolo e dell'originale costruzione gotica rimane parte dell'abside poligonale e il campanile trecentesco, mentre la facciata \u00e8 del XIX secolo. All'interno sono visibili tracce di affreschi quattrocenteschi di scuola fiorentina e un tabernacolo gotico opera di Neri di Fioravante, del 1381. Entro il tabernacolo si conserva un altorilievo in legno policromo raffigurante la Madonna del Rosario (inizi del XIV secolo) successivamente denominata \"Madre dei bimbi\", per i miracoli ad essa riconosciuti.\nChiesa di San Rocco.\nA pochi metri dal santuario, nella parte centrale del borgo, \u00e8 presente una seconda chiesa intitolata a San Rocco, le cui origini risalgono al XII secolo. L'importanza di questo monumento risiede nel fatto che per molti anni, almeno fino all'arrivo dei frati Umiliati (1335), \u00e8 stata la sede l'immagine della miracolosa Madonna del Santissimo Rosario (poi Madre dei Bambini), sotto la custodia della Confraternita della Vergine, una compagnia laicale composta dai cittadini cigolesi proprietaria della stessa immagine. Dopo la traslazione della Madonna nel santuario, la chiesa di San rocco rimase come sede della confraternita della Vergine e di quella dei Battuti, le quali avevano il compito rispettivamente di custodire la sacra immagine e di assolvere alle opere di piet\u00e0 e di assistenza verso gli abitanti di Cigoli.\nA partire dalla seconda met\u00e0 del '500 la Chiesa di San Rocco \u00e8 stata da sempre luogo di devozione della famiglia Cardi. Gli eredi del Cigoli contribuirono in pi\u00f9 occasioni al suo mantenimento.\nMura del castello di Cigoli.\nUn altro importante monumento presente ancora oggi a Cigoli, sono le antiche e imponenti mura del castello, che contornano il sagrato del santuario. Realizzate in laterizio romano, sono costituite da ampie arcate disposte lungo il perimetro e terminano in corrispondenza della grande scalinata di accesso alla chiesa.\nVilla Castelvecchio Oggi Villa Sonnino.\nVilla Sonnino si trova a mezza costa su un piccolo colle lungo la strada di ingresso al Borgo di Cigoli \u00e8 situata la Villa Castelvecchio ancor pi\u00f9 nota come \"dei Sonnino\", visto che ad essi \u00e8 appartenuta fino al 1946. Fu edificata nel Cinquecento dalla famiglia dei Grifoni, su un preesistente fortilizio trecentesco. Completamente ristrutturata ed ampliata da Cosimo di Jacopo Grifoni, nel 1703 divennero proprietari i Venerosi Pesciolini, successivamente al matrimonio di Margherita Luisa Grifoni. Nel 1880 seconda la villa fu acquistata dai Sonnino, famiglia di origine ebraica iscritta all'albo dei nobili, che aveva accumulato ricchezze grazie alla loro attivit\u00e0 di commercianti. Sua Maest\u00e0 Umberto Primo Re d'Italia concesse a questa famiglia, alla quale appartenne il Deputato (1880-1919) e Ministro delle Finanze, Sidney Sonnino, il titolo di Barone. Giorgio Sidney Sonnino entr\u00f2 in possesso della Villa alla fine dell'800. Dopo il matrimonio tra sua figlia ed il duca Vincenzo di Somma, pass\u00f2 in mano a questa famiglia che ne fu proprietaria fino al secondo dopoguerra.\n\u00c8 stato inoltre luogo di incontro tra illustri artisti ed esponenti della cultura, tra i pi\u00f9 famosi i fiorentini Carlo Marcellini, artista della cultura tardo barocca, e l'architetto Antonio Maria Ferri, i quali hanno lavorato in pi\u00f9 riprese nelle varie ristrutturazioni e abbellimenti della villa. Oggi \u00e8 la sede di un albergo, ristorante e centro congressi. Nel bosco della villa \u00e8 presente un parco a tema dedicato al tartufo. \u00c8 visitabile gratuitamente su richiesta.\nGeografia antropica.\nCigoli molti toponimi e piccoli rioni storici. Questi sono stati attribuiti storicamente dai borghigiani e sono legati ad elementi caratteristici del luogo.\nInfrastrutture e trasporti.\nStrade.\nI collegamenti stradali principali sono rappresentati da:\nFerrovie.\nI collegamenti ferroviari principali sono rappresentati da:"}
{"id": "4368024", "revid": "98077", "url": "https://it.wikipedia.org/wiki?curid=4368024", "title": "Scuola complementare", "text": ""}
{"id": "4368027", "revid": "182396", "url": "https://it.wikipedia.org/wiki?curid=4368027", "title": "Bracara Augusta", "text": ""}
{"id": "4368034", "revid": "404449", "url": "https://it.wikipedia.org/wiki?curid=4368034", "title": "Procchio (Marciana)", "text": ""}
{"id": "4368039", "revid": "767487", "url": "https://it.wikipedia.org/wiki?curid=4368039", "title": "Vigilia di nozze", "text": "Vigilia di nozze (\"Bond Street\") \u00e8 un film del 1948 diretto da Gordon Parry.\nIl soggetto \u00e8 basato su un racconto di Terence Rattigan.\nIl film descrive un abito da sposa e il suo velo, le perle e i fiori acquistati a Londra, in Bond Street, e racconta la storia segreta che si cela dietro ogni particolare."}
{"id": "4368042", "revid": "256896", "url": "https://it.wikipedia.org/wiki?curid=4368042", "title": "Museo di Gavardo", "text": ""}
{"id": "4368043", "revid": "53194", "url": "https://it.wikipedia.org/wiki?curid=4368043", "title": "A Plumm Summer", "text": ""}
{"id": "4368050", "revid": "63756", "url": "https://it.wikipedia.org/wiki?curid=4368050", "title": "Amico Jackson", "text": "Amico Jackson (Action Jackson, nella versione originale statunitense) \u00e8 una action figure commercializzata dalla Mego dal 1971 al 1974. L'action figure ha dato il via alla conversione della produzione della Mego da giocattoli da pochi centesimi venduti nei \"dime store\", alle originali figure snodabili che l'hanno resa celebre in questo campo, rappresentando per l'azienda statunitense un notevole successo commerciale, e che hanno generato una serie di imitazioni e riproduzioni fino ai nostri giorni.\nStoria.\nAll'inizio degli anni settanta, precedendo di circa un anno la Mattel che immise sul mercato il Big Jim nel 1972, la Mego, casa di giocattoli statunitense fino allora dedita alla produzione di giocattoli e modellini di automobili da pochi centesimi venduti nei \"dime store\", immise sul mercato l'action figure Action Jackson.\nAction Jackson era ispirato al celebre personaggio della Hasbro G.I. Joe (distribuito nel Regno Unito come Action Man), che in quegli anni passava, a causa dell'insuccesso della Guerra del Vietnam e delle montanti istanze pacifiste, da personaggio prevalentemente militaresco, come lo era stato per tutti gli anni sessanta, a personaggio d'avventura, dotato di completi sportivi e d'azione. Action Jackson venne per\u00f2 prodotto in una scala molto pi\u00f9 piccola rispetto a quella del rivale, che misurava ben 12\" (la stessa altezza della celebre fashion doll Barbie), cio\u00e8 8\": questo lo rendeva pi\u00f9 facilmente giocabile e trasportabile, oltre che meno costoso.\nAction Jackson fu un vero successo commerciale, inizialmente, che port\u00f2 la Mego a vendere oltre 2 milioni e mezzo di esemplari nel primo anno di commercializzazione. Tuttavia la linea di giocattoli non mantenne a lungo un buon regime di vendite, scomparendo dai negozi di giocattoli nel 1974. La Mego ebbe cos\u00ec l'idea di riconvertire i resi riutilizzandone i corpi, cambiando la testa e i vestiti, per i primi personaggi della serie World Greatest Super Heroes, composta da vari supereroi degli universi DC Comics e Marvel, che rappresent\u00f2 per l'azienda un importante successo commerciale. I primi personaggi prodotti riciclando il corpo di Action Jackson furono: Superman, Batman e Robin, l'Uomo Ragno e Tarzan.\nCaratteristiche.\nLa linea era composta da tre personaggi principali e alcune varianti, privi di un nome individuale, poich\u00e9 commercializzati tutti con il nome di Action Jackson. La linea comprendeva cos\u00ec due personaggi caucasici: uno con i capelli neri senza barba (distribuito anche nelle varianti con capelli rossi e con capelli e barba dipinta biondi) e uno con capelli e barba neri; pi\u00f9 un personaggio afroamericano senza barba. Da notare che la in seguito la Mattel, con la linea Big Jim segu\u00ec la stessa strada producendo Big Jim, Big Jeff, Big Josh e Big Jack aventi le medesime caratteristiche.\nI personaggi indossavano una tuta azzurra o blu, con il logo \"AJ\", una cintura e un paio di stivali bianchi e una piastrina al collo. Veniva inoltre commercializzata una linea di abiti e accessori, compresi veicoli azionati a batteria, quali ad esempio una Jeep telecomandata con filo, un elicottero di soccorso, una motocicletta a tre ruote e un gatto delle nevi.\nAction Jackson era assemblato con quello che diverr\u00e0 noto come \"corpo tipo 1\" (\"body type 1\"), costruito in una plastica semirigida e costituito da snodi assemblati con rivetti metallici (ai polsi e alle ginocchia) e con le membra collegate al busto da elastici. La testa era invece in materiale plastico (vinile) pi\u00f9 morbido, e quindi facilmente assemblabile al corpo, cosa che ha sicuramente favorito il riutilizzo dei corpi, permettendo di sostituire facilmente la testa cos\u00ec come gli abiti. Il corpo \"nudo\" era pensato per essere vestito con abiti di semplice ed economica fattura, meno rifiniti rispetto ai rivali G.I. Joe e Big Jim, e anche questo fattore contribu\u00ec a favorire il riutilizzo dei corpi, cos\u00ec da permettere di ammortizzare l'insuccesso di una figura o di una intera serie di action figure, i cui resi venivano riassorbiti per la produzione di altre figure e altre serie.\nDistribuzione.\nIn altri paesi il personaggio venne distribuito con nomi differenti, rendendolo nella lingua madre della nazione in cui veniva commercializzato. In Francia venne infatti distribuito come Luc L'Aventure; in Italia la linea venne distribuita con il nome di Amico Jackson dalla Baravelli; nel Regno Unito come Johnnie Jackson.\nDinah-Mite.\nNegli stessi anni la Mego realizz\u00f2 anche una figura \"d'azione\" femminile, che doveva rappresentare il contraltare di Action Jackson: Dinah-Mite (un gioco di parole con il termine inglese \"dynamite\", \"dinamite\"). Il corpo di questa \"action doll\" sarebbe stato riutilizzato in seguito per la creazione di tutte le figure femminili da 8\" prodotte dalla Mego.\nImitazioni.\nL'iniziale successo della action figure statunitense gener\u00f2 una serie di imitazioni in tutto il mondo, tra le quali si contano:"}
{"id": "4368053", "revid": "339392", "url": "https://it.wikipedia.org/wiki?curid=4368053", "title": "Istituto Statale della SS. Annunziata", "text": ""}
{"id": "4368067", "revid": "122999273", "url": "https://it.wikipedia.org/wiki?curid=4368067", "title": "Coppa Italia di Serie A2 2012-2013 (calcio a 5)", "text": "La quattordicesima edizione della Coppa Italia riservata alle formazioni di Serie A2 si \u00e8 svolta presso il PalaWojtyla di Martina Franca dal 15 al 17 febbraio del 2013.\nLe squadre qualificate per la Final Eight di Coppa Italia, al termine del girone d'andata (ovvero le prime quattro classificate) del campionato 2012-13 sono:\nFormula.\nLe prime quattro classificate dopo il girone di andata dei due gironi si affrontano, in una gara unica, nei quarti di finale, decisi da sorteggio. Le vincenti accedono alla semifinale e poi in finale, anch'esse in gara unica. La vincitrice della finale si aggiudica il trofeo.\nIn caso di parit\u00e0 al termine dei quaranta minuti regolamentari, si svolgeranno due tempi supplementari di 5 minuti ciascuno. In caso di ulteriore parit\u00e0 la vittoria si assegner\u00e0 dopo i calci di rigore.\nSorteggio.\nIl sorteggio \u00e8 stato effettuato mercoled\u00ec 23 gennaio, alle ore 14.00, presso gli uffici della Divisione Calcio a 5, a Roma.\nLe otto squadre qualificate sono state divise in due urne: nella prima andranno le squadre che si sono classificate prime e seconde nei due gironi (Cagliari, New Team, Martina e Napoli Futsal S.M.); nella seconda urna invece le formazioni terze e quarte classificate (Zan\u00e8 Vicenza, Reggiana, Augusta e Potenza). Il sorteggio prevede che non potranno incontrarsi squadre inserite nella stessa urna e appartenenti allo stesso girone di campionato."}
{"id": "4368073", "revid": "409613", "url": "https://it.wikipedia.org/wiki?curid=4368073", "title": "Operatore di Sheffer", "text": "L'operatore di Sheffer, chiamato anche negazione alternativa (o incompatibile) o anche NAND, \u00e8 uno dei due operatori introdotti dal matematico statunitense Henry Maurice Sheffer (l'altro operatore \u00e8 NOR).\nTale connettivo vero-funzionale corrisponde, nel linguaggio naturale, a un utilizzo differente di \"o\" sia dalla disgiunzione esclusiva che da quella inclusiva. In logica matematica si indica con il segno \"|\" interposto tra le due lettere proposizionali (es. \"p\" | \"q\"); oppure, soprattutto in informatica, con la parola logica NAND, la quale corrisponde, appunto, a \"negazione di and\".\nPer questo motivo, la sua tavola di verit\u00e0 \u00e8 complementare rispetto a quella della congiunzione.\nTavola di verit\u00e0.\nLa sua tavola di verit\u00e0 \u00e8 questa:\nBase di connettivi.\nL'operatore \u00e8 definito \"alternativo\" proprio perch\u00e9, interponendo il segno, due azioni (indicate dalle lettere proposizionali) si escludono a vicenda (per esempio, \"scrivi un libro \"oppure\" lo leggi\").\nLa negazione alternativa, da sola, costituisce una base di connettivi: si possono definire gli altri connettivi a partire da questa:\nAd esempio:\ne cos\u00ec per gli altri operatori (dato che (~,\"V\") costituisce gi\u00e0 una base di connettivi, bastano le prime due definizioni per costruire le altre).\nNella teoria assiomatica degli insiemi di W. V. O. Quine, indicata con NF, l'operatore \"negazione alternativa\" di Sheffer viene pertanto assunta come simbolo primordiale, sufficiente per definire gli altri connettivi vero-funzionali."}
{"id": "4368097", "revid": "24681", "url": "https://it.wikipedia.org/wiki?curid=4368097", "title": "Paulys Realencyclop\u00e4die der classischen Altertumswissenschaft", "text": ""}
{"id": "4368104", "revid": "731511", "url": "https://it.wikipedia.org/wiki?curid=4368104", "title": "Billy Martin (giocatore di baseball)", "text": "Biografia.\nMartin \u00e8 nato da Joan (che era conosciuto come \"Jenny\", sia per la sua famiglia e gli amici, secondo Martin) e Alfred Manuel Martin, Sr. a Berkeley, in California. Egli era di origine portoghese e italiana, come suo padre era nativo delle Azzorre e sua madre \u00e8 nato in una grande famiglia italiana in California. Joan Martin sempre di cui Alfred, il suo secondo marito (era stata sposata con un nativo italiano di nome Donato Pisani, che la sua famiglia disposta a sposare, e poi sposato un cantante di nome Jack Downey e prese il suo nome, il matrimonio \u00e8 durato fino a quando Jack molti anni dopo la morte), come il \"somaro\", perch\u00e9 ha abbandonato la famiglia.\nCome Martin \u00e8 cresciuto a West Berkeley sua madre ha preso nota attenzione a non lasciare il figlio sapere il suo vero nome, non lo voleva sapere ha condiviso lo stesso nome con Alfred Martin. Ha cominciato essere chiamato \"Billy\" dopo la sua nonna (la madre di Giovanna) iniziato a chiamarlo \"Bello\" (italiano maschile per \"bella\", Martin ha detto nel suo Una autobiografia numero che avrebbe anche lo chiamano \"Bellitz,\", una versione dialettica di la stessa parola). In realt\u00e0, come ad attenta cura era stata presa per nascondere nome di battesimo Martino da lui che non abbiamo scoperto fino ad entrare scuola, il primo giorno, mentre l'insegnante si presenti, il suo insegnante ha invitato \"Alfred Martin\" e il giovane Billy pensava aveva saltato su di lui\nCarriera.\nMentre frequentava Berkeley High School, Martin ha provato e iniziato a suonare per la Junior Oakland Oaks, affiliato alla Pacific Coast League Oakland Oaks club. Dopo la laurea nel 1946, ha firmato con Eddie Leishman, anche lui nativo di Berkeley, per Idaho Falls la Classe D Pioneer League, colpendo 0,254 in 32 partite. Verso la fine della stagione 1947, \u00e8 stato firmato al Oaks, giocare per quella squadra nel 1948 e 1949. Nel 1948, \u00e8 stato il direttore Martin Casey Stengel, che ammirava il suo gioco aggressivo. Quando Stengel diventato direttore a New York, ha avuto gli Yankees ottenere Martin.\nMartin ha iniziato la sua carriera principale della lega nel 1950 come seconda base per gli Yankees. Come giocatore, \u00e8 stato conosciuto per fare giocate frizione. In Serie Mondiale 1952, ha fatto un gioco di risparmio di cattura su un popup infield nel gioco 7.\nNella stagione 1953, Martin aveva highs di carriera in fuoricampo (15), RBI (75), doppi (24), triple (6), e tempi colpiti da passo (6). \u00c8 stato il MVP della serie 1953 Mondo, come ha battuto 0,500 con una percentuale di 0,958 slugging e consegnato con un RBI nel gioco 6 per concludere la serie. Martin era un All-Star nel 1956. Nel 1958, Martin ha condotto la lega nei colpi sacrificio, con 13.\nDopo il 1957 il commercio (che comprendeva anche Ralph Terry, Woody Held, e Bob Martyn) al Kansas City Athletics (vedi alterchi di seguito), la carriera di Martin \u00e8 diminuita, con diversi stint brevi con sei squadre diverse nel corso degli ultimi 4 stagioni e mezzo della sua carriera da giocatore : l'atletica, le Tigri di Detroit, Cleveland Indians, Cincinnati Reds, il Milwaukee Braves e il Minnesota Twins.\nMartin si ritir\u00f2 nel 1961 con una media battuta di 0,257 carriera. Ha colpito 0,333 nelle 28 gare di World Series per gli Yankees."}
{"id": "4368107", "revid": "47767", "url": "https://it.wikipedia.org/wiki?curid=4368107", "title": "Slender's Shadow", "text": ""}
{"id": "4368131", "revid": "92723", "url": "https://it.wikipedia.org/wiki?curid=4368131", "title": "Ol'ga Spiridonovna Ljubatovi\u010d", "text": "Biografia.\nOl'ga nacque in una famiglia nobile. Il padre, ingegnere, era un rifugiato politico montenegrino, la madre, Marija Petrovna Teraeva, era la figlia di un proprietario di miniere d'oro: donna di notevole cultura, mor\u00ec nel 1863, lasciando un figlio primogenito e altre tre figlie, Vera (1855-1907), Tat'jana (1859-1932) e Klavdija (1860-1924).\nCompiuti gli studi ginnasiali a Mosca, essendo in Russia gli studi universitari interdetti alle donne, nel maggio del 1871 Ol'ga si trasfer\u00ec con la sorella Vera a Zurigo per studiare medicina. Qui s'inserirono entrambe nei circoli rivoluzionari degli emigrati russi, i cosiddetti \u00ab Fri\u010dej \u00bb: il gruppo delle donne, la cui leader era allora Sof'ja Bardina, comprendeva Vera Figner, la sorella Lidija, Varvara Aleksandrova, Evgenija, Marija e Nade\u017eda Subbotina, e altre ancora.\nLa compagna di studi Franziska Tiburzius (1843-1927) ha lasciato una descrizione di Ol'ga:\nNel 1875 rientr\u00f2 in Russia partecipando all'attivit\u00e0 di propaganda socialista tra gli operai, lavorando in cotonificio di Mosca e poi in un'officina di Tula, dove fu arrestata. Dopo due anni di carcere fu condannata nel \u00ab processo dei 50 \u00bb a nove anni di lavori forzati, commutati nel confino in Siberia, a Tobol'sk, da dove fugg\u00ec nel luglio del 1878.\nLe \"Memorie\".\nA questo punto cominciano le memorie scritte anni dopo da Ol'ga Ljubatovi\u010d. Arriv\u00f2 a Pietroburgo il 16 agosto, proprio il giorno in cui Sergej Krav\u010dinskij aveva ucciso in una strada della capitale il capo della Terza Sezione Mezencov. Ol'ga contatt\u00f2 l'avvocato Bardovskij, conosciuto al processo quale difensore delle sorelle Subbotina, che la indirizz\u00f2 da Sof'ja Le\u0161ern. Questa l'accolse nella casa della pittrice Aleksandra Malinovskaja, della quale era ospite.\nLa Malinovskaja, simpatizzante del movimento rivoluzionario, metteva volentieri a disposizione la sua casa quando in estate si stabiliva in campagna. Cos\u00ec Ljubatovi\u010d vi pot\u00e9 conoscere Krav\u010dinskij, Adrian Michajlov, suo complice nell'attentato a Mezencov, Osinskij, Aleksandr Michajlov. Qualche giorno pi\u00f9 tardi conobbe Obole\u0161ev, Morozov, Ol'ga \u0160lejsner, Marija Kolenkina e un mese dopo Sof'ja Perovskaja, reduce da una fuga avventurosa dalle mani dei suoi gendarmi.\nL'arresto della Malinovskaja, avvenuto il 24 ottobre 1878, quando la Ljubatovi\u010d viveva provvisoriamente da Ol'ga \u0160lejsner, provoc\u00f2 la necessit\u00e0 per molti aderenti a Zemlja i Volja di trovare nuovi rifugi. Ol'ga Ljubatovi\u010d fu ospite sia dell'avvocato di Vera Zasuli\u010d ed editore del \u00ab Severnyj Vestnik \u00bb, Evgenij Kor\u0161, che dell'avvocato liberale Ol'chin. Poi, in attesa che l'ondata repressiva seguita all'assassinio del generale Mezencov si acquietasse, in novembre Krav\u010dinskij lasci\u00f2 legalmente la Russia - egli non era schedato dalla polizia, ma sarebbe stato un addio definitivo - mentre Ljubatovi\u010d espatri\u00f2 clandestinamente in dicembre, aiutata da contrabbandieri ebrei, dalla Polonia alla Germania.\nGiunta a Ginevra, and\u00f2 a trovare lo storico Michail Dragomanov, gi\u00e0 professore a Kiev che, in esilio in Svizzera, sostenitore dell'indipendenza dell'Ucraina, si occupava della pubblicazione della rivista \u00ab Gromada \u00bb. Ospitata nella sua casa, vi rivide Krav\u010dinskij che, a sua volta, le fece conoscere altri emigrati russi, come Vera Zasuli\u010d, Jakov Stefanovi\u010d, Aaron Zundelevi\u010d e Leo Deutsch. In aprile, l'attentato di Solov'\u00ebv allo zar sembr\u00f2 aprire nuovi scenari nella lotta politica e Ol'ga, Vera Zasuli\u010d, Stefanovi\u010d, Deutsch e Zundelevi\u010d decisero di rientrare in Russia.\nCercarono dapprima di far perdere le loro tracce dalle spie russe trasferendosi in una casa nei dintorni di Montreux, dove stettero un paio di settimane, e poi, alla fine di giugno del 1879, da Montreux presero un treno diretto in Russia, via Berna e Berlino. Viaggiarono in una carrozza di quarta classe, vestiti al modo degli ebrei. Al posto di frontiera trovarono una guardia russa, gi\u00e0 ubriaca, che teneva in una mano una bottiglia di vodka e nell'altra un bicchiere. Zundelevi\u010d gli offr\u00ec altro liquore: \u00abe gli vuot\u00f2 il bicchiere in un colpo solo, lappando il liquido con una specie di fischio \u00bb e con un gesto della mano li fece passare.\nIl 6 luglio 1879 con Stefanovi\u010d si stabil\u00ec in un appartamento di Pietroburgo utilizzato dai membri di Zemlja i Volja. Non pot\u00e9 perci\u00f2 partecipare ai congressi di Lipeck e di Vorone\u017e - quest'ultimo era iniziato proprio il 6 luglio - che di fatto segnarono la fine dell'organizzazione, che si scisse nelle due frazioni di \u010c\u00ebrnyj peredel e di Narodnaja Volja. Ol'ga Ljubatovi\u010d, giudicando \u010c\u00ebrnyj peredel un'\u00ab organizzazione nata morta \u00bb, non ebbe dubbi nell'aderire a Narodnaja Volja.\nA dicembre, poco dopo il fallito attentato al treno dello zar presso Mosca, giunse la notizia di un prossimo arresto di Kvjatkovskij e di Evgenija Figner. Ol'ga corse al loro appartamento per avvertirli, ma era troppo tardi e si trov\u00f2 di fronte la polizia. Dichiar\u00f2 di aver sbagliato appartamento, ma fu trattenuta. Portata al commissariato, sulle scale incroci\u00f2 la compagna di partito Marija O\u0161anina che con un solo sguardo cap\u00ec cos'era accaduto e and\u00f2 ad avvertire Nikolaj Morozov, il convivente di Ljubatovi\u010d. Ritard\u00f2 il pi\u00f9 possibile di fornire il suo indirizzo con la scusa di temere la collera del marito per il proprio ritardo, poi accompagn\u00f2 i poliziotti a casa. Qui Morozov, che intanto aveva \u00abripulito\u00bb l'appartamento, inscen\u00f2 la commedia del marito geloso. I gendarmi se n'andarono, ma lasciarono sul pianerottolo un agente di sorveglianza, e Morozov e Ljubatovi\u010d suggerirono alla padrona di casa di offrirgli del t\u00e8. A quel punto i due scivolarono furtivamente dalla casa e fecero perdere le loro tracce, rifugiandosi in casa di Marija O\u0161anina.\nQuella sera Ljubatovi\u010d e Morozov, dovendo per un po' di tempo evitare di mostrarsi in strada, si trasferirono nell'appartamento dove era installata la tipografia di Narodnaja i Volja. Da qui infatti non usciva quasi nessuno. Gli addetti alla stampa erano Nikolaj Buch, sempre silenzioso, Sofija Ivanova, Marija Grjaznova, il tipografo Lejzer Cukerman e l'operaio Abram Lubkin, detto \"Pri\u010dka\", uccellino, per la sua voce acuta. Vi si recava ogni tanto Nikolaj Kibal'ci\u010d, uno che, perennemente immerso nei suoi pensieri, manteneva sempre un perfetto silenzio, ancor pi\u00f9 di Buch.\nIn quella tipografia furono stampati i primi tre numeri dell'organo dell'organizzazione. Nel terzo numero apparve il \"Programma del Comitato esecutivo di Narodnaja Volja\", che port\u00f2 alcune modifiche al precedente programma elaborato nel giugno del 1879 al congresso di Lipeck. Mentre in quest'ultimo si affermava che l'azione rivoluzionaria avesse l'obiettivo di costringere il governo ad attuare quelle riforme democratiche che avrebbero consentito al popolo di organizzare la futura societ\u00e0 russa, nel nuovo programma a Narodnaja Volja si attribuiva, in assenza di una spontanea rivoluzione popolare, il compito di prendere il potere nelle proprie mani mediante una cospirazione e successivamente, dopo aver decretato una nuova Costituzione, consegnarlo al popolo.\nSecondo Ljubatovi\u010d, il programma fu elaborato da Tichomirov dopo aver contattato singolarmente diversi compagni e averne ottenuto l'approvazione. Morozov e Ljubatovi\u010d contestarono sia il metodo che il merito delle modifiche, scorgendovi nel metodo una risorgenza dei sistemi di Ne\u010daev e nel merito uno spirito giacobino che essi non intendevano accettare: \u00ab l'idea rivoluzionaria non pu\u00f2 essere fonte di vita se non si rivela l'antitesi di ogni costrizione sia di tipo zarista o giacobino \u00bb.\nNel gennaio del 1880 si tenne una riunione per discutere la questione, presente anche Tichomirov. La proposta di Morozov di ripristinare il programma di Lipeck fu respinta, cos\u00ec che Morozov e Ljubatovi\u010d dichiararono di sentirsi liberi dagli obblighi che li avevano legati a Narodnaja Volja. Con Morozov si stabil\u00ec in febbraio a Ginevra e poi a Clarens, dove egli scrisse \"La lotta terroristica\" (Terroristi\u010deskaja bor'ba). In questo nuovo soggiorno svizzero Ol'ga conobbe, tra gli altri, lo scrittore Konstantin Stanjukovi\u010d, del quale tradusse in francese il romanzo \"Spartacus\".\nA Ginevra nacque la figlia di Ol'ga e Morozov, il quale torn\u00f2 in Russia nel gennaio del 1881 ma fu subito arrestato. Ol'ga decise allora di tornare a sua volta in Russia per organizzare la sua liberazione. Ol'ga affid\u00f2 la bambina a Krav\u010dinskij, il quale l'affid\u00f2 poi al comune amico Sergej Podolinskij: \u00ab \u00e8 un peccato per un rivoluzionario fondare una famiglia [...] egli deve rimanere solo, uomo o donna che sia. Ma a vent'anni si dimentica a volte che la vita del rivoluzionario si conta in giorni e in ore, non in anni \u00bb.\nA Pietroburgo s'incontr\u00f2 con Olimpiada Kutuzova, la moglie di Carlo Cafiero, che si era offerta di aiutarla nella difficile impresa di liberare Morozov, ma la Kutuzova sar\u00e0 arrestata poco dopo. In febbraio la Ljubatovi\u010d, dopo aver salutato l'amica Gesja Gel'fman, part\u00ec con un giovane \"narodovolec\" per Suwa\u0142ki, nella cui prigione era detenuto Morozov. La falsa notizia che Morozov fosse stato trasferito a Kovna li port\u00f2 in questa citt\u00e0: si trovavano qui quando a Pietroburgo, il 13 marzo 1881, fu ucciso lo zar Alessandro II.\nPartirono per Vilna, seguendo una voce che dava Morozov l\u00e0 detenuto, e Ol'ga Ljubatovi\u010d si accorse che essi erano seguiti da una spia, che l'inesperienza del suo giovane compagno aveva attirato su di s\u00e9 fin da Kovna. Alloggiati in due diversi alberghi, lo avvert\u00ec, consigliandogli di lasciare di nascosto la stanza al pi\u00f9 presto. Il giovane non le diede retta, e fu arrestato quella notte stessa. Ol'ga Ljubatovi\u010d aveva invece gi\u00e0 lasciato il suo albergo e trovato rifugio in una casa di conoscenti.\nIl giorno dopo raggiunse Minsk, ospite di amici, dove seppe che Morozov si trovava carcerato nella Casa di detenzione preventiva di Pietroburgo. Avendo necessit\u00e0 di munirsi di nuovi documenti, dovette fermarsi a Minsk pi\u00f9 di un mese. In aprile, provvista di un \u00ab passaporto superbamente in regola \u00bb e con la valigia piena di caratteri di stampa per la nuova tipografia di Narodnaja Volja, Ol'ga Ljubatovi\u010d part\u00ec per Mosca. La valigia, depositata alla stazione, venne prelevata da Anna Korba e Ol'ga, in attesa di ripartire per Pietroburgo, si trattenne ancora un poco a Mosca per far visita a suo padre e alla sua famiglia.\nSuo padre, gi\u00e0 proprietario di una fabbrica di laterizi, era andato in fallimento e ora lavorava come impiegato al Senato. Rimasto vedovo, si era formato una nuova famiglia sposando la sua governante e aveva cinque figli piccoli, mentre il fratello e le tre sorelle di Ol'ga vivevano altrove. Spiridon Ljubatovi\u010d non approvava i metodi rivoluzionari: \u00ab bisogna far rinascere moralmente la nostra societ\u00e0 \u00bb - diceva alla figlia - \u00ab Guarda i nostri uomini politici, quelli della Duma e degli zemstva, non sono guidati che dai loro interessi \u00bb. Seppe della nascita di sua nipote in Svizzera, ma n\u00e9 lui n\u00e9 Ol'ga sapevano ancora che la bambina era morta.\nQuando, nel maggio del 1881, ritorn\u00f2 a Pietroburgo, apprese la notizia della morte della figlia da Rozalija Li\u010dkus (1859-1900), la moglie di Vasilij Karaulov (1854-1910). Con l'intermediazione di due studenti, nella capitale s'incontr\u00f2 con Vladimir Degaev che, come il fratello Sergej, era segretamente un informatore della polizia. A lui Ol'ga chiese di collaborare alla liberazione di Morozov, cos\u00ec che Degaev avvert\u00ec le autorit\u00e0 che trasferirono Morozov nella pi\u00f9 sicura fortezza di Pietro e Paolo.\nL'arresto di Ol'ga Ljubatovi\u010d non doveva tardare. Dopo aver assistito da lontano alla cattura di Tat'jana Lebedeva, presa nella stazione ferroviaria, part\u00ec per Mosca. Sul treno fu avvicinata da una spia ma, giunta a destinazione, riusc\u00ec a dileguarsi tra la folla. Preso alloggio in un albergo, contatt\u00f2 Gerasim Romanenko, Vera Figner e Jurij Bogdanovi\u010d. Quest'ultimo controll\u00f2 per due giorni l'albergo per assicurarsi che Ol'ga non fosse sorvegliata. Sembrava che non vi fossero spie, ma cinque giorni dopo, il 18 novembre 1881, Ol'ga Ljubatovi\u010d veniva arrestata per strada. Il giorno dopo fu catturato anche Romanenko.\nSi spos\u00f2 con il compagno di esilio Ivan D\u017eabadari e torn\u00f2 libera soltanto nel 1905, al tempo del breve successo della Rivoluzione. Stabilitasi a Tbilisi, nel 1906 pubblic\u00f2 le sue memorie - gi\u00e0 iniziate a scrivere nel 1895 - \"Passato lontano e recente. Ricordi di vita di rivoluzionari. 1878-1881\" (Dal\u00ebkoe i nedavnee. Vospominanija iz \u017eizni revoljucionerov. 1878-1881), \u00ab uno dei documenti pi\u00f9 vivi su tutto questo periodo \u00bb.\nPoco \u00e8 noto degli ultimi anni della sua vita, se non che mor\u00ec a Tbilisi nell'agosto del 1917."}
{"id": "4368137", "revid": "1305772", "url": "https://it.wikipedia.org/wiki?curid=4368137", "title": "No\u00e9 Hern\u00e1ndez", "text": "Biografia.\nOltre al secondo posto alle Olimpiadi, dove fu battuto di quattro secondi da Robert Korzeniowski, ha ottenuto la vittoria ai Campionati dell'America Centrale del 1999 e il quarto posto ai Campionati del mondo di Parigi 2003, sempre nella 20\u00a0km.\nIl 30 dicembre 2012 \u00e8 stato vittima di una sparatoria durante la quale \u00e8 stato colpito alla testa, perdendo la vista. Dimesso dall'ospedale l'8 gennaio 2013, \u00e8 deceduto il 16 gennaio 2013 all'et\u00e0 di 34 anni a seguito di un arresto cardiaco."}
{"id": "4368143", "revid": "135229", "url": "https://it.wikipedia.org/wiki?curid=4368143", "title": "Lost in google", "text": ""}
{"id": "4368148", "revid": "98077", "url": "https://it.wikipedia.org/wiki?curid=4368148", "title": "Educandato statale", "text": ""}
{"id": "4368153", "revid": "499020", "url": "https://it.wikipedia.org/wiki?curid=4368153", "title": "Lex Rubria de Gallia Cisalpina", "text": "La Lex Rubria de Gallia Cisalpina \u00e8 un frammento di un'iscrizione bronzea di et\u00e0 tardorepubblicana rinvenuta negli scavi archeologici di Velleia, situati nell'omonima frazione del comune di Lugagnano Val d'Arda, in provincia di Piacenza, e conservata nel museo archeologico nazionale di Parma.\nIl frammento misura di altezza per 72 di larghezza e, in origine, era la quarta di almeno cinque tavole contenenti il testo integrale dell'intera legge. Il frammento presenta due colonne, rispettivamente di 52 e 58 righe, a causa della diversa grafia, riportanti la parte finale dell'articolo XIX, gli interi articoli XX, XXI e XXII e la parte iniziale dell'articolo XXIII.\nStoria.\nSi tratta di una lex rogata proposta da un certo Rubrius con il nome di \"De Gallia Cisalpina\", trattante diverse disposizioni da applicare in quella regione inclusi i poteri e le competenze dei magistrati locali.\nLa datazione del frammento \u00e8 oggetto di dibattiti: esso non dovrebbe essere precedente al 49 a.C., anno in cui Cesare concede la cittadinanza romana agli abitanti della Gallia Cisalpina e posteriore al 42 a.C., anno in cui la Gallia Cisalpina entra a far parte dell'Italia, tuttavia alcuni esperti sono arrivati a proporre un data pi\u00f9 recente: il 41 a.C..\nLa tavola viene ritrovata nell'aprile del 1760, durante la prima serie di scavi al sito archeologico veleiate, in una posizione ad ovest del foro nei pressi della basilica. Dopo essere stata inizialmente conservata a Piacenza, nella casa del direttore degli scavi Antonio Costa, \u00e8 spostata a Parma ed affissa ad una parete della reale biblioteca. Nel 1803 viene trasferita a Parigi, al Mus\u00e9e Central des Arts, insieme alla tabula alimentaria traianea e ad altri reperti provenienti dagli scavi oggetto delle spoliazioni napoleoniche. Dopo il congresso di Vienna, viene riportata a Parma, insieme a tutti gli altri oggetti che erano stati portati a Parigi.\nSu iniziativa del nuovo direttore del museo parmense, Pietro De Lama, il frammento viene fatto restaurare nel 1817 da Pietro Amoretti, cos\u00ec come la tabula alimentaria traianea. Il restauro viene finanziato tramite un contributo del ministro degli esteri dell'impero asburgico, il principe di Metternich che aveva visitato il sito degli scavi il 5 settembre di quell'anno.\nContenuto.\nL'articolo XIX tratta la difesa contro costruzioni che ledono il diritto di propriet\u00e0 o un altro diritto reale e, in dettaglio, si occupa della \"operis novi nuntiatio\" una forma di tutela che prevedeva lo stop ai lavori di un'opera che minacciasse di procurare un danno. L'articolo XX si occupa del caso in cui il proprietario di un edificio pericolante non operi la \"cautio damni infecti\": in quel caso, un'eventuale persona danneggiata avrebbe goduto dal magistrato di una \"actio ficticia ex stipulatu\", come se la cautio fosse stata prestata.\nGli articoli XXI e XXII, sostanzialmente simmetrici, trattano la concessione della \"ductio\" e della \"missio in bona\" nei confronti di una persona \"confessus\" oppure \"indefensus\" nell'ambito di diverse azioni. Infine, il frammento dell'articolo XXIII si occupa del regime dell\"'actio familiae erciscundae\"."}
{"id": "4368156", "revid": "287204", "url": "https://it.wikipedia.org/wiki?curid=4368156", "title": "Carikmahmutlu", "text": ""}
{"id": "4368179", "revid": "729019", "url": "https://it.wikipedia.org/wiki?curid=4368179", "title": "Evelyn Opela", "text": "Complessivamente, tra cinema e televisione, ha partecipato a una quarantina di differenti produzioni a partire dalla met\u00e0 degli anni sessanta..\nTra i suoi ruoli principali, figurano, tra l'altro, quello di Irina Kuhlin nella serie televisiva \"Der Mann ohne Schatten\". \u00c8 inoltre un volto noto al pubblico per essere apparsa in vari episodi di serie televisive quali \"L'ispettore Derrick\" e \"Il commissario Kress\".\n\u00c8 la vedova del produttore Helmut Ringelmann (1926-2011)."}
{"id": "4368182", "revid": "767487", "url": "https://it.wikipedia.org/wiki?curid=4368182", "title": "Carlos Gab\u00edn", "text": "Carriera.\nCon l' ha disputato 5 partite alle Olimpiadi del 1936, classificandosi al 6\u00ba posto.\nHa inoltre vinto la medaglia d'oro al Campionato sudamericano di pallacanestro 1930, l'argento nell'edizione 1937 e il bronzo nel 1935."}
{"id": "4368183", "revid": "767487", "url": "https://it.wikipedia.org/wiki?curid=4368183", "title": "La Adela", "text": "La Adela \u00e8 una citt\u00e0 dell'Argentina, capoluogo del dipartimento di Caleu Caleu nella provincia di La Pampa."}
{"id": "4368188", "revid": "1935652", "url": "https://it.wikipedia.org/wiki?curid=4368188", "title": "Massimiliano Doria", "text": "Biografia.\nSotto il pontificato di papa Paolo III intervenne al Concilio di Trento. Durante il suo episcopato decise di restaurare profondamente il palazzo del vescovado di Noli, che si trovava a quell'epoca in condizioni di degrado. I lavori ebbero inizio nel 1554 e sono ricordati da una lapide ancora esistente, posta all'interno del palazzo."}
{"id": "4368196", "revid": "110157", "url": "https://it.wikipedia.org/wiki?curid=4368196", "title": "Quel che sanno gli angeli", "text": "Quel che sanno gli angeli (\"Knowledge of Angels\") \u00e8 un romanzo di Jill Paton Walsh del 1994. Il romanzo \u00e8 stato tra i finalisti del Booker Prize del 1994."}
{"id": "4368201", "revid": "599013", "url": "https://it.wikipedia.org/wiki?curid=4368201", "title": "Missionarie del Divin Maestro", "text": "Le Missionarie del Divin Maestro (in spagnolo \"Misioneras del Divino Maestro\") sono un istituto religioso femminile di diritto pontificio: le suore di questa congregazione pospongono al loro nome la sigla M.D.M.\nStoria.\nLa congregazione fu fondata il 7 dicembre 1944 a Baza da Francisco Blanco N\u00e1jera, vescovo di Orense, insieme con Soledad Rodr\u00edguez P\u00e9rez.\nLe suore si diffusero rapidamente in varie localit\u00e0 della Spagna e poi in Venezuela (dal 1952), in Francia (1955) e nel Congo (1858).\nLa pia unione delle Cooperatrici del Divin Maestro fu eretta in congregazione religiosa di diritto diocesano il 3 dicembre 1947 e le suore assunsero la denominazione di Discepole del Divin Maestro; l'istituto prese poi il nome di \"Missionarie del Divin Maestro\" e ricevette il pontificio decreto di lode il 6 novembre 1961.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, anche nelle scuole statali.\nOltre che in Spagna, sono presenti in Italia e in alcuni paesi americani (Cile, Colombia, Ecuador, Per\u00f9, Venezuela); la sede generalizia \u00e8 a Boadilla del Monte, presso Madrid.\nAlla fine del 2008 la congregazione contava 316 religiose in 52 case."}
{"id": "4368207", "revid": "1543377", "url": "https://it.wikipedia.org/wiki?curid=4368207", "title": "Un perfetto equilibrio", "text": "Un perfetto equilibrio (\"A Fine Balance\") \u00e8 un romanzo di Rohinton Mistry del 1995.\nPremi e riconoscimenti.\nIl romanzo ha vinto il Premio Giller nel 1995 ed \u00e8 stato tra i finalisti del Booker Prize l'anno successivo."}
{"id": "4368210", "revid": "1494169", "url": "https://it.wikipedia.org/wiki?curid=4368210", "title": "SOCL", "text": ""}
{"id": "4368219", "revid": "119803269", "url": "https://it.wikipedia.org/wiki?curid=4368219", "title": "Kite\u017e", "text": "Kite\u017e () \u00e8 una citt\u00e0 leggendaria localizzata sulle rive del lago Svetlojar, nell'Oblast' di Ni\u017enij Novgorod, in Russia. Il suo mito fu menzionato per la prima volta nella cosiddetta \"Cronaca di Kite\u017e\", un documento anonimo del tardo XVIII secolo che si ritiene originato nell'ambiente dei Vecchi credenti.\nLeggenda.\nSecondo la leggenda il gran principe Jurij II fond\u00f2 la citt\u00e0 di Malyj Kite\u017e \"(Piccola Kite\u017e)\" sulle rive del fiume Volga (l'odierna Krasnyj Cholm). In passato tale citt\u00e0 fu erroneamente identificata in Gorodec, fondata in realt\u00e0 ben trent'anni prima della nascita del principe Jurij II nel 1189. Successivamente costui attravers\u00f2 i fiumi Uzola, Sanda e Ker\u017eenec e trov\u00f2 un bellissimo luogo ubicato sulle rive del lago Svetlojar, dove decise di costruire la citt\u00e0 di Bol'\u0161oj Kite\u017e \"(Grande Kite\u017e)\". In base agli studi di paretimologia il nome della citt\u00e0 deriverebbe dalla residenza reale di Kidek\u0161a (vicino Suzdal'), saccheggiata dai mongoli nel 1237. Mentre invece il linguista Max Vasmer attribu\u00ec al nome un'etimologia \"oscura\".\nDopo aver assoggettato alcuni territori russi il capo mongolo Batu Khan sent\u00ec parlare di Kite\u017e e decise di dirigersi verso di essa. I mongoli innanzitutto presero il controllo della Piccola Kite\u017e, costringendo Jurij e i suoi uomini a ritirarsi nei boschi siti nei pressi della Grande Kite\u017e. A quel punto, un prigioniero avrebbe rivelato ai mongoli un sentiero segreto capace di condurre al lago Svetlojar. Fu cos\u00ec che le armate asiatiche giunsero al cospetto delle mura della citt\u00e0 e scoprirono con sorpresa che essa non era dotata di fortificazioni. In aggiunta a ci\u00f2, notarono che gli abitanti della citt\u00e0 non intendevano difendersi con le armi, ma che erano al contrario impegnati a pregare con fervore, chiedendo a Dio la propria redenzione. Quando i mongoli avanzarono per attaccare la citt\u00e0 si accorsero che essa stava per essere sommersa dalle acque del lago. L'ultima cosa che videro inabissarsi fu la lucente cupola della cattedrale sormontata dalla croce.\nQuesta leggenda ha dato vita a numerose credenze sopravvissute nonostante il passare dei secoli. \u00c8 diffusa l'idea che solo i puri di cuore possano trovare la strada per Kite\u017e e, ironicamente, il percorso che conduce al lago \u00e8 tuttora chiamato \"sentiero di Batu\" (\"\u0411\u0430\u0442\u044b\u0435\u0432\u0430 \u0442\u0440\u043e\u043f\u0430\"). Un'altra credenza vuole che nei momenti di tempo sereno sia possibile sentire canti e suoni di campane provenienti dal fondo del lago. Inoltre, alle persone pi\u00f9 pie sarebbe possibile vedere le luci delle processioni religiose (chiamate \"\u043a\u0440\u0435\u0441\u0442\u043d\u044b\u0439 \u0445\u043e\u0434\") e addirittura gli edifici della citt\u00e0. Per tutti questi motivi il lago Svetlojar viene talvolta chiamato \"Atlantide russa\"."}
{"id": "4368223", "revid": "984922", "url": "https://it.wikipedia.org/wiki?curid=4368223", "title": "Tabar\u00e9 Quintans", "text": "Carriera.\nCon l' ha disputato 6 partite alle Olimpiadi del 1936, classificandosi al 6\u00ba posto."}
{"id": "4368225", "revid": "124687057", "url": "https://it.wikipedia.org/wiki?curid=4368225", "title": "Leonardo Trucco", "text": "Il suo episcopato viene ricordato soprattutto per il trasferimento del titolo di cattedrale dalla chiesa di San Paragorio, che si trova fuori dalle mura cittadine, alla pi\u00f9 vicina e sicura chiesa di San Pietro. Nel 1572 chiese e ottenne il permesso da papa Gregorio XIII di erigere in cattedrale la chiesa di San Pietro; ancora oggi essa conserva il titolo di concattedrale della diocesi di Savona-Noli.\nGenealogia episcopale.\nLa genealogia episcopale \u00e8:"}
{"id": "4368236", "revid": "767487", "url": "https://it.wikipedia.org/wiki?curid=4368236", "title": "Marc Logan", "text": "Carriera professionistica.\nMarc nel quinto giro del Draft NFL 1987 dai Cincinnati Bengals. gioc\u00f2 undici stagionali National Football League dal 1987 al 1997 per i Bengals, Miami Dolphins, San Francisco 49ers e Washington Redskins. Nel corso della sua carriera, Marc corse 1.391 yard su 325 possessi, segnando 15 touchdown. Marc inoltre ricevette 123 passaggi per 1.135 yard e tre touchdown. Logan gioc\u00f2 due Super Bowl: nel Super Bowl XXIII coi Bengals fu sconfitto proprio dai 49ers con cui avrebbe vinto il Super Bowl XXIX nel 1994 contro i San Diego Chargers."}
{"id": "4368237", "revid": "76963", "url": "https://it.wikipedia.org/wiki?curid=4368237", "title": "Frank Schwalba-Hoth", "text": "\u00c8 stato deputato nel parlamento del Land tedesco dell'Assia ed Europarlamentare.\nAttualmente vive a Bruxelles con sua figlia e lavora come analista politico e consulente di strategia politica.\nBiografia e studi.\nEsordi e prime esperienze politiche.\nNel 1974, dopo aver conseguito il diploma e terminato il servizio militare con il grado di tenente, Frank Schwalba-Hoth ha frequentato l'Universit\u00e0 di Marburgo, laureandosi nel 1981.\nFrank Schwalba-Hoth ha iniziato a dedicarsi alla politica durante gli anni universitari. Nel 1979 e nel 1980 \u00e8 stato presidente del consiglio studentesco dell'Universit\u00e0 di Marburgo e successivamente ha fondato il primo gruppo studentesco dei Verdi tedeschi (Gr\u00fcn-Bunt-Alternative Liste, GBAL) e la prima rappresentanza studentesca dei Verdi (Allgemeiner Studentenausschuss, AStA) in una universit\u00e0 tedesca. \u00c8 stato inoltre coinvolto nelle iniziative del \"3rd International Russell Tribunal\" sulla condizione dei diritti umani nella Repubblica Federale Tedesca.\nLa sua attivit\u00e0 come parlamentare ed eurodeputato.\nNel 1978 \u00e8 stato cofondatore di vari gruppi pre-partitici di stampo ambientalista e nel 1980 Frank Schwalba-Hoth \u00e8 stato uno dei membri fondatori del partito tedesco de I Verdi (Germania) successivamente chiamato B\u00fcndnis 90/Die Gr\u00fcnen. Nel 1981 e 1982 ha ricoperto la carica di co-presidente e quella di portavoce de I Verdi (Germania) nel Land tedesco dell'Assia. \nDal dicembre 1982 all'agosto 1983 fu membro del parlamento nel Land dell'Assia, dove ha presentato un progetto di legge riguardante la formazione degli insegnanti: quella \u00e8 stata la prima legge proposta da B\u00fcndnis 90/Die Gr\u00fcnen a essere adottata da un parlamento tedesco.\nA inizio degli anni '80, quando il movimento di pace tedesco protestava contro l'intenzione americana d'installare missili di nuova generazione sul territorio tedesco, Frank Schwalba-Hoth, in segno di appoggio al movimento pacifista e protestando contro lo stazionamento degli armamenti nucleari americani sul suolo tedesco, spruzz\u00f2 il suo sangue contro le medaglie del comandante del V Corps dell'esercito americano, il generale Paul S. Williams, durante il ricevimento tenuto nel Parlamento dell'Assia in onore le truppe americane posizionate sul suolo tedesco.\nDal 1984 al 1987 Frank Schwalba-Hoth \u00e8 stato eurodeputato. Nel Parlamento Europeo \u00e8 stato vicepresidente della Commissione per il regolamento e le petizioni, copresidente del Gruppo parlamentare dei Verdi, che in quel periodo si chiamava Gruppo Arcobaleno.\nIn ragione del principio di rotazione, Frank Schwalba-Hoth si \u00e8 dimesso nel 1987 a met\u00e0 della seconda legislatura del Parlamento europeo.\nDopo l'attivit\u00e0 parlamentare: consulenza e networking.\nNegli anni successivi, Frank Schwalba-Hoth \u00e8 stato il direttore dell'ufficio di Greenpeace a Bruxelles. Tuttavia, sin dal giorno in cui ha lasciato l'attivit\u00e0 di europarlamentare nel 1987, \u00e8 stato anche consulente e networker.\nNel 1998 ha fondato insieme al vicepresidente del Parlamento europeo, Silvana Koch-Mehrin, la societ\u00e0 di consulenza \"Conseill\u00e9+Partners\". Ha anche lavorato per il Technical Aid to the Commonwealth of Independent States (TACIS Programme) in Asia Centrale e ha seguito il processo di ratificazione della Convenzione diAarhus in Moldavia e in Ucraina.\nFrank Schwalba-Hoth ha venduto la sua azienda e dal 2002 lavora come analista politico e consulente di strategia politica.\nDal 1989 Frank Schwalba-Hoth organizza mensilmente eventi di networking chiamati \"Soir\u00e9e Internationale\" con circa sessanta invitati con differenti background professionali, culturali, nazionali e sociali.\nDal 2006 Frank Schwalba-Hoth \u00e8 membro del Comitato consultivo del Right Livelihood Award creato nel 1980 da Jakob von Uexkull.\nDal 2011 pubblica ogni anno il libro EU Stakeholder directory \"900 pagine su chi \u00e8 chi e su cosa \u00e8 dove a Bruxelles\"."}
{"id": "4368244", "revid": "36426", "url": "https://it.wikipedia.org/wiki?curid=4368244", "title": "Prospettiva lineare", "text": ""}
{"id": "4368245", "revid": "547034", "url": "https://it.wikipedia.org/wiki?curid=4368245", "title": "HMS Glowworm", "text": "Tre navi da guerra della Royal Navy britannica hanno avuto come nome HMS \"Glowworm\", dal nome generico dato alle lucciole. Altre due unit\u00e0 vennero cancellate prima di entrare in servizio."}
{"id": "4368250", "revid": "767487", "url": "https://it.wikipedia.org/wiki?curid=4368250", "title": "\u0100dolfs S\u012bmanis", "text": "Carriera.\nClub.\nNegli anni in cui militava in nazionale ha giocato nell Riga Vanderer; in seguito pass\u00f2 alla Dinamo Riga.\nNazionale.\nL'esordio in nazionale \u00e8 avvenuto il 1\u00ba giugno 1932 nell'amichevole contro l'Estonia.\nIn seguito ha disputato lo storico ultimo incontro della sua nazionale nel 1940, prima della perdita dell'indipendenza.\nHa totalizzato 10 presenze in nazionale senza segnare reti, ma contribuendo alla vittoria di due Coppe del Baltico."}
{"id": "4368252", "revid": "736476", "url": "https://it.wikipedia.org/wiki?curid=4368252", "title": "Evelyna Stryhalov\u00e1", "text": ""}
{"id": "4368253", "revid": "38120", "url": "https://it.wikipedia.org/wiki?curid=4368253", "title": "Spirits of the Western Sky", "text": "Spirits of the Western Sky \u00e8 il quinto disco solista di Justin Hayward, chitarrista e voce del gruppo rock inglese dei Moody Blues, pubblicato nel 2013.\nIl disco.\nL'album \u00e8 stato registrato a Genova, Italia ed a Nashville, USA. \"Spirits of the Western Sky\" \u00e8 il primo album solista di Justin Hayward dal 1996. Il chitarrista dei Moody Blues si spinge verso nuovi territori musicali, tra cui il country ed il bluegrass, in brani come \"What You resist persist\", \"Broken Dream\", cover tratta dal proprio album solista \"The View from the Hill\", e \"It's cold outside of your heart\", cover tratta dall'album \"The Present\" dei Moody Blues del 1983.\nL'orchestrazione dell'album \u00e8 di Anne Dudley, una compositrice e musicista pop inglese, che ha lavorato nell'ambito del genere classico e del pop rock, ed \u00e8 pi\u00f9 nota per essere una dei membri principali della band synthpop \"Art of Noise\" e come compositrice cinematografica.\nNel disco \u00e8 presente il brano \"On The Road to Love\", scritto da Justin Hayward con Kenny Loggins, composto mentre erano entrambi in tour ed ospiti presso lo stesso albergo. Kenny Loggins suona e canta nello stesso brano."}
{"id": "4368254", "revid": "47767", "url": "https://it.wikipedia.org/wiki?curid=4368254", "title": "Slenderman's Shadow", "text": ""}
{"id": "4368256", "revid": "1935652", "url": "https://it.wikipedia.org/wiki?curid=4368256", "title": "Timoteo Berardi", "text": "Biografia.\nIn giovent\u00f9 abbracci\u00f2 l'Ordine dei carmelitani, dove si distinse per il fervoroso studio delle scienze. Insegn\u00f2 filosofia a Padova e teologia a Roma. Papa Sisto V nel 1587 lo volle vescovo di Noli.\nDurante il suo episcopato si preoccup\u00f2 di rendere il massimo onore possibile alle reliquie di sant'Eugenio, patrono della citt\u00e0. Stabil\u00ec quindi che esse fossero traslate dall'antica cattedrale alla nuova, con solenne processione, nell'anno 1602."}
{"id": "4368260", "revid": "123230205", "url": "https://it.wikipedia.org/wiki?curid=4368260", "title": "Storie consistenti", "text": "L'interpretazione a storie consistenti \u00e8 un'interpretazione della meccanica quantistica che si prefigge di dare una versione pi\u00f9 soddisfacente dell'interpretazione di Copenaghen, pur conservandone i principi fondamentali.\nNelle parole del fondatore R. B. Griffiths, vuole essere \"\"la Copenaghen fatta come si deve\" (Copenhagen done right)\". In particolare essa accetta il carattere intrinsecamente casuale dei fenomeni quantistici, ma rifiuta l\u2019idea che il cosiddetto collasso della funzione d'onda sia un fenomeno fisico.\nSviluppo.\nL'interpretazione a storie consistenti \u00e8 stata proposta dal fisico statunitense Robert B. Griffiths nel 1984. Negli anni successivi questo approccio \u00e8 stato sviluppato ulteriormente da Griffiths, con contributi da parte del fisico francese Roland Omn\u00e8s. \nUn approccio essenzialmente analogo \u00e8 stato sviluppato in larga parte indipendentemente dai fisici statunitensi Murray Gell-Mann e James Hartle, chiamato da quest'ultimi \"approccio a storie decoerenti\". Le formulazioni di Griffiths e Omn\u00e8s e di Gell-Mann e Hartle sono matematicamente simili e complementari dal punto di vista del contenuto interpretativo. La formulazione di Griffiths e Omn\u00e8s punta la propria attenzione a chiarire i paradossi tradizionali della meccanica quantistica (gatto di Schr\u00f6dinger, problema della misura, teorema di Bell, teorema di Kochen-Specker, ruolo dell'osservatore, dibattito sul carattere indeterministico della teoria e sulla possibilit\u00e0 di variabili nascoste, ecc.), mentre gli studi di Gell-Mann e Hartle danno pi\u00f9 risalto al fenomeno della decoerenza, alla spiegazione di come il mondo classico emerga dalla realt\u00e0 quantistica e ad applicazioni in cosmologia quantistica. \nGell-Mann sostiene che nella sua formulazione sia stato ispirato dalla interpretazione a molti mondi di Everett e dagli studi sulla decoerenza quantistica dei fisici E. Joos, H. D. Zeh e W. H. \u017burek. D'altra parte Omn\u00e8s e Griffiths sono stati influenzati dalla formulazione di \"proiezioni come proposizioni\" presentata da von Neumann nel suo celebre trattato sui fondamenti matematici della meccanica quantistica, che ha anche dato origine al filone delle logiche quantistiche, iniziato da Birkhoff e sviluppato in varie direzioni soprattutto negli anni 1960 e 1970 da fisici-matematici come G. W. Mackey, J. M. Jauch, C. Piron, G. Ludwig e altri.\nContenuto.\nL'interpretazione delle storie consistenti \u00e8 presentata da Griffiths in maniera molto dettagliata in un libro e i vari articoli di rassegna. Omn\u00e8s ha scritto due libri sull'argomento e un articolo di rassegna molto citato. Gell-Mann ha dato una introduzione semi-tecnica in un libro divulgativo. Nel seguito dell'articolo viene esposta l'interpretazione nella formulazione datale da Griffiths.\nLe \u201cstorie\u201d che danno il nome all'interpretazione si riferiscono ad una descrizione di un sistema fisico per una sequenza di tempi \"t0\", \"t1\", \"t2\"... Molti dei punti chiave dell\u2019interpretazione emergono gi\u00e0 nel caso pi\u00f9 semplice in cui si considera un sistema per un unico tempo \"t\"; nel seguito consideriamo inizialmente il caso di un solo tempo \"t\" per poi passare al caso generale nella sezione successiva.\nInterpretazione per un unico istante di tempo.\nI principi chiave di questa interpretazione possono essere formulati in tre punti.\nPunto 1. Invece di focalizzarsi sul significato della funzione d\u2019onda, nell'interpretazione a storie consistenti l\u2019enfasi \u00e8 spostata sulle possibili proposizioni (ossia, affermazioni che possono essere vere o false) riguardanti \"eventi fisici\". Un \"evento\" \u00e8, secondo Griffiths, \u201cun particolare stato di cose al tempo \"t\" \u201d.\nEsempi di proposizioni sono (le unit\u00e0 di misura sono omesse perch\u00e9 non rilevanti alla discussione): \nCome indicato dall'esempio Pf , le proposizioni possibili possono anche riguardare oggetti macroscopici; l\u2019interpretazione a storie consistenti rigetta l\u2019idea che ci sia una divisione tra una \u201crealt\u00e0 quantistica\u201d al livello di particelle elementare e una \u201crealt\u00e0 classica\u201d (governata esattamente dalla meccanica classica) a livello macroscopico: le regole quantistiche si applicano all'intera realt\u00e0 fisica. L\u2019interpretazione a storie consistenti rigetta pure l\u2019idea che la presenza o meno di un osservatore (cosciente o meno) giochi un ruolo fisico speciale nei processi naturali; come dettagliato nel seguito, il \u201cruolo\u201d dell\u2019osservatore \u00e8 quello di scegliere le proposizioni su cui si vuole focalizzare l\u2019attenzione, ma questo \u00e8 un ruolo completamente passivo. Griffiths fornisce per il ruolo dell\u2019osservatore la seguente metafora; supponiamo di voler fare una fotografia ad un oggetto, per esempio una montagna. La montagna esiste indipendentemente da noi, per\u00f2 la fotografia dipende dalle scelte del fotografo (inquadratura, direzione, ecc.). In questa metafora la montagna \u00e8 la realt\u00e0 fisica (quantistica), mentre la fotografia \u00e8 ci\u00f2 che possiamo dire sulla realt\u00e0 in base a proposizioni su eventi. \u00c8 bene notare che le predizioni sia della meccanica classica che di quella quantistica possono essere espresse in termini di proposizioni simili a quelle date negli esempi, e pertanto ragionare in termini di proposizioni costituisce un linguaggio comune alla meccanica quantistica (e anche alla teoria quantistica dei campi) e a quella classica e forma una base solida per investigare in quali situazioni le predizioni della meccanica quantistica si riducono a quelle della meccanica classica.\nPunto 2. L\u2019interpretazione a storie consistenti accetta che la Natura sia non-deterministica a livello fondamentale. In particolare, anche se si possedesse una conoscenza perfetta dell'intero universo al tempo \"t\", non sarebbe possibile prevedere con certezza tutti gli eventi ad un tempo successivo. Come conseguenza, alle proposizioni su eventi fisici introdotte nel punto precedente \u00e8 possibile, in generale, solo assegnare una probabilit\u00e0 che essere siano vere.\nPunto 3. L\u2019interpretazione a storie consistenti accetta che l\u2019immagine della Natura data dalla meccanica classica, che corrisponde anche alla nostra intuizione formata a partire dal mondo macroscopico, sia sbagliata a livello fondamentale; per questo motivo dobbiamo essere pronti a cambiare o rinunciare ad alcuni principi fondamentali che ci appaiono \u201cnaturali\u201d. Una situazione analoga, ma meno radicale, \u00e8 accaduta con la teoria della relativit\u00e0, che ha costretto ad una drastica revisione delle nostre intuizioni sullo spazio e il tempo. Nello specifico, l\u2019interpretazione a storie consistenti ritiene che il principio fondamentale della meccanica quantistica che la rende fondamentalmente differente dalla meccanica classica e in cui risiede la sua \u201cstranezza\u201d \u00e8 il principio di incompatibilit\u00e0: non \u00e8 possibile considerare contemporaneamente proposizioni che riguardano grandezze (osservabili) incompatibili. Nel formalismo della meccanica quantistica due osservabili sono incompatibili se i corrispondenti operatori non commutano, e pertanto si applica il principio di indeterminazione. Per esempio, consideriamo le proposizioni degli esempi Pd e Pe; entrambe le proposizioni, prese singolarmente, sono sensate ed \u00e8 possibile assegnare ad ognuna di esse una probabilit\u00e0 di verit\u00e0; per esempio, se al tempo \"t\" il sistema \u00e8 nello stato che \u00e8 un autostato di \u015cz con autovalore \u00bd, allora il formalismo della meccanica quantistica ci dice che la proposizione Pd ha il 100% di probabilit\u00e0 di essere vera mentre la proposizione Pe ha il 50% di probabilit\u00e0 di essere vera. Se ci trovassimo in un contesto non-quantistico nulla ci impedirebbe di considerare proposizioni come per esempio Pg = Pd Pe , a cui sembrerebbe naturale assegnare una probabilit\u00e0 di verit\u00e0 del 50%. Tuttavia, poich\u00e9 gli operatori \"\u015cz\" e \"\u015cx\" non commutano, il principio di incompatibilit\u00e0 ci vieta di considerare proposizioni come Pg e di assegnare loro una probabilit\u00e0. La posizione dell\u2019interpretazione a storie consistenti \u00e8 che proposizioni che v\u00ecolano il principio di incompatibilit\u00e0, come Pg, sono \"senza senso\". Il principio di incompatibilit\u00e0 \u00e8 essenzialmente analogo al principio di complementarit\u00e0 formulato do Bohr, anche se epurato di riferimenti espliciti a \u201cmisurazioni\u201d o \u201cosservazioni\u201d, che sono considerati inessenziali.\nLe proposizioni a cui ci si riferisce nel punto 1. corrispondono a operatori di proiezione ortogonale nello spazio di Hilbert degli stati; di particolare rilevanza sono i proiettori su autospazi di operatori corrispondenti ad osservabili. Per esempio, possiamo considerare l\u2019energia del sistema, e l\u2019operatore corrispondente \u00e8 pertanto l\u2019hamiltoniano del sistema. Supponiamo che l\u2019hamiltoniano abbia uno spettro puramente discreto e non degenere: formula_1, con corrispondenti autostati formula_2. Il proiettore sull'autospazio di formula_3\u00e8:\nformula_4\ne gli assegniamo il significato fisico \u201cil sistema ha energia formula_5\u201d oppure, equivalentemente, \"il sistema \u00e8 nel suo stato fondamentale\". Se il sistema \u00e8 in uno stato generico formula_6la probabilit\u00e0 che esso abbia energia formula_5\u00e8 data da:\nformula_8\ncome del resto nel formalismo standard. La differenza \u00e8 che non abbiamo fatto nessun riferimento ad osservazioni o esperimenti, ma a propriet\u00e0 che il sistema possiede indipendentemente da esse.\nCos\u00ec come le proposizioni possono essere combinate tramite i connettivi logici AND, OR e NOT, lo stesso \u00e8 possibile con gli operatori di proiezione (a patto che essi commutino \u2013 in caso contrario essi v\u00ecolano il principio di incompatibilit\u00e0 dettato dal punto 3.). Il connettivo AND corrisponde al prodotto dei proiettori (entrambe le propriet\u00e0 sono vere allo stesso tempo), il connettivo OR corrisponde alla loro somma mentre NOT corrisponde al complemento ortogonale.\nPer esempio, possiamo considerare il proiettore formula_9; nell\u2019ipotesi che lo spettro sia non-degenere \u00e8 facile verificare che formula_10per qualsiasi stato formula_6. Questo significa che la proposizione \u201cil sistema ha energia formula_5e allo stesso tempo energia formula_13\u201d \u00e8 sempre falsa. Similmente, se consideriamo l\u2019operatore posizione formula_14, \u00e8 sempre falsa la proposizione che una particella si trovi contemporaneamente in pi\u00f9 di una posizione nello spazio.\nIl connettivo OR corrisponde alla somma dei proiettori; nel caso quantistico ci sono delle differenze nell'interpretazione di proposizioni di questo tipo rispetto al caso classico. Consideriamo per esempio l\u2019operatore di proiezioneformula_15Il significato che gli pu\u00f2 essere assegnato \u00e8 \u201cil sistema ha energia compresa nell'intervallo formula_16\u201d. Se formula_17possiamo dedurre che ci troviamo con certezza in una delle seguenti tre situazioni:\nIl caso 3., che comprende sovrapposizioni lineari di stati, \u00e8 caratteristico della meccanica quantistica; in un contesto classico ci aspetteremmo che se la proposizione formula_27\u00e8 vera, allora almeno una fra le due proposizioni formula_28oppure formula_29deve essere vera, ma cos\u00ec non \u00e8 in meccanica quantistica. Dobbiamo accettare, secondo l\u2019interpretazione a storie consistenti, che sono possibili stati, come quelli del punto 3., per cui la nostra intuizione basata sul mondo macroscopico viene meno.\nConsideriamo ora uno stato formula_30in cui una particella \u00e8 localizzata intorno al punto formula_31e uno stato formula_32in cui la particella \u00e8 localizzata intorno al punto formula_33. Qual \u00e8 il significato del proiettore sullo stato formula_34 ?\nCome abbiamo stabilito, di sicuro il suo significato \"non\" \u00e8 che la particella \u00e8 contemporaneamente nei punti formula_31e formula_33: come abbiamo detto nell'esempio precedente, la probabilit\u00e0 che una particella sia in pi\u00f9 posti contemporaneamente \u00e8 sempre nulla. Pi\u00f9 corretto \u00e8 dire che la particella \u00e8 in formula_31\"oppure\" in formula_33, anche se vale l\u2019avvertenza fatta sopra: in meccanica quantistica non \u00e8 vero che se \u00e8 vera la proposizione \u201cla particella \u00e8 in formula_31\"oppure\" in formula_33\u201d allora \u201cla particella \u00e8 nello stato formula_30\u201d \u00e8 vera oppure \u201cla particella \u00e8 nello stato formula_32\u201d \u00e8 vera. Operazionalmente potrebbe essere il caso che, per limitazioni sperimentali (e qui risulta rilevante il ruolo della decoerenza), siamo in grado di effettuare misure di posizione solo in un punto dello spazio alla volta. In questo caso in proiettore formula_27\u00e8 a noi inaccessibile in pratica e possiamo usare solo i proiettori formula_44e formula_45, e possiamo quindi ragionare in questo contesto in modo \u201cclassico\u201d e pensare che la particella sia o in formula_31o in formula_33in senso esclusivo.\nIncompatibilit\u00e0 quantistica e scelta del quadro di riferimento.\nCome accennato nel punto precedente, l'interpretazione a storie consistenti identifica nel principio di incompatibilit\u00e0 la caratteristica essenziale che differenzia la meccanica quantistica da quella classica e la sorgente delle note difficolt\u00e0 interpretative. In questo paragrafo spenderemo alcune parole in pi\u00f9 su questo punto. \nNella teoria della probabilit\u00e0 \u00e8 necessario dall'inizio stabilire quale sia lo spazio campionario \u03a9 (in inglese, \"sample space\") del sistema, ossia l'insieme di tutti i possibili eventi possibili (=sottoinsiemi di \u03a9); ha quindi senso assegnare probabilit\u00e0 agli eventi. In meccanica quantistica, nell'interpretazione a storie consistenti, la scelta dello spazio campionario corrisponde alla scelta di una particolare decomposizione dell'operatore identit\u00e0 tramite proiettori; per esempio, se rivolgo la mia attenzione alla posizione user\u00f2 proiettori di posizione (adatti a rispondere a domande del tipo `dov'\u00e8 la particella'), se mi interessa invece l'energia user\u00f2 proiettori su autostati dell'energia, eccetera. In questo contesto, una specifica scelta della decomposizione dell'operatore identit\u00e0 \u00e8 chiamata scelta del quadro di riferimento (in inglese, \"framework\"). L'interpretazione a storie consistenti sottolinea che le probabilit\u00e0 assegnate dalla meccanica quantistica ad eventi fisici sono sempre relative al quadro di riferimento scelto. Tale scelta \u00e8 a volte implicita, ma \u00e8 sempre presente. In particolare, due quadri di riferimento basati su proiettori di osservabili incompatibili (cio\u00e8, che non commutano) sono incompatibili e non \u00e8 possibile considerare allo stesso tempo le probabilit\u00e0 assegnate dai due quadri. Da questo punto di vista l'interpretazione a storie consistenti fa considerazioni analoghe a quelle tradizionalmente associate con l'interpretazione di Copenaghen, come per esempio la seguente citazione di una lettera di Pauli ad Heisenberg del 1926: \"One can look at the world with the p-eye and one can look at it with the q-eye but when one would like to open both eyes, then one gets dizzy (Possiamo guardare il mondo tramite il nostro occhio `p' o possiamo guardarlo tramite il nostro occhio `q', ma quando vorremmo aprire entrambi gli occhi ci gira la testa)\".\nInterpretazione per multipli istanti di tempo.\nUna storia quantistica \"Y\" \u00e8 una collezione di \"N\" proiettori formula_48relativi a \"N\" tempi successivi formula_49e la scriviamo simbolicamente come:\nformula_50\nIl significato di tale storia \u00e8: al tempo formula_51l'evento fisico descritto dal proiettore formula_28accade, al tempo formula_53l'evento formula_29accade, e cos\u00ec via. L'interpretazione a storie consistenti permette di associare una probabilit\u00e0 di verit\u00e0 a storie quantistiche di questo tipo. \nUn punto cruciale dell'interpretazione \u00e8 che, prima di poter pensare di assegnare probabilit\u00e0, \u00e8 necessario fissare il nostro quadro di riferimento. Il quadro di riferimento \u00e8 un insieme di storie quantistiche, che indicizziamo tramite l'indice formula_55, tutte relative agli stessi tempi formula_56, e tali per cui per ogni tempo i proiettori considerati da tutte le storie costituiscono una decomposizione dell'identit\u00e0. Illustriamo questo punto con esempi.\nIl caso di un tempo solo (\"N=\"1) \u00e8 quello descritto nella sezione precedente. La scelta del quadro di riferimento in questo caso \u00e8 una singola scelta della decomposizione dell'identit\u00e0 del tipo\nformula_57\nPer esempio, consideriamo un sistema con livelli discreti di energia formula_58e consideriamo una decomposizione con i tre operatori di proiezione \nformula_59\nCon questa scelta di decomposizione abbiamo tre `storie' quantistiche che formano un quadro di riferimento; essendoci un solo tempo, le storie corrispondono con gli operatori scritti sopra. La prima storia corrisponde all'evento `l'energia al tempo formula_51\u00e8 formula_5', la seconda storia a `l'energia al tempo formula_51\u00e8 formula_13' e la terza a `l'energia al tempo formula_51\u00e8 maggiore formula_13' (con le avvertenze fatte nella sezione precedente). Questo quadro di riferimento \u00e8 ben posto, poich\u00e9 i proiettori commutano e pertanto rispettano il principio di incompatibilit\u00e0.\nIl caso a due tempi (\"N=2\") per stabilire il nostro quadro di riferimento dobbiamo scegliere due decomposizioni dell'identit\u00e0, una per il tempo formula_51e una per il tempo formula_53. Se la decomposizione per formula_51consiste in \"k\" operatori e quella per formula_53consiste in \"m\" operatori, otterremo in totale formula_70 storie quantistiche. Introduciamo ora ulteriore formalismo, che sar\u00e0 essenziale nel caso generale con tre o pi\u00f9 tempi. Prima di tutto i proiettori sono ora specificati da due indici, un indice formula_71 che specifica il tempo a cui ci si riferisce e un secondo indice, formula_55, che si specifica la storia a cui ci si riferisce; indichiamo l'indice temporale \"n\" come pedice, mentre l'indice formula_55come argomento tra parentesi (per evitare di usare apici e pedici contemporaneamente). Quindi una generica storia a due tempi \u00e8 scritta come:\nformula_74\ne ha il significato `al tempo formula_51il sistema ha la propriet\u00e0 formula_76e al tempo formula_53ha la propriet\u00e0 formula_78. Per esempio, supponiamo al tempo formula_53di selezionare la decomposizione dell'identit\u00e0 fatta nell'esempio precedente a un tempo mentre per il tempo formula_51scegliamo la decomposizione a due operatori:\nformula_81\nDove formula_82\u00e8 un dato (arbitrario) stato. Il proiettore formula_83rappresenta pertanto la propriet\u00e0 `il sistema \u00e8 nello stato formula_82', mentre formula_85rappresenta la propriet\u00e0 `il sistema NON \u00e8 nello stato formula_82'. Con queste decomposizioni abbiamo formula_87storie quantistiche, che scriviamo per esteso:\nformula_88\nLa storia 1 pertanto ha il significato `il sistema \u00e8 nello stato formula_82al tempo formula_51e nello stato formula_91(cio\u00e8, equivalentemente, ha energia formula_5) al tempo formula_53, e similmente per le altre storie. Questo insieme di 6 storie costituisce il nostro quadro di riferimento. Proseguiamo ora con altre definizioni. Indichiamo con formula_94l'operatore di evoluzione temporale del sistema dal tempo formula_51al tempo formula_51. Se l'Hamiltoniano \"H\" non dipende al tempo il formalismo standard ci dice che questo operatore \u00e8 dato da formula_97. Definiamo quindi gli operatori di peso (inglese: \"weight operator\"), che associano ad ogni storia quantistica un operatore nello spazio di Hilbert del sistema, che nel nostro esempio sono (la definizione generale \u00e8 data nel seguito dell'articolo):formula_98Introduciamo quindi un prodotto interno tra gli operatori di peso tramite l'operazione di traccia:formula_99\n\"(da completare)\"\nCritiche e commenti.\nQuesto testo \u00e8 ancora da scrivere.\nRiferimenti nella letteratura.\nL'interpretazione delle storie consistenti \u00e8 menzionata in un passaggio del best seller del 1999 \"Le particelle elementari\" dello scrittore francese Michel Houellebecq, in cui `la memoria di una vita umana' \u00e8 paragonata (fantasiosamente) a `una delle storie consistenti di Griffiths':"}
{"id": "4368264", "revid": "466539", "url": "https://it.wikipedia.org/wiki?curid=4368264", "title": "Anthicidae", "text": "Anthicidae \u00e8 una famiglia di insetti dell'ordine dei Coleotteri, con distribuzione cosmopolita.\nDescrizione.\nSono coleotteri di dimensioni medio-piccole che si caratterizzano per un collo marcatamente ristretto, spesso associato con una costrizione laterale del pronoto, che \u00e8 solitamente pi\u00f9 largo nella parte anteriore e pi\u00f9 stretto in quella posteriore, risultando pi\u00f9 stretto della base delle elitre. Le antenne sono lunghe e sottili. L'insieme di questi caratteri conferisce a questi insetti una apparenza molto simile a quella delle formiche (mirmecomorfismo).\nBiologia.\nLa maggior parte delle specie si nutrono di piccoli invertebrati o di residui vegetali.\nNonostante la forte somiglianza con le formiche che caratterizza la gran parte delle oltre 3000 specie di Anthicidae, solo in poche specie \u00e8 stata documentata una reale associazione con le formiche (mirmecofilia). Tra queste \"Anthicus\" spp., \"Formicomus\" spp., \"Ochtonomus\" spp., \"Temnopsophus\" spp.\nNella gran parte delle specie il mirmecomorfismo \u00e8 solo una forma di mimetismo batesiano che garantisce protezione contro potenziali predatori.\nDistribuzione e habitat.\nSono presenti in tutti i continenti eccetto l'Antartide.\nOccupano habitat molto differenti che vanno dalla foresta pluviale alle dune sabbiose costiere.\nTassonomia.\nLa famiglia Anthicidae \u00e8 stata in passato considerata come un taxon \"spazzatura\" in cui piazzare ogni entit\u00e0 della superfamiglia Tenebrionoidea non facilmente assegnabile ad altre famiglie. Ne consegue che molti generi in precedenza attribuiti a questa famiglia sono ora collocati altrove.\nSecondo le pi\u00f9 recenti revisioni tassonomiche la famiglia comprende i seguenti generi:"}
{"id": "4368265", "revid": "420971", "url": "https://it.wikipedia.org/wiki?curid=4368265", "title": "HMS Glowworm (H92)", "text": "La HMS \"Glowworm\" (Pennant number H92), terza nave da guerra della Royal Navy britannica a portare questo nome, \u00e8 stata un cacciatorpediniere classe G. Costruita nei cantieri John I. Thornycroft &amp; Company, venne impostata il 15 agosto 1934, varata il 22 luglio 1935 ed entr\u00f2 in servizio il 22 gennaio 1936.\nServizio.\nTra l'ingresso in servizio e lo scoppio della seconda guerra mondiale la \"Glowworm\" serv\u00ec nella 1\u00aa Flottiglia Cacciatorpediniere della Mediterranean Fleet. Durante la guerra civile spagnola pattugli\u00f2 le coste spagnole in attuazione delle decisioni del Comitato di non intervento. Tra il 27 maggio e '8 giugno 1937 torn\u00f2 brevemente a Portsmouth per lavori, tornando quindi nel Mediterraneo. L'anno successivo venne sottoposta ad un pi\u00f9 lungo ciclo di lavori, scortando quindi il transatlantico SS \"Strathnaver\" a Malta durante la crisi di Monaco, nel settembre 1938. In seguito scort\u00f2 l'incrociatore \"Arethusa\" ad Aden. Il 16 maggio 1939, durante delle esercitazioni notturne, entr\u00f2 in collisione con la pari classe \"Grenade\", venendo costretta quindi a tornare ad Alessandria per riparazioni temporanee. I lavori definitivi vennero eseguiti a Malta tra il 23 maggio e il 24 giugno successivi.\nAllo scoppio della guerra si trovava ancora ad Alessandria, venendo trasferita in patria poco dopo agli inizi di ottobre 1939 insieme ad altri tre cacciatorpediniere della classe: la \"Gallant\", la \"Grafton\" e la \"Greyhound\" per proteggere le coste sud-occidentali dell'Inghilterra, operando dalla base di Plymouth. Il 12 novembre venne trasferita a Harwich per operare con compiti di scorta e pattugliamento nel Mare del Nord. Il 22 febbraio 1940, venne urtata violentemente dalla nave svedese \"Rex\" mentre si trovava all'ancora. L'unit\u00e0 riport\u00f2 seri danni allo scafo e dovette entrare in cantiere a Kingston upon Hull per riparazioni, dove rimase fino al 20 marzo. Trasferita nella 1\u00aa Flottiglia Cacciatorpediniere con base a Scapa Flow, partecip\u00f2 dall'inizio di aprile all'Operazione Wilfred, nome in codice degli sbarchi britannici in Norvegia, di scorta all'incrociatore da battaglia HMS \"Renown\" ed insieme alle unit\u00e0 gemelle \"Greyhound\", \"Hero\" ed \"Hyperion\". Dopo una missione di scorta a una forza di posamine, il 6 aprile si allontan\u00f2 dalla forza principale per ricercare un uomo caduto in mare.\nIl 7 aprile aerei britannici individuarono una squadra navale tedesca. La sera stessa unit\u00e0 della \"Home Fleet\" salparono per intercettarle. Il cacciatorpediniere \"Glowworm\", allontanatosi il giorno prima, intercett\u00f2 per caso la formazione dell'incrociatore pesante \"Hipper\" (adibita anche a trasporto di 1.700 Gebirgsj\u00e4ger), ma inizialmente avvist\u00f2 solo i suoi caccia di scorta \"Z11 Bernd von Arnim\" e \"Z18 Hans L\u00fcdemann\": il tenente comandante Gerard Broadmead Roope, ignaro della presenza della \"Hipper\", alle ore 8:00 attacc\u00f2 con i cannoni i cacciatorpediniere che nel frattempo avevano comunicato la sua presenza all'unit\u00e0 maggiore, lunga il doppio e quattro volte la stazza della nave britannica. Incredibilmente, quando il \"Glowworm\" la avvist\u00f2 la scambi\u00f2 per una nave amica e le consent\u00ec di avvicinarsi oltremodo finendone sotto il fuoco diretto che, alla quarta salva, la centr\u00f2. Sfruttando il fumo che aveva iniziato a emettere, il \"Glowworm\" cerc\u00f2 di disimpegnarsi ma il tiro dei tedeschi era a guida radar e non venne influenzato; alle 10:10 il caccia fu bersagliato dai cannoni da 105mm che ne devastarono la sovrastruttura, abbatterono l'albero maestro e misero fuori uso la postazione anteriore. Il corto circuito dell'impianto elettrico blocc\u00f2 la sirena di allarme che continu\u00f2 a risuonare per tutta la durata dello scontro. Alla distanza di 800 metri la \"Glowworm\" lanci\u00f2 una salva di siluri che and\u00f2 a vuoto perch\u00e9 il comandante della \"Hipper\", capitano Hellmuth Heye, teneva la nave di prua per minimizzare il bersaglio offerto. Roope stava tentando di lanciare dal secondo impianto lanciasiluri e fece virare a dritta il caccia, ma la \"Hipper\" lo segu\u00ec nel fumo. Rendendosi conto di non avere possibilit\u00e0 di scampo e con la nave semidistrutta dal fuoco dei cannoni da 203 mm dell'avversario, alle 10:10 Roope non esit\u00f2 a speronare la grande nave tedesca, danneggiandola lungo la fiancata vicino a prua. Il \"Glowworm\" affond\u00f2 per l'esplosione delle caldaie alle 10:24, con gli artiglieri che continuavano a fare fuoco, mentre la \"Hipper\" imbarc\u00f2 quasi 500 t d'acqua ma il suo equipaggio riusc\u00ec a isolare il compartimento e, dopo un'attesa di un giorno in mare, prosegu\u00ec verso Trondheim che fu presa dalle truppe da montagna imbarcate senza combattere, eccettuato un breve scambio di cannonate con le batterie costiere norvegesi all'ingresso in rada. Successivamente, fin\u00ec in bacino per due settimane di riparazioni.\nPrima della fine dello scontro l'unit\u00e0 riusc\u00ec anche ad avvisare il resto della flotta delle presenza di navi di superficie tedesche nella zona. Centoundici uomini dell'equipaggio rimasero uccisi nell'azione, mentre altri 39 vennero presi prigionieri. Il comandante Roope per\u00ec durante le operazioni di salvataggio e venne in seguito insignito della Victoria Cross, grazie alla segnalazione di Von Armin che scrisse direttamente al comando britannico per riportare l'eroismo di una piccola unit\u00e0 che aveva combattuto cos\u00ec tenacemente contro una forza nemica tanto maggiore, nonch\u00e9 alla testimonianza di vari sopravvissuti dell'equipaggio."}
{"id": "4368273", "revid": "767487", "url": "https://it.wikipedia.org/wiki?curid=4368273", "title": "Aleksander Illi", "text": "Carriera.\nDal 1927-1936 ha militato nel Tartu NMK\u00dc, e nei due anni successivi nel Tartu EASK. Con l' ha preso parte alle Olimpiadi del 1936 (classificandosi al 9\u00ba posto) e agli Europei del 1937 (5\u00ba posto). Vanta 14 presenze con la propria Nazionale.\nHa allenato varie squadre in Estonia, ed \u00e8 stato presidente della Federazione cestistica dell'Estonia dal 1945 al 1950."}
{"id": "4368276", "revid": "1873126", "url": "https://it.wikipedia.org/wiki?curid=4368276", "title": "Capricorno (mitologia)", "text": "La capra-pesce, detta anche Capricorno (in accadico \"SU\u1e2aUR.MA\u0160\" Su\u1e2burm\u0101\u0161u), \u00e8 un animale fantastico, capra nella parte superiore, pesce in quella inferiore, presente in varie mitologie. Nella simbologia odierna la parte superiore, raffigurata da una capra rampante che scala lentamente e inesorabilmente la montagna in cerca di traguardi sempre pi\u00f9 elevati, rappresenta la parte ambiziosa dell'animale, che si contrappone a quella spirituale e sacrificale, simboleggiata dal pesce. \nMitologia.\nNella Mesopotamia.\nLe prime rappresentazioni di tale creatura ibrida appaiono in connessione al culto del dio sumero Enki e al suo dominio sulle acque dolci abissali (precedentemente personificate da Aps\u00fb), pi\u00f9 tardi nel periodo accadico, conosciuto come Ea. In questo secondo periodo tale creatura era detta \"Sus\u1e2burm\u0101\u0161u\" o \"Sukhurmashu\", letteralmente \"capra-carpa\" o \"montone-carpa\".\nNell'antica Grecia.\nNella cultura religiosa degli antichi greci ad esso sono legati vari miti: c'\u00e8 quello di Zeus che, per onorare la capra Amaltea, sua nutrice, la trasform\u00f2 nella costellazione del Capricorno; c'\u00e8 quello di Pan, che si trastullava sulle rive del Nilo con alcuni compagni, quando comparve il dio Tifone intenzionato a divorarli. Per salvarsi, Pan si tramut\u00f2 in capra, ma non sembrandogli l'idea abbastanza sicura, si gett\u00f2 nell'acqua per trasformarsi in pesce; il fondale era per\u00f2 basso e la parte non coperta dall'acqua rimase capra. Per punire la sua vigliaccheria, Zeus lo condann\u00f2 a restare in eterno sotto le spoglie assunte nel momento del pericolo.\nNell'antica Roma.\nIl Capricorno era il simbolo di numerose legioni romane. Simbolo unico sul vessillo della Legio II Augusta, scritta Legio II Avgvsta secondo l'ortografia latina (Seconda Legione Augusta) e uno dei simboli delle:\nNella tradizione ebraica.\nNella trazione ebraica, orale e Haggadah, questa creatura \u00e8 menzionata in almeno due storie. Secondo la prima e pi\u00f9 estesa, tra i pesci fantastici c'erano le capre di mare e i delfini; una volta, giunto il momento, tutte le creature del mare devono offrirsi al mostruoso leviatano. Una volta un marinaio incontr\u00f2 una capra di mare mentre si trovava in mare aperto. Sulle sue corna erano scolpite le parole \"Sono un piccolo animale di mare, eppure ho attraversato trecento parasang per offrirmi come cibo al leviatano\".\nBibliografia.\nFocus Storia Wars n. 19 - dicembre 2015"}
{"id": "4368278", "revid": "287204", "url": "https://it.wikipedia.org/wiki?curid=4368278", "title": "Adorazione dei pastori (Carlo Crivelli)", "text": "L'Adorazione dei pastori \u00e8 un dipinto a tempera e oro su tavola (37x51 cm) di Carlo Crivelli, databile al 1490-1492 circa e conservato nel Mus\u00e9e des Beaux-Arts di Strasburgo. \nStoria.\nDi provenienza ignota, la piccola tavola \u00e8 stata messa in relazione con la \"Nativit\u00e0\" nella predella della \"Pala Ottoni\" di Matelica. Fu acquistata a Firenze da Wilhelm von Bode per il museo di Strasburgo. L'attribuzione sub\u00ec turbolente oscillazioni, culminate col parere di Loeser che consider\u00f2 l'opera un falso (1896), mentre Drey parl\u00f2 di un fantomatico \"Maestro dell'Adorazione di Strasburgo\". Oggi i dubbi sulla paternit\u00e0 sembrano invece sciolti in favore una piena autografia, con riferimento alla fase tarda dell'artista, come scrisse Zampetti che parl\u00f2 di \"un piccolo capolavoro\".\nDescrizione e stile.\nLa capanna della nativit\u00e0 \u00e8 posta in scorcio verso destra, proprio come in analoghi scomparti di predella, e mostra un riparo retto da grandi assi piantate nel terreno, con una minuta descrizione degli oggetti d'uso quotidiano che vi si trovano. Il Bambino si trova appoggiato su un lembo del manto della Madonna e scorciato in prospettiva, con un ricordo degli affreschi di Mantegna nella Cappella Ovetari. Attorno a lui ruotano tutti i personaggi in adorazione: la Madonna, Giuseppe, il bue e l'asinello, nonch\u00e9 l'angelo in piedi a destra che lo indica a un pastore. Dietro e nello sfondo si vedono altri pastori e passanti, attirati dal coro angelico comparso miracolosamente in cielo. Il muro in rovina, a sinistra, simboleggia il crollo del paganesimo. \nLa citt\u00e0 murata sullo sfondo \u00e8 Betlemme, ma potrebbe ispirarsi ad Ascoli Piceno, con memorie dell'antichit\u00e0 come la colonna con la statua dorata, uno dei pi\u00f9 celebri monumenti di Costantinopoli; a destra invece il paesaggio si inerpica su una collina, attraversata da un sentiero tortuoso, tra cespugli e alberelli. La scena \u00e8 pervasa da lumeggiature dorate, che contrastano con il senso di vivido realismo di alcuni dettagli e l'espressivit\u00e0 delle fisionomie, soprattutto nei pastori increduli. "}
{"id": "4368285", "revid": "1305772", "url": "https://it.wikipedia.org/wiki?curid=4368285", "title": "Cyprien", "text": ""}
{"id": "4368286", "revid": "47767", "url": "https://it.wikipedia.org/wiki?curid=4368286", "title": "Cyprian", "text": ""}
{"id": "4368297", "revid": "116158972", "url": "https://it.wikipedia.org/wiki?curid=4368297", "title": "Jill Paton Walsh", "text": "Biografia.\nNata come Gillian Bliss ed educata al St. Michael's Convent, North Finchley, Londra, studi\u00f2 letteratura inglese al St Anne's College dell'Universit\u00e0 di Oxford. Visse a Cambridge.\nOpere.\nTra i suoi romanzi per ragazzi vi sono: \"The Dolphin Crossing\", \"Fireweed\", \"Babylon\", \"Hengest's Tale\", \"A Parcel of Patterns\", \"Birdy and the Ghosties\", \"Grace\", \"Thomas and the Tinners\", \"The Green Book\", \"Goldengrove\" and its sequel \"Unleaving\", \"Gaffer Samson's Luck\" e \"The Emperor's Winding Sheet\".\nIl romanzo per adulti \"Quel che sanno gli angeli\" (\"Knowledge of Angels\") venne selezionato tra i finalisti del Booker Prize del 1994. Altri romanzi per adulti sono:\nImogen Quy.\nHa scritto quattro detective story con protagonista l'infermiera Imogen Quy e ambientate al St. Agatha's College, un college fittizio dell'Universit\u00e0 di Cambridge: \nLord Peter Wimsey.\nNel 1998 ha completato il romanzo \"Un matrimonio perfetto\" (\"Thrones, Dominations\") lasciato incompiuto da Dorothy L. Sayers. Nel 2002, ha pubblicato \"Morte presunta\" (\"A Presumption of Death\"), un altro romanzo con protagonista Lord Peter Wimsey, seguito nel 2010 da \"The Attenbury Emeralds\"."}
{"id": "4368306", "revid": "111149", "url": "https://it.wikipedia.org/wiki?curid=4368306", "title": "Giovanni Boccardi (matematico)", "text": ""}
{"id": "4368308", "revid": "22475", "url": "https://it.wikipedia.org/wiki?curid=4368308", "title": "Narcopolis", "text": "Narcopolis \u00e8 un romanzo di Jeet Thayil del 2012. Il romanzo ha partecipato alla selezione finale del Booker Prize.\nSi tratta di un romanzo sull'oppio e i suoi effetti ambientato nella Bombay del 1970. Il romanzo \u00e8 stato paragonato a \"La scimmia sulla schiena\" di William Burroughs e \"Le confessioni di un mangiatore d'oppio\" di Thomas de Quincey."}
{"id": "4368317", "revid": "92723", "url": "https://it.wikipedia.org/wiki?curid=4368317", "title": "UTC Open 2007 - Singolare", "text": "Il singolare del torneo di tennis UTC Open 2007, facente parte dell'ATP Challenger Series, ha avuto come vincitore Boris Pa\u0161anski che ha battuto in finale Santiago Ventura 7-5, 7-68."}
{"id": "4368318", "revid": "92723", "url": "https://it.wikipedia.org/wiki?curid=4368318", "title": "UTC Open 2007 - Doppio", "text": "Il doppio del torneo di tennis UTC Open 2007, facente parte dell'ATP Challenger Series, ha avuto come vincitori Daniel Mu\u00f1oz de la Nava e Santiago Ventura che hanno battuto in finale Serhij Bubka e Aleksandr Kudrjavcev 6-2, 7-64."}
{"id": "4368319", "revid": "1442080", "url": "https://it.wikipedia.org/wiki?curid=4368319", "title": "Citt\u00e0 di Como Challenger 2007 - Singolare", "text": "Il singolare del torneo di tennis Citt\u00e0 di Como Challenger 2007, facente parte dell'ATP Challenger Series, ha avuto come vincitore M\u00e1ximo Gonz\u00e1lez che ha battuto in finale Christophe Rochus 7-65, 6-4."}
{"id": "4368320", "revid": "1442080", "url": "https://it.wikipedia.org/wiki?curid=4368320", "title": "Citt\u00e0 di Como Challenger 2007 - Doppio", "text": "Il doppio del torneo di tennis Citt\u00e0 di Como Challenger 2007, facente parte dell'ATP Challenger Series, ha avuto come vincitori M\u00e1ximo Gonz\u00e1lez e Simone Vagnozzi che hanno battuto in finale Flavio Cipolla e Marco Pedrini 7-65, 6-4."}
{"id": "4368321", "revid": "1543377", "url": "https://it.wikipedia.org/wiki?curid=4368321", "title": "Tim McDonald", "text": "Carriera professionistica.\nMcDonald fu scelto nel secondo giro del Draft NFL 1987 dai St. Louis Cardinals. Nel 1989 termin\u00f2 col proprio primato in carriera di 7 intercetti e fu convocato per il primo Pro Bowl, la prima di sei convocazioni. Rimase coi Cardinals, nel frattempo trasferitisi a Phoenix, fino alla stagione 1992. Nel 1993 pass\u00f2 ai San Francisco 49ers dove l'anno successivo vinse il Super Bowl XXIX battendo i San Diego Chargers. Si ritir\u00f2 dopo la stagione 1999."}
{"id": "4368323", "revid": "327773", "url": "https://it.wikipedia.org/wiki?curid=4368323", "title": "Q-switching", "text": "Il Q-switching \u00e8 una tecnica per mezzo della quale un laser pu\u00f2 produrre un fascio d'uscita impulsato. Questa tecnica permette la produzione di impulsi di luce con una potenza di picco estremamente alta (gigawatt), molto pi\u00f9 alta di quella che sarebbe prodotta dallo stesso laser se operasse in continuo. Se viene confrontato con il modelocking, un'altra tecnica per la generazione di impulsi con i laser, il Q-switching permette di ottenere una frequenza di ripetizione (\"repetition rate\") degli impulsi molto inferiore, ma pi\u00f9 alte energie e maggiore durata dell'impulso. Le due tecniche sono spesso usate contemporaneamente.\nIl Q-switching fu proposto per la prima volta nel 1958 da Gordon Gould, e scoperto e dimostrato indipendentemente nel 1961 e 1962 da R.W. Hellwarth e F.J. McClung usando delle celle di Kerr come otturatori in un laser a rubino."}
{"id": "4368326", "revid": "399", "url": "https://it.wikipedia.org/wiki?curid=4368326", "title": "Joe Manchin", "text": "Biografia.\nSecondo di cinque figli, Manchin nacque nella Virginia Occidentale da padre italoamericano (il nonno Joe era originario di San Giovanni in Fiore in provincia di Cosenza; il cognome originale era Mancina, ma \u00e8 stato americanizzato) e madre cecoslovacca. La sua famiglia era attiva in ambito politico con il Partito Democratico e sia suo padre che suo nonno avevano ricoperto la carica di sindaco del loro paese.\nHa costruito parte della sua fortuna come commerciante di carbone gestendo Enersystem, una societ\u00e0 che ha fondato nel 1989. Ha ceduto la leadership del gruppo a suo figlio quando \u00e8 entrato in politica, ma detiene ancora azioni del valore di oltre 1 milione di dollari nel 2021. Durante la sua carriera politica, \u00e8 stato coinvolto nella difesa degli interessi delle industrie di combustibili fossili. \nDopo gli studi anche lui intraprese la strada della politica e nel 1982 venne eletto all'interno della legislatura statale della Virginia Occidentale. Vi rimase fino al 1996, quando cerc\u00f2 di farsi eleggere governatore senza riuscirvi.\nNel 2000 tuttavia venne eletto \"Segretario di Stato della Virginia Occidentale\", una carica che in precedenza era stata occupata anche da suo zio James. Nel 2004 Manchin annunci\u00f2 la sua candidatura a governatore contro il compagno di partito in carica Bob Wise, che tuttavia decise di ritirarsi dalla competizione, consentendo a Manchin di farsi eleggere piuttosto facilmente.\nManchin venne rieletto nel 2008 per un secondo mandato. Nel 2010 il senatore in carica da cinquantasette anni Robert Byrd mor\u00ec, lasciando vacante il seggio. In quanto governatore Manchin aveva il compito di nominare un successore provvisorio fino alle elezioni successive e scelse per il posto il suo giovane collaboratore Carte Goodwin. In occasione delle elezioni, Goodwin decise di non presentarsi e cos\u00ec Manchin annunci\u00f2 la propria candidatura. Il governatore riusc\u00ec ad essere eletto senatore e successivamente ottenne un mandato completo nel 2012.\nManchin \u00e8 giudicato un democratico molto moderato, di stampo conservatore ed \u00e8 membro della National Rifle Association. Sposato con Gayle Conelly, ha tre figli. Risulta il democratico che ha votato pi\u00f9 volte con la politica del presidente Trump avendo un record del 74% delle votazioni a favore dell'amministrazione.\nDal punto di vista politico, si definisce un \"Democratico conservatore del West Virginia\". Joe Manchin \u00e8 liberale sulle questioni economiche e conservatore sulle questioni sociali. \u00c8 contrario all'aborto e sostiene di essere contrario al matrimonio tra persone dello stesso sesso.\nSotto il presidente Joe Biden, si oppone all'introduzione di una tassa sugli ultra-ricchi e all'aumento delle tasse sulle imprese. Ha anche combattuto una proposta per estendere il congedo di maternit\u00e0 e paternit\u00e0 ed \u00e8 riuscito a costringere il governo ad abbassare il livello dei sussidi di disoccupazione. \u00c8 stato determinante nell'impedire il passaggio del piano Build Back Better, che includeva grandi piani di investimento, costringendo Joe Bien, un democratico conservatore, a tagliare i fondi a met\u00e0 in modo che potesse passare il Senato. \nDurante il suo mandato di governatore, si \u00e8 opposto alle politiche ambientali di Obama e ha fatto causa all'Agenzia federale per la protezione dell'ambiente (anche contro i regolamenti sull'estrazione mineraria di rimozione della montagna). Si \u00e8 impegnato ad opporsi alle restrizioni sulle emissioni di gas serra, alla creazione di un sistema di scambio di emissioni e all'introduzione di una carbon tax.\nNel 2017, ha accolto con favore la decisione di Donald Trump di ritirarsi dall'accordo di Parigi sul clima. Tre anni dopo, ha messo in discussione la decisione di Joe Biden di rientrare nell'accordo. Ha anche criticato il presidente democratico per la sua scelta di fermare l'oleodotto Keystone. Nel 2021, ha contribuito a impedire l'adozione di un programma di riduzione delle emissioni di gas a effetto serra. \n\u00c8 il senatore che ha ricevuto pi\u00f9 finanziamenti per la campagna dall'industria del petrolio e del gas, secondo il sito web OpenSecret, che traccia la quantit\u00e0 di denaro speso dalle lobby a Washington. \nDi dichiarate origini italiane, fa parte della Italian American Congressional Delegation."}
{"id": "4368328", "revid": "74801", "url": "https://it.wikipedia.org/wiki?curid=4368328", "title": "Bonar Bain", "text": "Fratello gemello dell'attore Conrad Bain, ebbe una carriera meno ricca del fratello, ma \u00e8 comunque apparso in diverse serie televisive, soprattutto negli anni '80, quali \"Una signora in gamba\" (dove ha recitato al fianco di suo fratello), \"SCTV Network 90\", \"Coppia di Jack\"."}
{"id": "4368330", "revid": "716642", "url": "https://it.wikipedia.org/wiki?curid=4368330", "title": "B\u00fcy\u00fck\u00e7ekmece Tepecikspor", "text": "Il B\u00fcy\u00fck\u00e7ekmece Tepecikspor, noto fino al 2015 come Tepecik Belediyesi Spor Kul\u00fcb\u00fc, \u00e8 una societ\u00e0 calcistica con sede ad Istanbul, in Turchia, che milita nella TFF 2. Lig, la terza serie del campionato turco.\nFondato nel 1988 il club gioca le partite in casa allo Stadio Tepecik Belediye.\nI colori sociali sono il bianco ed il verde."}
{"id": "4368346", "revid": "599013", "url": "https://it.wikipedia.org/wiki?curid=4368346", "title": "Missionarie di Ges\u00f9 Cristo", "text": "Le Missionarie di Ges\u00f9 Cristo (in spagnolo \"Misioneras de Cristo Jes\u00fas\") sono un istituto religioso femminile di diritto pontificio: le suore di questa congregazione pospongono al loro nome la sigla M.C.J.\nStoria.\nLa congregazione fu fondata a Pamplona il 14 marzo 1944 da Mar\u00eda Camino Sanz Orrio e fu canonicamente eretta da Marcelino Olaechea Loizaga, vescovo di Pamplona, con decreto del 5 giugno 1946.\nLa congregazione ottenne dalla Santa Sede il pontificio decreto di lode il 27 giugno 1954 e l'approvazione definitiva il 9 aprile 1962.\nAttivit\u00e0 e diffusione.\nLe suore seguono la spiritualit\u00e0 ignaziana e si dedicano esclusivamente al lavoro in terra di missione (in origine emettevano anche uno speciale quarto voto di missione, soppresso nel 1969).\nOltre che in Spagna, sono presenti in Asia (Cina, Filippine, Giappone, India), nelle Americhe (Bolivia, Cile, Repubblica Dominicana, Venezuela) e in Africa (Repubblica Democratica del Congo, Camerun, Ciad); la sede generalizia \u00e8 a Madrid.\nAlla fine del 2008 la congregazione contava 304 religiose in 54 case."}
{"id": "4368348", "revid": "1984217", "url": "https://it.wikipedia.org/wiki?curid=4368348", "title": "Epiphone Les Paul 100", "text": "La Epiphone Les Paul 100 (LP-100) fu introdotta per la prima volta sul mercato nel 1989. Il modello \u00e8 una copia della Gibson Les Paul Studio dalla quale differisce per alcuni particolare di non seconda importanza, come l'unione del manico corpo con placca e viti in stile Fender e i DOT che sono presenti nelle prime versioni della studio poi abbandonati dalle attuali \"crown\", ovviamente su autorizzazione della stessa Gibson, quindi possiede le stesse specifiche,lo stesso timbro della Les Paul originale con le dovute proporzioni qualitative. La LP-100 ha un costo contenuto e conveniente, accessibile un po' a tutti, ed \u00e8 perfetta per chi comincia o per chi non pu\u00f2 permettersi una Gibson originale, di gran lunga pi\u00f9 costosa.\nSpecifiche.\nLa Les Paul 100 esteriormente \u00e8 molto simile alle Les Paul originali. Ha una forma tradizionale, unico corpo in mogano, pi\u00f9 sottile rispetto alla maggior parte dei modelli Les Paul, con due controlli di tono, due controlli del volume ed il selettore con le tre posizioni ritmo Rhythm/Treble. Possiede inoltre una cordiera stopbar e un ponte Tune-o-matic, come i modelli di fascia superiore. Vi sono due pick-up humbucker, un 700T a bobina aperta montato al ponte e un 650R a bobina aperta vicino al manico. Il raggio della tastiera e di 12\", cio\u00e8 304,80\u00a0mm, e la chitarra ha una scala di 24,75\" cio\u00e8 628,25\u00a0mm. Il numero di tasti \u00e8 22."}
{"id": "4368351", "revid": "732430", "url": "https://it.wikipedia.org/wiki?curid=4368351", "title": "Episodi di Cold Case (sesta stagione)", "text": ""}
{"id": "4368352", "revid": "732430", "url": "https://it.wikipedia.org/wiki?curid=4368352", "title": "Episodi di Cold Case (settima stagione)", "text": ""}
{"id": "4368359", "revid": "767487", "url": "https://it.wikipedia.org/wiki?curid=4368359", "title": "Immacolata Concezione (Carlo Crivelli)", "text": "L'Immacolata Concezione \u00e8 un dipinto a tempera e oro su tavola (194,3x93,3\u00a0cm) di Carlo Crivelli, datato 1492 e conservato nella National Gallery di Londra. \u00c8 firmato sul gradino .\nStoria.\nLa pala dovrebbe provenire dalla chiesa di San Francesco di Pergola, cittadina a nord di Fabriano, sebbene Davies, sulla base di una citazione di Amico Ricci, la ipotizza gi\u00e0 nel Tempio Malatestiano di Rimini, altra chiesa francescana.\nL'opera fu acquistata dal museo londinese nel 1874.\nDescrizione e stile.\nIl tema della pala \u00e8 reso chiaro dall'iscrizione che due angeli reggono con un cartiglio, mentre poggiano una corona sulla testa di Maria: \"Ut in/mente dei ab/initio concepta fui ita et facta sum\" (\"Concepita, dall'inizio, nella mente di Dio e fatta umana\", quindi non nata dal \"labore\" umano. Si tratta di una presa di parte nella celebre disputa sull'Immacolata Concezione tra Francescani e Domenicani in favore delle posizioni dei primi. I Francescani infatti sostenevano l'origine divina di Maria concepita senza peccato originale. A tali tesi rispondevano i Domenicani, tra sui Tommaso d'Aquino, Alberto Magno e Bernardo di Chiaravalle, sostenendo invece la natura umana di Maria che rendeva pi\u00f9 naturale e assoluta la necessit\u00e0 di Redenzione con l'invio di Cristo. Argomento oggetto di forti scontri, nel tardo Quattrocento aveva reso necessario l'emissione di una bolla papale (1483) che vietasse alle due parti di lanciarsi accuse reciproche di eresia. L'opinione che Maria avesse un'origine senza peccato aveva sempre avuto per\u00f2 un particolare sostegno anche popolare e si ritrova in numerose opere d'arte dal tardo medioevo in poi. Dopo che fu fatta propria dai Gesuiti, la questione dell'Immacolata Concezione, ormai oggetto di devozione molto diffusa, divenne infine dogma nel 1854, con la bolla \"Ineffabilis Deus\" di Pio IX.\nDal punto di vista iconografico il tema dell'Immacolata era stato spesso trattato in maniera indiretta, ad esempio rappresentando il miracoloso concepimento di sant'Anna nel semplice incontro col marito alla Porta Aurea di Gerusalemme. Il primato della rappresentazione di Maria immacolata \u00e8 forse proprio del Crivelli, se si escludono alcune incisioni dall'area tedesca.\nL'artista rappresent\u00e0 quindi la Madonna a figura intera, entro una nicchia marmorea e poggiante i piedi su un broccato rosa che le pende dietro la schiena, isolandone la figura. Il drappo \u00e8 appeso a una pertica alla quale stanno attaccati anche vari rami con frutti simbolici, che alludono al Peccato originale e alla fertilit\u00e0 di Maria. Altri simboli sono i due vasi di fiori appoggiati sulle transenne ai lati, uno in ceramica contenente rose, il tipico fiore mariano, e uno in vetro trasparente con dei gigli bianchi, simboli di purezza che si trovano anche nelle annunciazioni.\nIn alto, oltre i due angeli con la corona e il cartiglio (quello di destra ha il volto ridipinto), si affaccia Dio padre che, in un nugolo di serafini, invia la colomba dello Spirito Santo. Sullo sfondo oro, oltre il capo di Maria, si scorgono negli emblemi del sole e della luna, simboleggianti eternit\u00e0.\nCome in altri dipinti dell'artista stupisce la straordinaria profusione di elementi decorativi, a partire dai ricchi tessuti con complicati ornamenti, e la presenza costante dell'oro, dall'astratta luminosit\u00e0: si tratta di elementi arcaizzanti, ben tipici della produzione tarda dell'artista, cos\u00ec come il riquadro composto dal tessuto e dal cartiglio che incornicia la Vergine e che ricorda la forma di uno scomparto di polittico. Accanto a questi stilemi c'\u00e8 poi una notevole indagine sull'aspetto veritiero di alcuni dettagli, soprattutto gli oggetti e alcune parti anatomiche, come le mani, sempre espressive in Crivelli. L'effetto \u00e8 quello di un'opera magicamente sospesa tra due mondi: quello medievale e quello rinascimentale."}
{"id": "4368376", "revid": "104458", "url": "https://it.wikipedia.org/wiki?curid=4368376", "title": "Karoline Pichler", "text": " \nBiografia.\nStagioni 2008-2014.\nOriginaria di Monte San Pietro, frazione di Nova Ponente, si \u00e8 formata sportivamente nelle file dell'ASC Petersberg, entrando poi a far parte della squadra provinciale altoatesina. Ha quindi militato nella sezione giovanile del Gruppi Sportivi Fiamme Gialle, arruolandosi infine nel Gruppo Sportivo Fiamme Oro nel 2012.\nAttiva in gare FIS dal gennaio 2008, \u00e8 inserita per la prima volta nella Nazionale italiana di sci alpino nel 2010. Ha esordito in Coppa Europa il 19 dicembre 2011 a Valtournenche in slalom gigante, piazzandosi 44\u00aa; ai successivi Mondiali juniores di Roccaraso 2012 ha vinto la medaglia d'argento nella gara a squadre assieme a Giordano Ronci, Nicole Agnelli e Alex Zingerle. Il 17 gennaio 2013 ha ottenuto il suo primo podio in Coppa Europa, piazzandosi al 3\u00ba posto nella discesa libera di Sankt Anton am Arlberg vinta dalla connazionale Sofia Goggia davanti alla svizzera Joana H\u00e4hlen.\nNella stagione successiva ha esordito in Coppa del Mondo, il 14 dicembre 2013 nel supergigante di Sankt Moritz senza concludere la prova, e ha vinto la medaglia d'argento nello slalom gigante ai Mondiali juniores di Jasn\u00e1 alle spalle della connazionale Marta Bassino.\nStagioni 2015-2020.\nIl 1\u00ba dicembre 2014 ha colto la sua prima vittoria in Coppa Europa, nello slalom gigantene disputato a Hemsedal, e in seguito ha conquistato i suoi primi punti in Coppa del Mondo, ottenuti con il 23\u00ba posto nello slalom gigante di K\u00fchtai in Tirol. A met\u00e0 gennaio 2015 ha subito la rottura del menisco destro, che l'ha costretta a operarsi e a concludere anzitempo la stagione.\nAnche nella stagione 2015-2016 ha dovuto concludere anzitempo l'attivit\u00e0 a seguito di una caduta in gara a Borovec il 13 febbraio 2016, dove si \u00e8 rotta il legamento crociato anteriore del ginocchio sinistro. Ritornata sugli sci in estate, nell'ottobre 2016 \u00e8 stata vittima di una caduta in allenamento in Val Senales, ove ha riportato un complesso infortunio al ginocchio destro che l'ha obbligata a saltare tutta l'annata 2016-2017. La striscia di infortuni \u00e8 proseguita anche nell'annata 2017-2018: il 24 settembre 2017 ha infatti riportato una lesione al legamento crociato anteriore del ginocchio sinistro, che l'ha obbligata a operarsi nuovamente e non le ha consentito di prendere parte ad alcuna gara; tornata alle competizioni nell'ottobre del 2018, \u00e8 riuscita a portare a termine la successiva stagione, nella quale ha gareggiato solo in slalom gigante. Un biennio senza risultati di rilievo (riesce infatti a qualificarsi per la seconda manche a Plan de Corones il 15 gennaio 2019) le costa, nel 2020, l'esclusione dai quadri nazionali.\nIn carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "4368378", "revid": "1573940", "url": "https://it.wikipedia.org/wiki?curid=4368378", "title": "Bol'\u0161oe Kozino", "text": "Bol'\u0161oe Kozino (; il significato \u00e8 \"grande Kozino\") \u00e8 un insediamento di tipo urbano della Russia europea centrale, situata nella oblast' di Ni\u017enij Novgorod; appartiene amministrativamente al \"rajon\" Balachninskij."}
{"id": "4368379", "revid": "1573940", "url": "https://it.wikipedia.org/wiki?curid=4368379", "title": "Maloe Kozino", "text": "Maloe Kozino (; il significato \u00e8 \"piccola Kozino\") \u00e8 un insediamento di tipo urbano della Russia europea centrale, situata nella oblast' di Ni\u017enij Novgorod; appartiene amministrativamente al \"rajon\" Balachninskij."}
{"id": "4368380", "revid": "1573940", "url": "https://it.wikipedia.org/wiki?curid=4368380", "title": "Lukino", "text": "Lukino () \u00e8 un insediamento di tipo urbano della Russia europea centrale, situata nella oblast' di Ni\u017enij Novgorod; appartiene amministrativamente al \"rajon\" Balachninskij."}
{"id": "4368381", "revid": "767487", "url": "https://it.wikipedia.org/wiki?curid=4368381", "title": "Gidrotorf", "text": "Gidrotorf () \u00e8 un insediamento di tipo urbano della Russia europea centrale, situata nella oblast' di Ni\u017enij Novgorod; appartiene amministrativamente al \"rajon\" Balachninskij."}
{"id": "4368382", "revid": "151734", "url": "https://it.wikipedia.org/wiki?curid=4368382", "title": "Iperdosaggio", "text": ""}
{"id": "4368383", "revid": "110157", "url": "https://it.wikipedia.org/wiki?curid=4368383", "title": "Vyezdnoe", "text": "Vyezdnoe () \u00e8 un insediamento di tipo urbano della Russia europea centrale, situata nella oblast' di Ni\u017enij Novgorod; appartiene amministrativamente al \"rajon\" Arzamasskij."}
{"id": "4368386", "revid": "729019", "url": "https://it.wikipedia.org/wiki?curid=4368386", "title": "Movimento per l'Unicit\u00e0 e il Jihad nell'Africa Occidentale", "text": "Il Movimento per l'Unicit\u00e0 e il Jihad in Africa Occidentale (MUJAO) () \u00e8 un gruppo terrorista islamista nato nel 2011 a seguito di una scissione dal gruppo al-Q\u0101\u02bfida nel Maghreb Islamico, con l'obiettivo di portare il \"jih\u0101d\" anche nei territori dell'Africa nord-occidentale.\nLa sua nascita \u00e8 stata annunciata da un video il 12 dicembre 2011 in cui rivendicava il rapimento di tre cooperanti dal campo profughi sahrawi di Hassi Raduni. Il terrorista mauritano Hamada Ould Mohamed Kheirou, che \u00e8 comparso nel video di rivendicazione come portavoce del gruppo, \u00e8 considerato il comandante dell'organizzazione, e dal 28 dicembre dello stesso anno pende sulla sua testa un mandato di arresto internazionale.\nAltri membri chiave dell'organizzazione sono gli algerini Ahmed al-Talmasi e Kh\u0101lid Ab\u016b l-\u02bfAbb\u0101s e il sultano maliano Ould Badi, che \u00e8 considerato dalle autorit\u00e0 del suo Stato un trafficante di droga..\nIl gruppo \u00e8 stato coinvolto nella Guerra in Mali del 2012 a fianco del Movimento Nazionale di Liberazione dell'Azawad e di Ansar Dine. Nell'agosto 2013 il MUJAO si \u00e8 unito al gruppo terroristico \"Battaglione degli Inturbantati\" (\"Kat\u012bba al-Mulaththam\u012bn\") per formare un nuovo gruppo chiamato \"al-Mur\u0101bi\u1e6d\u016bn\", guidato dall'algerino Mokhtar Belmokhtar.\nIl 3 ottobre 2014 il MUJAO ha aggredito un convoglio dell'ONU, uccidendo nove \"Caschi blu\" del contingente fornito dal Niger."}
{"id": "4368387", "revid": "1870933", "url": "https://it.wikipedia.org/wiki?curid=4368387", "title": "Alejandro Gonz\u00e1lez (calciatore)", "text": "Caratteristiche tecniche.\nDifensore centrale destro, che all'occorrenza pu\u00f2 giocare anche come terzino destro, fa della velocit\u00e0, dell'aggressivit\u00e0 e della determinazione le sue doti principali e migliori.\nCarriera.\nClub.\nPe\u00f1arol e prestiti in Sudamerica.\nInizia a giocare in prima squadra nel 2005 con il Pe\u00f1arol, in Uruguay, esordendo nel massimo campionato nazionale. Nei due anni successivi consolida la sua posizione in prima squadra, vincendo nel 2008 il Torneo di Clausura. Nella stagione 2008-2009 gioca in prestito al Tacuaremb\u00f3 e poi l'anno successivo in Per\u00f9, allo Sporting Cristal. In questa stagione diventa titolare inamovibile ella difesa mettendo insieme 41 presenze e un gol. Tornato al Pe\u00f1arol, nel periodo che va dal 2010 al 2013 con la maglia giallonera colleziona 78 presenze e un gol diventandone nell'ultima stagione il capitano.\nArrivo in Italia.\nIl 28 giugno 2013 passa a titolo definitivo alla societ\u00e0 italiana dell'Hellas Verona, con un contratto di durata quadriennale. Esordisce in Serie A e con la maglia gialloblu il 22 settembre 2013 nella partita di campionato Juventus-Hellas Verona (2-1). Nel corso della stagione si mette in luce per l'aver causato 4 rigori in appena 13 presenze in campionato. Inizia il campionato 2014-2015 ancora con il Verona, il 23 novembre 2014 fa il suo esordio stagionale nella sconfitta interna per 2-1 contro la Fiorentina.\nPrestiti dal Verona.\nL'8 gennaio 2015 passa al Cagliari in prestito con diritto di riscatto.\nFa il suo esordio con la maglia rossobl\u00f9 il 14 gennaio 2015 nella partita Cagliari- valida per gli ottavi di finale di Coppa Italia, mentre in campionato il suo esordio \u00e8 il 24 gennaio 2015 in Cagliari-Sassuolo (2-1).\nLa stagione successiva passa in prestito con diritto di riscatto alla , fa il suo esordio con il club umbro alla prima giornata di campionato nella trasferta di Trapani andando a segno alla quarta giornata nella partita casalinga disputata contro il Livorno.\nIl 19 luglio 2016 passa all' con la formula del prestito.\nNell'estate 2017 fa ritorno al Verona dove tuttavia viene messo fuori rosa. Il 30 gennaio 2018 passa in prestito con diritto di riscatto al \nNazionale.\nHa iniziato la trafila con la nazionale del suo paese in Under-17, venendo inserito nella lista dei convocati del mondiale Under-17 del 2005, dove non supera la fase a gironi.\nNel 2007, sotto la guida del c.t. Ferrin Rodriguez, ha fatto parte della spedizione al mondiale Under-20 in Canada, venendo sconfitto agli ottavi per mano degli USA, raccogliendo in totale 4 presenze.\nStatistiche.\nPresenze e reti nei club.\n\"Statistiche aggiornate al 25 giugno 2018.\""}
{"id": "4368392", "revid": "36426", "url": "https://it.wikipedia.org/wiki?curid=4368392", "title": "Collezione Angerstein", "text": ""}
{"id": "4368393", "revid": "767487", "url": "https://it.wikipedia.org/wiki?curid=4368393", "title": "Fricis Laumanis", "text": "Carriera.\nClub.\nNegli anni in cui militava in nazionale ha giocato nell'Olimpija Liep\u0101ja.\nNazionale.\nL'esordio in nazionale \u00e8 avvenuto il 4 agosto 1930 nell'amichevole contro la Finlandia.\nHa giocato in tutto 18 gare con la nazionale, senza segnare reti, ma segnando un'autorete in amichevole contro la Romania."}
{"id": "4368396", "revid": "637991", "url": "https://it.wikipedia.org/wiki?curid=4368396", "title": "Bruno Colombo", "text": "Carriera.\nIn giovent\u00f9 milita nel Legnano e nel Gruppo Sportivo Richard-San Cristoforo di Milano.\nIn seguito passa al Vigevanesi e dopo aver giocato in Prima Divisione con la Gallaratese torna ai Vigevanesi. Con i biancocelesti lombardi debutta in Serie B nella stagione 1931-1932 e disputa 72 gare in tre campionati cadetti.\nResta con la squadra lombarda, nel frattempo diventata Vigevano, fino al 1937."}
{"id": "4368400", "revid": "599013", "url": "https://it.wikipedia.org/wiki?curid=4368400", "title": "Eugenio Guarisco", "text": "Carriera.\nDopo aver militato nei Canottieri Lecco, passa alla Comense, con cui debutta in Serie B nella stagione 1931-1932 e disputa complessivamente 95 partite nell'arco di quattro campionati cadetti. Prosegue la carriera con una stagione nel Novara."}
{"id": "4368403", "revid": "1632387", "url": "https://it.wikipedia.org/wiki?curid=4368403", "title": "Buffalo Springfield (album)", "text": "Buffalo Springfield \u00e8 l'album di debutto dell'omonima band folk rock, pubblicato nel 1966 dalla Atco Records.\nIl disco.\nIl disco venne inizialmente pubblicato sia in versione mono che stereo, ma quando il singolo \"For What It's Worth\" divenne un notevole successo di classifica, l'album venne ristampato in una seconda versione che ometteva la traccia \"Baby Don't Scold Me\" in favore del singolo fortunato. \"Baby Don't Scold Me\" non \u00e8 stata mai pi\u00f9 ristampata in formato stereo: tutte le successive ristampe in CD dell'album includono il missaggio mono della canzone.\nNel 1997, \"Buffalo Springfield\" \u00e8 stato rimasterizzato e ristampato in due versioni sullo stesso CD, la versione mono (Atco 33-200), e la versione stereo (SD 33-200A). Non sono stati inclusi il missaggio stereo di \"Baby Don't Scold Me\" e quello mono di \"For What It's Worth\".\nMusicisti.\nNote aggiuntive:"}
{"id": "4368405", "revid": "2039387", "url": "https://it.wikipedia.org/wiki?curid=4368405", "title": "Circoscrizione Friuli-Venezia Giulia (Camera dei deputati)", "text": "La circoscrizione IX Friuli-Venezia Giulia, per l'elezione della Camera dei deputati, venne istituita con la legge 4 agosto 1993, n. 277 (\"legge Mattarella\"), confermata nella legge 21 dicembre 2005, n. 270 (\"legge Calderoli\") e nella successiva legge 3 novembre 2017, n. 165 (\"Rosatellum\"). Con entrambe le leggi, la circoscrizione ha eletto a ogni legislatura 13 deputati.\nLa circoscrizione comprende geograficamente l'intera regione del Friuli-Venezia Giulia, sostituendo la Circoscrizione Trieste e, esclusa la provincia di Belluno (passata alla Circoscrizione Veneto 2), la Circoscrizione Udine-Belluno-Gorizia-Pordenone. Le circoscrizioni previgenti sono rimaste operative fino alle politiche del 1992.\nTerritorio.\nIl territorio della circoscrizione coincide, come detto, con l'intera Regione Friuli-Venezia Giulia per un totale di 218 comuni, una superficie di km2 e una popolazione di abitanti.\n1994-2006.\nCon la legge elettorale Mattarella, alla circoscrizione Friuli-Venezia Giulia spettavano 13 seggi, di cui 10 eletti con collegi uninominali a turno unico e 3 eletti con sistema proporzionale.\nL'attribuzione dei primi 10 seggi avveniva in base a un sistema maggioritario a turno unico \"plurality\": veniva eletto parlamentare il candidato che avesse riportato la maggioranza relativa dei suffragi nel collegio. I rimanenti 3 seggi erano invece assegnati con un metodo proporzionale. Pertanto l'elettore godeva di una scheda elettorale separata per l'attribuzione dei seggi residui, a cui accedevano solo i partiti che avessero superato la soglia di \"sbarramento\" nazionale del 4%. Il calcolo dei seggi spettanti a ciascuna lista veniva effettuata nel \"collegio unico nazionale\" mediante il \"metodo Hare\" dei quozienti naturali e dei pi\u00f9 alti resti; tali seggi venivano poi ripartiti, in ragione delle percentuali delle singole liste a livello locale, fra le 26 circoscrizioni plurinominali in cui era suddiviso il territorio nazionale, e all'interno delle quali i singoli candidati - che potevano corrispondere a quelli presentatisi nei collegi uninominali - venivano proposti in un sistema di \"liste bloccate\" senza possibilit\u00e0 di preferenze. Il meccanismo era per\u00f2 integrato dal metodo dello scorporo, volto a dar compensazione ai partiti minori fortemente danneggiati dall'uninominale: successivamente alla determinazione della soglia di sbarramento, ma antecedentemente al riparto dei seggi, alle singole liste venivano decurtati tanti voti quanti ne erano serviti a far eleggere i vincitori nell'uninominale - cio\u00e8 i voti del secondo classificato pi\u00f9 uno - i quali erano obbligati a collegarsi a una lista circoscrizionale.\n2006-2018.\nCon la legge elettorale Calderoli, alla circoscrizione Friuli-Venezia Giulia spettano 13 seggi eletti con sistema proporzionale.\nIl sistema di assegnazione dei seggi avviene a seguito della attribuzione, nel \"collegio elettorale unico\" (escluso quindi la Circoscrizione Estero), di un premio di maggioranza di 340 seggi alla coalizione vincente a livello nazionale (con soglie di sbarramento, limitazioni ecc.) e alla successiva suddivisione dei seggi guadagnati da ogni lista fra le varie circoscrizioni, in proporzione ai voti ottenuti da ogni lista locale.\nNel compiere tale riparto, essendo fisso e immutabile il numero totale di seggi assegnati a ogni lista, pu\u00f2 verificarsi la necessit\u00e0 di variare il numero di seggi originariamente attribuiti alle singole circoscrizioni elettorali.\nDal 2018.\nCon l'entrata in vigore della Legge Rosato viene istituito un sistema elettorale misto a separazione completa. Per la Camera, come per il Senato, il 37% dei seggi (quindi 232 alla Camera) vengono assegnati con un sistema maggioritario a turno unico in altrettanti collegi uninominali: in ciascun collegio \u00e8 eletto il candidato pi\u00f9 votato, secondo il sistema noto come \"uninominale secco\". Il 61% dei seggi (cio\u00e8 386 alla Camera) \u00e8 ripartito proporzionalmente tra le coalizioni e le singole liste che abbiano superato le previste soglie di sbarramento nazionali; la ripartizione dei seggi \u00e8 effettuata a livello nazionale per la Camera e a livello regionale per il Senato; a tale scopo sono istituiti collegi plurinominali nei quali le liste si presentano sotto forma di listini bloccati di candidati. Il 2% dei seggi (12 deputati) \u00e8 destinato al voto degli italiani residenti all'estero e viene assegnato con un sistema proporzionale che prevede il voto di preferenza.\nAlla circoscrizione \"Friuli-Venezia Giulia\" sono attribuiti 5 seggi eletti con sistema maggioritario in collegi uninominali, e 8 seggi eletti con sistema proporzionale, questi ultimi all'interno dell'unico collegio plurinominale della regione."}
{"id": "4368409", "revid": "180559", "url": "https://it.wikipedia.org/wiki?curid=4368409", "title": "Campionato africano femminile di pallacanestro 1968", "text": "Il 2\u00ba Campionato africano femminile di pallacanestro FIBA (noto anche come FIBA AfroBasket Women 1968) si \u00e8 svolto nella Repubblica Araba Unita dal 9 al 15 settembre 1968.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra della ."}
{"id": "4368410", "revid": "124981932", "url": "https://it.wikipedia.org/wiki?curid=4368410", "title": "Circoscrizione Liguria (Camera dei deputati)", "text": "La circoscrizione X Liguria, per l'elezione della Camera dei deputati, venne istituita con la legge 4 agosto 1993, n. 277 (\"legge Mattarella\"), confermata nella legge 21 dicembre 2005, n. 270 (\"legge Calderoli\") e nella successiva legge 3 novembre 2017, n. 165 (\"Rosatellum\").\nLa circoscrizione comprende geograficamente l'intera regione Liguria e sostituisce, ai fini dell'elezione della Camera, la precedente circoscrizione Genova-Imperia-La Spezia-Savona (o collegio di Genova), in vigore dalle elezioni del 1946 fino a quelle del 1992. Con la Legge Mattarella la circoscrizione ha eletto 19 deputati, scesi a 17 con la Legge Calderoli. A seguito del Censimento del 2011 la circoscrizione ha perso un ulteriore rappresentante arrivando ad eleggere 16 deputati confermati poi dalla Legge Rosato.\nTerritorio.\nIl territorio della circoscrizione coincide, come detto, con l'intera Regione Liguria per un totale di 234 comuni, una superficie di e una popolazione di abitanti.\n1994-2006.\nCon la legge elettorale Mattarella, alla circoscrizione Liguria spettavano 19 seggi, di cui 14 eletti con collegi uninominali a turno unico e 5 eletti con sistema proporzionale.\nL'attribuzione dei primi 14 seggi avveniva in base a un sistema maggioritario a turno unico \"plurality\": veniva eletto parlamentare il candidato che avesse riportato la maggioranza relativa dei suffragi nel collegio. I rimanenti 5 seggi erano invece assegnati con un metodo proporzionale. Pertanto l'elettore godeva di una scheda elettorale separata per l'attribuzione dei seggi residui, a cui accedevano solo i partiti che avessero superato la soglia di \"sbarramento\" nazionale del 4%. Il calcolo dei seggi spettanti a ciascuna lista veniva effettuata nel \"collegio unico nazionale\" mediante il \"metodo Hare\" dei quozienti naturali e dei pi\u00f9 alti resti; tali seggi venivano poi ripartiti, in ragione delle percentuali delle singole liste a livello locale, fra le 26 circoscrizioni plurinominali in cui era suddiviso il territorio nazionale, e all'interno delle quali i singoli candidati - che potevano corrispondere a quelli presentatisi nei collegi uninominali - venivano proposti in un sistema di \"liste bloccate\" senza possibilit\u00e0 di preferenze. Il meccanismo era per\u00f2 integrato dal metodo dello scorporo, volto a dar compensazione ai partiti minori fortemente danneggiati dall'uninominale: successivamente alla determinazione della soglia di sbarramento, ma antecedentemente al riparto dei seggi, alle singole liste venivano decurtati tanti voti quanti ne erano serviti a far eleggere i vincitori nell'uninominale - cio\u00e8 i voti del secondo classificato pi\u00f9 uno - i quali erano obbligati a collegarsi a una lista circoscrizionale.\n2006-2018.\nCon la legge elettorale Calderoli, alla circoscrizione Liguria spettano 16 seggi eletti con sistema proporzionale.\nNel 2006 e nel 2008 la circoscrizione ha eletto 17 deputati ma a seguito del censimento del 2011 la circoscrizione ha perso 1 rappresentante arrivando ad eleggere 16 deputati dal 2013.\nIl sistema di assegnazione dei seggi avviene a seguito della attribuzione, nel \"collegio elettorale unico\" (escluso quindi la circoscrizione \"estero\"), di un premio di maggioranza di 340 seggi alla coalizione vincente a livello nazionale (con soglie di sbarramento, limitazioni ecc.) e alla successiva suddivisione dei seggi guadagnati da ogni lista fra le varie circoscrizioni, in proporzione ai voti ottenuti da ogni lista locale.\nNel compiere tale riparto, essendo fisso e immutabile il numero totale di seggi assegnati a ogni lista, pu\u00f2 verificarsi la necessit\u00e0 di variare il numero di seggi originariamente attribuiti alle singole circoscrizioni elettorali.\nDal 2018.\nCon l'entrata in vigore della Legge Rosato viene istituito un sistema elettorale misto a separazione completa. Per la Camera, come per il Senato, il 37% dei seggi (quindi 232 alla Camera) vengono assegnati con un sistema maggioritario a turno unico in altrettanti collegi uninominali: in ciascun collegio \u00e8 eletto il candidato pi\u00f9 votato, secondo il sistema noto come \"uninominale secco\". Il 61% dei seggi (cio\u00e8 386 alla Camera) \u00e8 ripartito proporzionalmente tra le coalizioni e le singole liste che abbiano superato le previste soglie di sbarramento nazionali; la ripartizione dei seggi \u00e8 effettuata a livello nazionale per la Camera e a livello regionale per il Senato; a tale scopo sono istituiti collegi plurinominali nei quali le liste si presentano sotto forma di listini bloccati di candidati. Il 2% dei seggi (12 deputati) \u00e8 destinato al voto degli italiani residenti all'estero e viene assegnato con un sistema proporzionale che prevede il voto di preferenza.\nAlla circoscrizione \"Liguria\" sono attribuiti 6 seggi eletti con sistema maggioritario in collegi uninominali, e 10 seggi eletti con sistema proporzionale, questi ultimi all'interno dei due collegi plurinominali in cui \u00e8 divisa la regione: Liguria - 01 e Liguria - 02."}
{"id": "4368411", "revid": "125353738", "url": "https://it.wikipedia.org/wiki?curid=4368411", "title": "Il piatto piange (romanzo)", "text": "Il piatto piange \u00e8 un romanzo scritto da Piero Chiara e pubblicato nel 1962.\nDa esso \u00e8 stato tratto un film omonimo del 1974 per la regia di Paolo Nuzzi.\nTrama.\nLa storia \u00e8 ambientata a Luino, una piccola cittadina sul Lago Maggiore, durante il periodo fascista.\nTutto ruota attorno alle interminabili partite a poker degli annoiati giovani del paese, dove i pi\u00f9 disparati personaggi, appartenenti ad una variegata umanit\u00e0 fatta di tenutarie di bordello, ladri, camicie nere, svelano poco a poco il loro carattere e le loro storie a volte surreali.\nTutto questo mondo ovattato di paese di provincia e quasi avulso dalla storia verr\u00e0 spazzato via dalla seconda guerra mondiale e dalla Resistenza."}
{"id": "4368414", "revid": "2181160", "url": "https://it.wikipedia.org/wiki?curid=4368414", "title": "Campionati mondiali di judo maschile 1961", "text": "I Campionati mondiali di judo 1961 si sono svolti al Palais Pierre de Coubertin di Parigi (Francia) il 2 e 3 dicembre 1961.\nAlla III edizione dei mondiali parteciparono 57 atleti in rappresentanza di 25 nazioni.\nLa competizione, senza categorie di peso, prevedeva fino a tre atleti per nazione, suddivisi in quattro poules. La durata dei combattimenti era di 6 minuti per la fase eliminatoria, 10 minuti per le semifinali e fino a 20 minuti per la finale.\nVincitore dei mondiali fu l'olandese Anton Geesink, il primo a superare i giapponesi.\nGeesink sconfisse i nipponici Kaminaga e Koga, detronizz\u00f2 in finale Sone, campione in carica dal 1958.\nLa nazionale italiana, guidata da Maurizio Genolini, fece la sua prima apparizione ad un mondiale con Nicola Tempesta, Remo Venturelli (quinto posto) e Gino Zanchetta."}
{"id": "4368416", "revid": "1543377", "url": "https://it.wikipedia.org/wiki?curid=4368416", "title": "Yom Tov", "text": "Lo Yom Tov (ebraico: \u05d9\u05d5\u05b9\u05dd-\u05d8\u05d5\u05b9\u05d1; pronuncia yiddish: \"yawn tuh v, tuh f\"; ebraico sefardita: \"yawm tawv\"; ebr. ashkenazita: \"yohm tohv\"), plur. Yomim Tovim (o anche \"ya\u00b7mim to\u00b7vim\", yiddish: \"yawn-toi-vim\"; sef.: \"yah-meem taw-veem\"; ashk.: \"yaw-mim toh-vim\") letteralmente significa \"un buon giorno\", ma nei secoli la tradizione ebraica usa questo termine per indicare le festivit\u00e0, quando per esempio gli ebrei di lingua yiddish si salutano tra loro augurandosi \"gut yom tov\" (\"buone feste\"). Il termine viene applicato anche in ogni occasione speciale che sollevi la persona al di sopra degli aspetti mondani della vita o del dolore, delle afflizioni e delle preoccupazioni quotidiane.\nObblighi.\nL'obbligo principale legato allo Yom Tov viene espresso nella Torah : \"E tu gioirai in questa tua festa ... e tu sarai contento.\" Tale obbligo biblico di gioire \u00e8 esclusivo a Yom Tov, al sabato (Shabbat) viene solo richiesto di onorare il giorno e impegnarsi in attivit\u00e0 piacevoli.\nLe linee di guida basilari per lo Yom Tov sono delineate dai saggi ebrei come segue:\nAttivit\u00e0 consentite e proibite.\nProibizioni.\nAlcune cose, proibite durante lo Shabbat e lo Yom Tov, sono invece permesse nel corso del Chol haMoed.\nQuasi tutto ci\u00f2 che \u00e8 proibito durante lo Shabbat \u00e8 proibito durante lo Yom Tov. Usare apparecchi elettrodomestici, andare a lavorare, maneggiare denaro, scrivere - sono tutte attivit\u00e0 proibite. Le principali differenze tra i due periodi sono cucinare e cuocere al forno, accendere il fuoco da una fiamma preesistente e trasportare in pubblico. Tutto ci\u00f2 \u00e8 consentito durante Yom Tov - sia pure con alcune limitazioni che sono descritte qui di seguito.\nAnalisi.\nLe leggi di Yom Tov sono quasi le stesse di quelle dello Shabbat con una importante eccezione: durante Yom Tov \u00e8 consentito svolgere numerose attivit\u00e0 necessarie per la preparazione dei cibi: \"\u00e8 permesso accendere un fuoco da un fuoco gi\u00e0 acceso prima dell'inizio della festa di Yom Tov, ad esempio da candele, sia per cucinare sia per altri utilizzi ammessi\". Sono comprese quelle attivit\u00e0 vietate durante lo Shabbat, come impastare, infornare e cuocere. Nelle parole della Torah: \"Durante questi giorni [di Yom Tov] non si far\u00e0 alcun lavoro; potr\u00e0 esser preparato solo ci\u00f2 che deve essere mangiato da ogni persona\" () L'utilizzo di apparecchi elettrici \u00e8 comunque proibito per altre ragioni (vedasi sotto).\nInoltre, i saggi ebrei insegnano che \"dal momento che questi lavori sono ammessi ai fini [di preparare il cibo], sono anche ammissibili per [altri] scopi.\" Quindi accendere il fuoco \u00e8 (biblicamente) ammissibile, come anche trasportare in luoghi pubblici, anche se queste attivit\u00e0 non hanno nulla a che fare con la preparazione dei cibi, dato che possono facilitare la preparazione del cibo.\nEccezioni.\nSebbene sia lecito svolgere attivit\u00e0, anche se lo scopo non concerne la preparazione di cibi, deve comunque esistere essere uno scopo costruttivo. Per esempio, se il trasportare oggetti \u00e8 fatto senza motivo, allora \u00e8 vietato. Se si desidera portare un bambino a fare una passeggiata in una carrozzina, la si deve controllare per assicurarsi che non vi sia nulla di superfluo nel paniere.\nLa preparazione del cibo \u00e8 consentita solo se il cibo \u00e8 destinato a quel giorno specifico, e non per dopo, neanche per il giorno di Yom Tov successivo. Quindi si deve stare attenti ad aspettare fino a notte prima di riscaldare il cibo per il pasto serale della seconda notte di Yom Tov. Tuttavia, \u00e8 consentito prepararne una grande quantit\u00e0 con l'intenzione di mangiare gli avanzi il giorno successivo, a condizione che tutto il cibo venga preparato e cotto in un unico utensile. Allo stesso modo, trasportare cose e persone in luoghi pubblici \u00e8 consentito solo se d\u00e0 in qualche modo un beneficio per quel giorno. Per esempio, sarebbe vietato di portare con s\u00e9 una chiave di casa alla sinagoga nel pomeriggio, al fine di essere in grado di entrare nella casa quella notte.\nI saggi proibivano qualsiasi attivit\u00e0 durante Yom Tov se poteva essere svolta prima dello Yom Tov\u00a0\u2013 escludendo effetti negativi sulla qualit\u00e0 del cibo. Poich\u00e9 la maggior parte dei cibi perderebbe freschezza se preparata prima di Yom Tov, \u00e8 consentito cuocere e cucinare la maggior parte degli alimenti durante Yom Tov.\nPer questo motivo, gli ebrei devoti possono accendere un fuoco da una fiamma gi\u00e0 precedentemente accesa; simile il caso dei lumi appositi celebrativi della festa, come si fa per Shabbat. Accendere una nuova fiamma usando un fiammifero \u00e8 proibito - ci\u00f2 pu\u00f2 esser fatto prima dello Yom Tov.Durante lo Yom Tov viene anche permesso da alcuni l'\"uso\" di sigarette, da accendere anch'esse da un fuoco gi\u00e0 acceso purch\u00e9 si faccia attenzione a non far cadere il tabacco con la parte accesa nell'atto, per esempio, di far cadere la cenere: in questo caso non si deve quindi staccare e strappare n\u00e9 spegnere).\nMentre \u00e8 permesso preparare cibo durante lo Yom Tov, non \u00e8 permesso preparare gli utensili alimentari (posate, ecc.) n\u00e9 affilare un coltello: tale attivit\u00e0 \u00e8 consentita solo se non \u00e8 stato possibile farlo prima dello Yom Tov (sia perch\u00e9 uno non era a conoscenza che doveva essere fatto in anticipo, oppure a causa di una situazione creatasi durante lo stesso Yom).\nRegole negative.\nLe leggi di Yom Tov sono complesse e dettagliate. Le seguenti indicazioni riguardano solo le applicazioni pi\u00f9 comuni della legge di Yom Tov:\nSpegnere un fuoco \u00e8 proibito. Per questo motivo, \u00e8 consentito aumentare la fiamma di un fornello, ma non abbassarla. Nella maggior parte delle stufe e fornelli elettrici, alzando la temperatura si \"accende\" la corrente in una resistenza aggiuntiva, il che sarebbe l'equivalente di accendere una nuova fiamma, e quindi anche in questo caso alzare la fiamma \u00e8 vietato. Le autorit\u00e0 halakhiche moderne dibattono se sia consentito abbassare la fiamma del fuoco al fine di impedire al cibo da bruciarsi, o per permettere di cuocere correttamente. La maggioranza lo permette, mentre altri dicono che si dovrebbe togliere il cibo dal fuoco, accendere un altro bruciatore e mettere il cibo su quello.\nGli oggetti che non possono essere usati di Shabbat sono chiamati \"muktzeh\". Tali oggetti non possono essere maneggiati o spostati durante lo Shabbat: per esempio moneta e denaro in genere, penne, portafogli, candelieri, oggetti elettrici ed elettronici e fiammiferi. Le regole di \"muktzeh\" si applicano anche nello Yom Tov (vedi anche Tefillin), con l'ovvia eccezione degli oggetti che servono ad una funzione che \u00e8 proibita di Shabbat ma non durante lo Yom Tov. Quindi, trasportare candelieri, o anche accendere una candela, \u00e8 vietato nello Shabbat ma permesso nello Yom Tov.\nSono quindi generalmente proibiti, indicativamente, oggetti \"separati\" il cui \"uso\" non sia utile o permesso nell'occasione (esempio tipico potrebbe essere una pietra \"sparsa\" a terra o in un vaso con pianta o albero).\nUsare elettricit\u00e0, sia per accendere/spegnere una luce o elettrodomestico, \u00e8 proibito (anche con \"sensori-al-passaggio-di-qualcuno\" che sia ebreo, anche quelli che si riattivano continuamente al passaggio e/o tramite \"comando vocale-o-simili\", anche se lo \"strumento\" fosse gi\u00e0 in \"atto\" o \"opera\").\nRiscaldare acqua \u00e8 una forma di cottura. Utilizzare il rubinetto dell'acqua calda \u00e8 vietato durante lo Shabbat perch\u00e9 fa entrare l'acqua fredda dentro il serbatoio di riscaldamento e quindi la \"cuoce\". Durante lo Yom Tov, \u00e8 consentito usare il rubinetto dell'acqua calda per lavare i piatti, le mani, o qualsiasi altra parte del corpo purch\u00e9 queste azioni non azionino congegni elettrici/elettronici (per riscaldamento ad \"energia solare\" tramite e/o in \"serbatoi\" vi sono divergenze Halakhiche). Fare il bagno o la doccia a tutto il corpo in acqua calda rimane proibito.\nSpremere frutta per estrarne il succo \u00e8 proibito durante lo Yom Tov, come lo \u00e8 durante lo Shabbat; tuttavia in alcuni casi \u00e8 permesso spremere per esempio del limone ma solo direttamente su un cibo che si voglia mangiare in quel dato momento."}
{"id": "4368429", "revid": "717966", "url": "https://it.wikipedia.org/wiki?curid=4368429", "title": "Yomim Tovim", "text": ""}
{"id": "4368430", "revid": "287204", "url": "https://it.wikipedia.org/wiki?curid=4368430", "title": "Jurassic Park (videogioco Mega Drive)", "text": "Jurassic Park \u00e8 un videogioco per Sega Mega Drive pubblicato da SEGA e sviluppato da BlueSky Software ispirato al film \"Jurassic Park\".\nModalit\u00e0 di gioco.\nJurassic Park \u00e8 un videogioco d'azione in cui, l'obiettivo, \u00e8 quello di raggiungere la fine di ogni livello. Possiede degli elementi collocati in postazioni fisse. Tuttavia, il gioco presenta una rara variazione di giochi d'azione, dando ai giocatori la possibilit\u00e0 di utilizzare due personaggi che hanno un gameplay indipendente gli uni agli altri; i personaggi utilizzabili sono il dottor Alan Grant e un Velociraptor.\nOgni giocatore ha tre vite , e quando una viene persa, si ricomincia all'inizio del livello. \u00c8 possibile inoltre ripartire dall'ultimo punto raggiunto grazie a delle password.\nQuando si gioca con il Dr. Grant, il suo obiettivo \u00e8 quello di navigare attraverso sette aree di Isla Nublar e fuggire dal Centro Visitatori e raggiungere un elicottero. Tuttavia, egli deve fare i conti con i diversi dinosauri che vagano per l'isola, ma possiede sette tipi di armi, anche se richiedono munizioni di ricariche che sono sparsi in tutta l'isola, a volte difficili da raggiungere.\nSe si utilizza il Velociraptor pu\u00f2 essere eseguito molto pi\u00f9 velocemente e saltare pi\u00f9 in alto di Grant, anche se pu\u00f2 attaccare solo da distanza ravvicinata con i denti e artigli. L'obiettivo del Raptor \u00e8 quello di uccidere e sfuggire alle guardie di sicurezza e acchiappare il Dr. Grant. Esso ha solo cinque livelli, tuttavia."}
{"id": "4368431", "revid": "717966", "url": "https://it.wikipedia.org/wiki?curid=4368431", "title": "Yom tov", "text": ""}
{"id": "4368432", "revid": "1442080", "url": "https://it.wikipedia.org/wiki?curid=4368432", "title": "Black Forest Open 2007 - Singolare", "text": "Il singolare del torneo di tennis Black Forest Open 2007, facente parte dell'ATP Challenger Series, ha avuto come vincitore Ivo Min\u00e1\u0159 che ha battuto in finale \u00c9ric Prodon 7-5, 6-3."}
{"id": "4368433", "revid": "729019", "url": "https://it.wikipedia.org/wiki?curid=4368433", "title": "Sotto l'ombrello", "text": "Sotto l'ombrello \u00e8 un brano musicale composto da Nino Casiroli, presentato al Festival di Sanremo 1954 nell'interpretazione di Gino Latilla con il Duo Fasano e di Katyna Ranieri con Giorgio Consolini, piazzatosi al 7\u00ba posto.\nIl brano.\nIl brano racconta di una coppia al loro primo incontro, durante il quale incominci\u00f2 a piovere, il ragazzo regal\u00f2 un mazzo di fiori portati dalla montagna, e propose alla fanciulla di accompagnarla con il suo ombrello, ella accett\u00f2, ed un anno dopo la sua partenza per il militare nacque un beb\u00e8 e poco dopo una bimba, cos\u00ec il loro amor rimase sempre quello di allora.\nCover.\nDel brano fecero una cover Marisa Fiordaliso ed Enzo Amadori, incisa per la Columbia.. Della canzone incise un disco anche Liliana Feldmann. Lo stesso Consolini, con il 45 giri \"Tutte le mamme/Sotto l'ombrello\", anche la Ranieri incise un 78 giri, \"Canzone da due soldi/Sotto l'ombrello\", che entr\u00f2 nella classifica generale dell'epoca.\nL'autore Casiroli aveva gi\u00e0 scritto un brano per il Festival, \"Qualcuno cammina\", presentato nell'edizione precedente da Carla Boni e Flo Sandon's, che non aveva raggiunto la finale."}
{"id": "4368434", "revid": "1442080", "url": "https://it.wikipedia.org/wiki?curid=4368434", "title": "Black Forest Open 2007 - Doppio", "text": "Il doppio del torneo di tennis Black Forest Open 2007, facente parte dell'ATP Challenger Series, ha avuto come vincitori Marc L\u00f3pez e Mart\u00edn Vilarrubi che hanno battuto in finale Martin Slanar e Pavel \u0160nobel 6-2, 65-7, [10-5]."}
{"id": "4368436", "revid": "92723", "url": "https://it.wikipedia.org/wiki?curid=4368436", "title": "TEAN International 2007 - Singolare", "text": "Il singolare del torneo di tennis TEAN International 2007, facente parte dell'ATP Challenger Series, ha avuto come vincitore Jesse Huta Galung che ha battuto in finale Augustin Gensse 6-4, 69-7, 7-64."}
{"id": "4368437", "revid": "92723", "url": "https://it.wikipedia.org/wiki?curid=4368437", "title": "TEAN International 2007 - Doppio", "text": "Il doppio del torneo di tennis TEAN International 2007, facente parte dell'ATP Challenger Series, ha avuto come vincitori Leonardo Azzaro e Lovro Zovko che hanno battuto in finale J\u00e9r\u00e9my Chardy e Predrag Rusevski 6-3, 6-3."}
{"id": "4368439", "revid": "1442080", "url": "https://it.wikipedia.org/wiki?curid=4368439", "title": "Bra\u0219ov Challenger 2007 - Singolare", "text": "Il singolare del torneo di tennis Bra\u0219ov Challenger 2007, facente parte dell'ATP Challenger Series, ha avuto come vincitore M\u00e1ximo Gonz\u00e1lez che ha battuto in finale Olivier Patience 6-4, 6-3."}
{"id": "4368440", "revid": "1442080", "url": "https://it.wikipedia.org/wiki?curid=4368440", "title": "Bra\u0219ov Challenger 2007 - Doppio", "text": "Il doppio del torneo di tennis Bra\u0219ov Challenger 2007, facente parte dell'ATP Challenger Series, ha avuto come vincitori Florin Mergea e Horia Tec\u0103u che hanno battuto in finale Adrian Cruciat e Marcel-Ioan Miron 5-7, 6-3, [10-8]."}
{"id": "4368442", "revid": "92723", "url": "https://it.wikipedia.org/wiki?curid=4368442", "title": "Alexander Kolyaskin Memorial 2007 - Singolare", "text": "Il singolare del torneo di tennis Alexander Kolyaskin Memorial 2007, facente parte dell'ATP Challenger Series, ha avuto come vincitore Roko Karanu\u0161i\u0107 che ha battuto in finale Dick Norman 6-4, 6-4."}
{"id": "4368443", "revid": "92723", "url": "https://it.wikipedia.org/wiki?curid=4368443", "title": "Alexander Kolyaskin Memorial 2007 - Doppio", "text": "Il doppio del torneo di tennis Alexander Kolyaskin Memorial 2007, facente parte dell'ATP Challenger Series, ha avuto come vincitori Philipp Petzschner e Simon Stadler che hanno battuto in finale Patrick Briaud e Nicholas Monroe 3-6, 7-5, [10-6]."}
{"id": "4368444", "revid": "599013", "url": "https://it.wikipedia.org/wiki?curid=4368444", "title": "Suore guadalupane di La Salle", "text": "Le Suore Guadalupane di La Salle (in spagnolo \"Hermanas Guadalupanas de La Salle\") sono un istituto religioso femminile di diritto pontificio: le suore di questa congregazione pospongono al loro nome la sigla H.G.S.\nStoria.\nL'istituto fu fondata nel 1944 a Citt\u00e0 del Messico dal lasalliano Juan Fromental Cayroche, insieme con tre giovani donne.\nLa formazione delle prime aspiranti fu curata dalle suore Francescane dell'Immacolata Concezione: la prima professione dei voti si ebbe il 19 marzo 1948.\nLa congregazione ricevette il riconoscimento di istituzione di diritto pontificio il 10 aprile 1976.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'apostolato parrocchiale e al servizio domestico in seminari e collegi ecclesiastici.\nSono presenti nelle Americhe (Bolivia, Brasile, Colombia, Ecuador, Messico, Per\u00f9, Stati Uniti d'America), in Europa (Francia, Italia), nelle Filippine e in Madagascar; la sede generalizia \u00e8 a Citt\u00e0 del Messico.\nAlla fine del 2008 la congregazione contava 232 religiose in 35 case."}
{"id": "4368446", "revid": "1442080", "url": "https://it.wikipedia.org/wiki?curid=4368446", "title": "D\u00fcsseldorf Challenger 2007 - Singolare", "text": "Il singolare del torneo di tennis D\u00fcsseldorf Challenger 2007, facente parte dell'ATP Challenger Series, ha avuto come vincitore Denis Gremelmayr che ha battuto in finale Andreas Haider-Maurer 65-7, 6-2, 6-4."}
{"id": "4368449", "revid": "1442080", "url": "https://it.wikipedia.org/wiki?curid=4368449", "title": "D\u00fcsseldorf Challenger 2007 - Doppio", "text": "Il doppio del torneo di tennis D\u00fcsseldorf Challenger 2007, facente parte dell'ATP Challenger Series, ha avuto come vincitori Fabio Colangelo e Philipp Marx che hanno battuto in finale Filip Pol\u00e1\u0161ek e Igor Zelenay 3-6, 6-3, [10-7]."}
{"id": "4368452", "revid": "1442080", "url": "https://it.wikipedia.org/wiki?curid=4368452", "title": "Genoa Open Challenger 2007 - Singolare", "text": "Il singolare del torneo di tennis Genoa Open Challenger 2007, facente parte dell'ATP Challenger Series, ha avuto come vincitore Flavio Cipolla che ha battuto in finale Gianluca Naso 6-2, 64-7, 7-5."}
{"id": "4368453", "revid": "1442080", "url": "https://it.wikipedia.org/wiki?curid=4368453", "title": "Genoa Open Challenger 2007 - Doppio", "text": "Il doppio del torneo di tennis Genoa Open Challenger 2007, facente parte dell'ATP Challenger Series, ha avuto come vincitori Daniele Giorgini e Simone Vagnozzi che hanno battuto in finale Simone Bolelli e Flavio Cipolla 6-3, 6-1."}
{"id": "4368455", "revid": "1543377", "url": "https://it.wikipedia.org/wiki?curid=4368455", "title": "BMW Ljubljana Open 2007 - Singolare", "text": "Il singolare del torneo di tennis BMW Ljubljana Open 2007, facente parte dell'ATP Challenger Series, ha avuto come vincitore Marco Mirnegg che ha battuto in finale Mathieu Montcourt 7-65, 7-5."}
{"id": "4368461", "revid": "1543377", "url": "https://it.wikipedia.org/wiki?curid=4368461", "title": "BMW Ljubljana Open 2007 - Doppio", "text": "Il doppio del torneo di tennis BMW Ljubljana Open 2007, facente parte dell'ATP Challenger Series, ha avuto come vincitori Alexander Krasnorutskiy e Aleksandr Kudrjavcev che hanno battuto in finale Ivan Dodig e Lovro Zovko 7-69, 1-6, [10-6]."}
{"id": "4368463", "revid": "1442080", "url": "https://it.wikipedia.org/wiki?curid=4368463", "title": "New Orleans Challenger 2007 - Singolare", "text": "Il singolare del torneo di tennis New Orleans Challenger 2007, facente parte dell'ATP Challenger Series, ha avuto come vincitore Kevin Anderson che ha battuto in finale Sam Warburg 6-4, 6-0."}
{"id": "4368464", "revid": "76963", "url": "https://it.wikipedia.org/wiki?curid=4368464", "title": "Stephanie Savage", "text": "La Savage \u00e8 meglio conosciuta per aver creato serie teen drama per la The CW, Gossip Girl tratto dall'omonimo romanzo, e per aver partecipato alla produzione della serie della Fox The O.C. Nel 2010 la Savage e il suo partner creativo Josh Schwartz hanno creato la Fake Empire Production, una compagnia di produzione per le loro serie TV, film e musica."}
{"id": "4368465", "revid": "1442080", "url": "https://it.wikipedia.org/wiki?curid=4368465", "title": "New Orleans Challenger 2007 - Doppio", "text": "Il doppio del torneo di tennis New Orleans Challenger 2007, facente parte dell'ATP Challenger Series, ha avuto come vincitori Kevin Anderson e Ryler Deheart che hanno battuto in finale Rajeev Ram e Bobby Reynolds 6-2, 6-3."}
{"id": "4368466", "revid": "1442080", "url": "https://it.wikipedia.org/wiki?curid=4368466", "title": "Open d'Orleans 2007 - Singolare", "text": "Il singolare del torneo di tennis Open d'Orleans 2007, facente parte dell'ATP Challenger Series, ha avuto come vincitore Olivier Rochus che ha battuto in finale Nicolas Mahut 6-4, 6-4."}
{"id": "4368467", "revid": "599013", "url": "https://it.wikipedia.org/wiki?curid=4368467", "title": "Open d'Orleans 2007 - Doppio", "text": "Il doppio del torneo di tennis Open d'Orleans 2007, facente parte dell'ATP Challenger Series, ha avuto come vincitori James Cerretani e Frank Moser che hanno battuto in finale Tomasz Bednarek e Micha\u0142 Przysi\u0119\u017cny 6-1, 7-62."}
{"id": "4368468", "revid": "92723", "url": "https://it.wikipedia.org/wiki?curid=4368468", "title": "Copa Sevilla 2007 - Singolare", "text": "Il singolare del torneo di tennis Copa Sevilla 2007, facente parte dell'ATP Challenger Series, ha avuto come vincitore Frederico Gil che ha battuto in finale Pablo And\u00fajar 6-1, 6-3."}
{"id": "4368469", "revid": "92723", "url": "https://it.wikipedia.org/wiki?curid=4368469", "title": "Copa Sevilla 2007 - Doppio", "text": "Il doppio del torneo di tennis Copa Sevilla 2007, facente parte dell'ATP Challenger Series, ha avuto come vincitori Marcel Granollers e Santiago Ventura che hanno battuto in finale Miquel P\u00e9rez Puigdomenech e Jos\u00e9 Antonio S\u00e1nchez De Luna 6-3, 6-3."}
{"id": "4368471", "revid": "1442080", "url": "https://it.wikipedia.org/wiki?curid=4368471", "title": "Internazionali di Tennis dell'Umbria 2007 - Singolare", "text": "Il singolare del torneo di tennis Internazionali di Tennis dell'Umbria 2007, facente parte dell'ATP Challenger Series, ha avuto come vincitore Stefano Galvani che ha battuto in finale Adrian Ungur 7-5, 6-2."}
{"id": "4368473", "revid": "1442080", "url": "https://it.wikipedia.org/wiki?curid=4368473", "title": "Internazionali di Tennis dell'Umbria 2007 - Doppio", "text": "Il doppio del torneo di tennis Internazionali di Tennis dell'Umbria 2007, facente parte dell'ATP Challenger Series, ha avuto come vincitori Daniele Giorgini e Alessandro Motti che hanno battuto in finale Enrico Burzi e Stefano Galvani 3-6, 7-5, [10-4]."}
{"id": "4368474", "revid": "984922", "url": "https://it.wikipedia.org/wiki?curid=4368474", "title": "Garutiite", "text": "La garutiite \u00e8 un minerale descritto nel 2010 in base ad una scoperta avvenuta a Loma Peguera nella Repubblica Dominicana ed approvato dall'IMA. Questo minerale \u00e8 un polimorfo del nichel nativo il cui nome \u00e8 stato attribuito in onore di Giorgio Garuti. \u00c8 stata scoperta separando un concentrato pesante di minerali mediante una combinazione delle tecniche di electric pulse disaggregation ed hydroseparation, si tratta del primo minerale scoperto utilizzando la combinazione di queste tecniche di separazione.\nLa garutiite \u00e8 l'analogo contenente nichel dell'hexaferrum, dell'osmio e del rutenio nativi e fa parte del gruppo dell'osmio.\nMorfologia.\nLa garutiite \u00e8 stata trovata sotto forma di granuli anedrali botrioidali di dimensione compresa fra i 10 e i 60\u03bcm fino ad un massimo di 110\u00a0\u00b5m.\nOrigine e giacitura.\nLa garutiite \u00e8 stata scoperta esaminando delle lenti di cromitite concresciuta con altri minerali di metalli del gruppo del platino."}
{"id": "4368484", "revid": "1442080", "url": "https://it.wikipedia.org/wiki?curid=4368484", "title": "Banja Luka Challenger 2007 - Singolare", "text": "Il singolare del torneo di tennis Banja Luka Challenger 2007, facente parte dell'ATP Challenger Series, ha avuto come vincitore Konstantinos Economidis che ha battuto in finale Iv\u00e1n Navarro 7-66, 6-4."}
{"id": "4368485", "revid": "1442080", "url": "https://it.wikipedia.org/wiki?curid=4368485", "title": "Banja Luka Challenger 2007 - Doppio", "text": "Il doppio del torneo di tennis Banja Luka Challenger 2007, facente parte dell'ATP Challenger Series, ha avuto come vincitori Alexander Krasnorutskiy e Aleksandr Kudrjavcev che hanno battuto in finale Diego Junqueira e Vladimir Obradovic 6-2, 6-4."}
{"id": "4368486", "revid": "1442080", "url": "https://it.wikipedia.org/wiki?curid=4368486", "title": "Lubbock Challenger 2007 - Singolare", "text": "Il singolare del torneo di tennis Lubbock Challenger 2007, facente parte dell'ATP Challenger Series, ha avuto come vincitore Robert Smeets che ha battuto in finale Du\u0161an Vemi\u0107 6-3, 7-68."}
{"id": "4368487", "revid": "1442080", "url": "https://it.wikipedia.org/wiki?curid=4368487", "title": "Lubbock Challenger 2007 - Doppio", "text": "Il doppio del torneo di tennis Lubbock Challenger 2007, facente parte dell'ATP Challenger Series, ha avuto come vincitori Alex Kuznetsov e Ryan Sweeting che hanno battuto in finale Rik De Voest e Bobby Reynolds 6-3, 6-2."}
{"id": "4368490", "revid": "1442080", "url": "https://it.wikipedia.org/wiki?curid=4368490", "title": "Pekao Open 2007 - Singolare", "text": "Il singolare del torneo di tennis Pekao Open 2007, facente parte dell'ATP Challenger Series, ha avuto come vincitore Sergio Roitman che ha battuto in finale Ivo Min\u00e1\u0159 6-2, 7-5."}
{"id": "4368491", "revid": "1442080", "url": "https://it.wikipedia.org/wiki?curid=4368491", "title": "Pekao Open 2007 - Doppio", "text": "Il doppio del torneo di tennis Pekao Open 2007, facente parte dell'ATP Challenger Series, ha avuto come vincitori Tomas Behrend e Christopher Kas che hanno battuto in finale Juan Pablo Brzezicki e Juan Pablo Guzm\u00e1n 6-0, 5-7, [10-8]."}
{"id": "4368492", "revid": "1442080", "url": "https://it.wikipedia.org/wiki?curid=4368492", "title": "Ipsos Bucharest Challenger 2007 - Singolare", "text": "Il singolare del torneo di tennis Ipsos Bucharest Challenger 2007, facente parte dell'ATP Challenger Series, ha avuto come vincitore Victor H\u0103nescu che ha battuto in finale Marcel Granollers 7-66, 6-1."}
{"id": "4368493", "revid": "729019", "url": "https://it.wikipedia.org/wiki?curid=4368493", "title": "Ipsos Bucharest Challenger 2007 - Doppio", "text": "Il doppio del torneo di tennis Ipsos Bucharest Challenger 2007, facente parte dell'ATP Challenger Series, ha avuto come vincitori Marcel Granollers e Santiago Ventura che hanno battuto in finale Florin Mergea e Horia Tec\u0103u 6-2, 6-1."}
{"id": "4368494", "revid": "1442080", "url": "https://it.wikipedia.org/wiki?curid=4368494", "title": "Grenoble Challenger 2007 - Singolare", "text": "Il singolare del torneo di tennis Grenoble Challenger 2007, facente parte dell'ATP Challenger Series, ha avuto come vincitore Nicol\u00e1s Lapentti che ha battuto in finale Kristian Pless 6-3, 7-5."}
{"id": "4368495", "revid": "1442080", "url": "https://it.wikipedia.org/wiki?curid=4368495", "title": "Grenoble Challenger 2007 - Doppio", "text": "Il doppio del torneo di tennis Grenoble Challenger 2007, facente parte dell'ATP Challenger Series, ha avuto come vincitori Jasper Smit e Martijn van Haasteren che hanno battuto in finale Frederik Nielsen e Martin Pedersen 6-3, 6-1."}
{"id": "4368497", "revid": "92723", "url": "https://it.wikipedia.org/wiki?curid=4368497", "title": "Tennislife Cup 2007 - Singolare", "text": "Il singolare del torneo di tennis Tennislife Cup 2007, facente parte dell'ATP Challenger Series, ha avuto come vincitore Jurij \u0160\u010dukin che ha battuto in finale Mart\u00edn Vassallo Arg\u00fcello 7-63, 6-1."}
{"id": "4368498", "revid": "92723", "url": "https://it.wikipedia.org/wiki?curid=4368498", "title": "Tennislife Cup 2007 - Doppio", "text": "Il doppio del torneo di tennis Tennislife Cup 2007, facente parte dell'ATP Challenger Series, ha avuto come vincitori Tomas Behrend e Christopher Kas che hanno battuto in finale Leonardo Azzaro e Alessandro Motti 7-65, 6-2."}
{"id": "4368504", "revid": "287204", "url": "https://it.wikipedia.org/wiki?curid=4368504", "title": "ATP Challenger Trophy 2007 - Singolare", "text": "Il singolare del torneo di tennis ATP Challenger Trophy 2007, facente parte dell'ATP Challenger Series, ha avuto come vincitore Jan Hernych che ha battuto in finale Tom\u00e1\u0161 Z\u00edb 6-3, 3-6, 6-4."}
{"id": "4368505", "revid": "287204", "url": "https://it.wikipedia.org/wiki?curid=4368505", "title": "ATP Challenger Trophy 2007 - Doppio", "text": "Il doppio del torneo di tennis ATP Challenger Trophy 2007, facente parte dell'ATP Challenger Series, ha avuto come vincitori Filip Pol\u00e1\u0161ek e Igor Zelenay che hanno battuto in finale Diego Junqueira e Rub\u00e9n Ram\u00edrez Hidalgo 6-1, 6-4."}
{"id": "4368509", "revid": "1442080", "url": "https://it.wikipedia.org/wiki?curid=4368509", "title": "USTA Challenger of Oklahoma 2007 - Singolare", "text": "Il singolare del torneo di tennis USTA Challenger of Oklahoma 2007, facente parte dell'ATP Challenger Series, ha avuto come vincitore Jesse Witten che ha battuto in finale Donald Young 7-68, 7-5."}
{"id": "4368510", "revid": "1442080", "url": "https://it.wikipedia.org/wiki?curid=4368510", "title": "USTA Challenger of Oklahoma 2007 - Doppio", "text": "Il doppio del torneo di tennis USTA Challenger of Oklahoma 2007, facente parte dell'ATP Challenger Series, ha avuto come vincitori Rajeev Ram e Bobby Reynolds che hanno battuto in finale Alex Bogomolov, Jr. e Brian Wilson 6-4, 6-2."}
{"id": "4368511", "revid": "1442080", "url": "https://it.wikipedia.org/wiki?curid=4368511", "title": "Seguros Bolivar Open Medellin 2007 - Singolare", "text": "Il singolare del torneo di tennis Seguros Bolivar Open Medellin 2007, facente parte dell'ATP Challenger Series, ha avuto come vincitore Eduardo Schwank che ha battuto in finale Chris Guccione 7-5, 5-7, 7-5."}
{"id": "4368513", "revid": "1442080", "url": "https://it.wikipedia.org/wiki?curid=4368513", "title": "Seguros Bolivar Open Medellin 2007 - Doppio", "text": "Il doppio del torneo di tennis Seguros Bolivar Open Medellin 2007, facente parte dell'ATP Challenger Series, ha avuto come vincitori Pablo Cuevas e Horacio Zeballos che hanno battuto in finale Santiago Gonz\u00e1lez e Bruno Soares 6-4, 6-4."}
{"id": "4368514", "revid": "1442080", "url": "https://it.wikipedia.org/wiki?curid=4368514", "title": "Ethias Trophy 2007 - Singolare", "text": "Il singolare del torneo di tennis Ethias Trophy 2007, facente parte dell'ATP Challenger Series, ha avuto come vincitore Ernests Gulbis che ha battuto in finale Kristof Vliegen 7-5, 6-3."}
{"id": "4368517", "revid": "1442080", "url": "https://it.wikipedia.org/wiki?curid=4368517", "title": "Ethias Trophy 2007 - Doppio", "text": "Il doppio del torneo di tennis Ethias Trophy 2007, facente parte dell'ATP Challenger Series, ha avuto come vincitori Tomasz Bednarek e Filip Pol\u00e1\u0161ek che hanno battuto in finale Philipp Petzschner e Alexander Peya 6-2, 5-7, [10-8]."}
{"id": "4368518", "revid": "92723", "url": "https://it.wikipedia.org/wiki?curid=4368518", "title": "Open Tarragona Costa Daurada 2007 - Singolare", "text": "Il singolare del torneo di tennis Open Tarragona Costa Daurada 2007, facente parte dell'ATP Challenger Series, ha avuto come vincitore Alberto Mart\u00edn che ha battuto in finale Peter Luczak 6-4, 7-5."}
{"id": "4368519", "revid": "92723", "url": "https://it.wikipedia.org/wiki?curid=4368519", "title": "Open Tarragona Costa Daurada 2007 - Doppio", "text": "Il doppio del torneo di tennis Open Tarragona Costa Daurada 2007, facente parte dell'ATP Challenger Series, ha avuto come vincitori Marcel Granollers e Santiago Ventura che hanno battuto in finale Pablo And\u00fajar e Daniel Mu\u00f1oz de la Nava 6-4, 7-63."}
{"id": "4368520", "revid": "92723", "url": "https://it.wikipedia.org/wiki?curid=4368520", "title": "Challenger ATP Club Premium Open 2007 - Singolare", "text": "Il singolare del torneo di tennis Challenger ATP Club Premium Open 2007, facente parte dell'ATP Challenger Series, ha avuto come vincitore Santiago Giraldo che ha battuto in finale Giovanni Lapentti 7-64, 6-4."}
{"id": "4368521", "revid": "92723", "url": "https://it.wikipedia.org/wiki?curid=4368521", "title": "Challenger ATP Club Premium Open 2007 - Doppio", "text": "Il doppio del torneo di tennis Challenger ATP Club Premium Open 2007, facente parte dell'ATP Challenger Series, ha avuto come vincitori Brian Dabul e Marcos Daniel che hanno battuto in finale Hugo Armando e Ricardo Mello 4-6, 7-5, [10-7]."}
{"id": "4368523", "revid": "1442080", "url": "https://it.wikipedia.org/wiki?curid=4368523", "title": "Open de Rennes 2007 - Singolare", "text": "Il singolare del torneo di tennis Open de Rennes 2007, facente parte dell'ATP Challenger Series, ha avuto come vincitore Philipp Petzschner che ha battuto in finale Gilles M\u00fcller 6-3, 6-4."}
{"id": "4368525", "revid": "1442080", "url": "https://it.wikipedia.org/wiki?curid=4368525", "title": "Open de Rennes 2007 - Doppio", "text": "Il doppio del torneo di tennis Open de Rennes 2007, facente parte dell'ATP Challenger Series, ha avuto come vincitori Philipp Petzschner e Bj\u00f6rn Phau che hanno battuto in finale Filip Pol\u00e1\u0161ek e Igor Zelenay 6-2, 6-2."}
{"id": "4368526", "revid": "1522738", "url": "https://it.wikipedia.org/wiki?curid=4368526", "title": "Annoura Larisen", "text": ""}
{"id": "4368527", "revid": "93556", "url": "https://it.wikipedia.org/wiki?curid=4368527", "title": "Victor Hope, II marchese di Linlithgow", "text": "Biografia.\nI primi anni.\nVictor nacque a Hopetoun House, presso South Queensferry, in Scozia, il 24 settembre 1887. Era il figlio maggiore di John Hope, I marchese di Linlithgow, e di sua moglie, lady Hersey Everleigh-de-Moleyns, contessa di Hopetoun e poi marchesa di Linlithgow, figlia del IV barone Ventry. La sua madrina di battesimo fu la regina Vittoria.\nStudi\u00f2 all'Eton College ed il 29 febbraio 1908 succedette al padre al titolo di II marchese di Linlithgow.\nNel 1912, a soli 25 anni, divenne membro della Royal Society of Edinburgh su proposta di William Turner, Alexander Crum Brown, Cargill Gilston Knott e di James Haig Ferguson. Fu vicepresidente della medesima organizzazione dal 1934 al 1937.\nCarriera.\nServ\u00ec come ufficiale sul fronte occidentale durante la prima guerra mondiale, raggiungendo il grado di colonnello. Ha comandato un battaglione del Royal Scots e venne nominato cavaliere dell'Ordine dell'Impero Britannico.\nServ\u00ec in diversi ruoli minori nei governi conservatori degli anni '20 e '30. Dal 1922 fino al 1924 ha servito come il signore civile del Ministero della marina, diventando presidente del Partito unionista Organizzazione dal 1924 al 1926. \u00c8 stato anche presidente della Lega Navale dal 1924 fino al 1931. \u00c8 stato presidente del Medical Research Council e l'organo di governo del Imperial College di Londra. Linlithgow \u00e8 stato anche presidente della commissione sulla distribuzione e dei prezzi dei prodotti agricoli e presidente della Facolt\u00e0 di Agraria fino al 1933.\nVicer\u00e9.\nAvendo gi\u00e0 rifiutato sia la carica di governatore di Madras e di governatore generale dell'Australia (suo padre \u00e8 stato il primo Governatore Generale dell'Australia), gli venne offerto l'incarico di Vicer\u00e9 d'India, carica che Hope accett\u00f2 succedendo a Lord Willingdon. Giunse in India a bordo della RMS \"Strathmore\", sbarcando a Bombay con la moglie, le figlie ed il suo staff personale il 17 aprile 1936. \nTra le prime riforme promosse da Linlithgow vi fu l'implemento dei piani per l'autogoverno previsti dal Government of India Act 1935, che port\u00f2 al potere il Paritto del Congresso indiano in cinque province su undici dell'India britannica, ma la resistenza dei principi imped\u00ec un ruolo attivo di questa politica nei loro stati.\nCon lo scoppio della seconda guerra mondiale, il rifiuto da parte di Linlithgow delle richieste presentategli dal Congresso affinch\u00e9 l'India potesse scegliere liberamente se entrare o meno nel conflitto, indipendentemente dalle decisioni della madrepatria, port\u00f2 alle dimissioni di alcuni ministri del Congresso. L'8 agosto 1940 lord Linlithgow fece una dichiarazione in nome del governo inglese nota come \"Offerta di agosto\" con la quale propose l'autogoverno al popolo indiano. La proposta venne rigettata dalla maggior parte dei politici indiani, inclusi quelli del Partito del Congresso e dalla Lega Musulmana. Sorsero delle dispute tra l'amministrazione inglese ed il Congresso che portarono ad una disobbedienza civile di massa guidata dal Quit India Movement. Linlithgow soppresse queste rivolte e fece arrestare i capi del Congresso. La sua politica si rese in parte responsabile della carestia del Bengala del 1943 che port\u00f2 a tre milioni di morti.\nUltimi anni e morte.\nSi ritir\u00f2 nel 1943, e i suoi sette anni come vicer\u00e9 furono i pi\u00f9 lunghi della storia del Raj. Lo storico V. P. Menon nella sua opera \"The Transfer of Power in India\" comment\u00f2: \"I suoi sette anni e mezzo di regime \u2013 pi\u00f9 lungo di qualsiasi altro vicer\u00e9 \u2013 mancarono di note positive. Quando lasci\u00f2 l'India, la carestia aveva colpito buona parte delle campagne. Vi erano problemi economici per gli alti costi della vita e per la mancanza di beni primari. Sul lato politico, Sir Tej Bahadur Sapru si espresse cos\u00ec: 'Oggi, da quel che vedo, dopo sette anni di amministrazione di lord Linlithgow il paese \u00e8 pi\u00f9 diviso di quando egli non fosse appena giunto'.\"\nUn fedele anglicano, ha servito in qualit\u00e0 di Commissario Lord High alla Chiesa di Scozia (1944-1945). Mor\u00ec nel 1952.\nMatrimonio.\nIl 19 aprile 1911 spos\u00f2 Maud Doreen Milner (1886-1965), la figlia minore di sir Frederick Milner. Ebbero cinque figli:"}
{"id": "4368528", "revid": "1442080", "url": "https://it.wikipedia.org/wiki?curid=4368528", "title": "Natomas Men's Professional Tennis Tournament 2007 - Singolare", "text": "Il singolare del torneo di tennis Natomas Men's Professional Tennis Tournament 2007, facente parte dell'ATP Challenger Series, ha avuto come vincitore Wayne Odesnik che ha battuto in finale Lu Yen-Hsun 6-2, 6-3."}
{"id": "4368529", "revid": "1442080", "url": "https://it.wikipedia.org/wiki?curid=4368529", "title": "Natomas Men's Professional Tennis Tournament 2007 - Doppio", "text": "Il doppio del torneo di tennis Natomas Men's Professional Tennis Tournament 2007, facente parte dell'ATP Challenger Series, ha avuto come vincitori Robert Kendrick e Brian Wilson che hanno battuto in finale John-Paul Fruttero e Sam Warburg 7-5, 7-68."}
{"id": "4368530", "revid": "306856", "url": "https://it.wikipedia.org/wiki?curid=4368530", "title": "Friedrich von Toggenburg", "text": "Biografia.\nDi nobile famiglia di conti di origini svizzere, figlio di Georg Otto von Toggenburg-Sargans governatore di Venezia fino al 1866, dal 1890 svolse un tirocinio da giurista alla Luogotenenza di Innsbruck, per poi venir nominato capo del distretto di Borgo, in Trentino, carica che ricopr\u00ec dal 1901 al 1909. Fu governatore del Tirolo-Vorarlberg dal 1913 al 1917, e successivamente ministro dell'interno dell'Impero austro-ungarico del governo di Ernst Seidler von Feuchtenegg dal 24 giugno 1917 all'11 luglio 1918.\nDurante la prima guerra mondiale, con l'aggravarsi delle ostilit\u00e0 tra l'Italia e l'Austria-Ungheria, nel ruolo di governatore tirolese e su ordine del governo di Vienna, Toggenburg attu\u00f2 nel 1915 lo scioglimento del consiglio comunale di Trento e l'espulsione dal Tirolo di molti italiani.\nDopo l'annessione del Sudtirolo al Regno d'Italia, fu eletto deputato alla Camera dei deputati nel 1921 tra le file del partito \"Deutscher Verband\" nelle Liste di slavi e di tedeschi. Di orientamento conservatore, tre settimane dopo l'assassinio di Franz Innerhofer, il maestro elementare di Marlengo, in un'intervista al \"Corriere della Sera\", a proposito di questo fatto, Toggenburg dichiar\u00f2:\nLa sua elezione venne confermata dalla giunta elettorale della Camera l'8 dicembre 1921 con 18 voti a favore e 4 contrari, causa un ricorso dato che Toggenburg era stato un ministro austro-ungarico.\nNelle opzioni in Alto Adige, dichiar\u00f2 la propria cittadinanza italiana, quindi non era pronto a lasciare Bolzano ed emigrare nel Reich tedesco ed abbandonare la sua terra.\nMor\u00ec a Bolzano nel 1956 a quasi novant'anni.\nFriedrich Graf von Toggenburg ed i suoi genitori, cos\u00ec come la moglie Leopoldine (nata contessa di Ledebur Wicheln), sono tutti sepolti nella tomba di famiglia nel cimitero di Bolzano."}
{"id": "4368536", "revid": "1777102", "url": "https://it.wikipedia.org/wiki?curid=4368536", "title": "Stefano Martini", "text": "Biografia.\nOriginario di Alassio, si rec\u00f2 a Roma in giovane et\u00e0 per approfondire gli studi, entrando a fare parte della corte del cardinale Giovanni Battista Pamphilj. Essendo il cardinale gi\u00e0 avanti con gli anni, ma allo stesso tempo uno dei favoriti alla successione di papa Urbano VIII, Stefano Martini era in dubbio se proseguire o meno la sua carriera presso il cardinale. Per tali motivi pare si sia rivolto a san Giuseppe Calasanzio sperando di avere da lui una conferma su chi sarebbe stato il futuro pontefice. Le aspirazioni di Stefano furono coronate il 15 settembre 1644 con l'elezione al soglio pontificio del cardinale Pamphilj con il titolo di papa Innocenzo X. Quest'ultimo concesse il titolo di prelato al Martini ed infine gli affid\u00f2 la diocesi di Noli nel 1646.\nGenealogia episcopale.\nLa genealogia episcopale \u00e8:"}
{"id": "4368537", "revid": "88740", "url": "https://it.wikipedia.org/wiki?curid=4368537", "title": "Muccino", "text": ""}
{"id": "4368546", "revid": "125613517", "url": "https://it.wikipedia.org/wiki?curid=4368546", "title": "Yeni Malatya Spor Kul\u00fcb\u00fc", "text": "Lo Yeni Malatya Spor Kul\u00fcb\u00fc (turco per \"Nuovo Club Sportivo Malatya\"), noto come Yeni Malatyaspor, \u00e8 una societ\u00e0 calcistica turca di Malatya. Milita nella S\u00fcper Lig, la massima serie del campionato turco. I colori sociali sono il giallo e il nero.\nIl club gioca le gare casalinghe allo stadio nuovo di Malatya, impianto da 25 574 posti aperto nel 2017. In precedenza era di scena allo stadio Malatya \u0130n\u00f6n\u00fc, che prima della demolizione, avvenuta nel novembre 2018, aveva una capienza di 13 000 posti a sedere.\nStoria.\nFondata nel 1986 a Malatya con il nome di \"Malatya Beled\u0131yespor\" (\"Malatya B.S.\"), assunse come colori sociali il verde e l'arancione.\nUn decennio pi\u00f9 tardi la squadra conobbe una rapida ascesa, passando dalle categorie dilettantistiche alla promozione in 3. Lig alla fine della stagione 1997-1998 e poi alla promozione in 2. Lig, la terza serie nazionale, alla fine della stagione 1998-1999. Tra il 1999 e il 2001 il Malatya sub\u00ec, tuttavia, due retrocessioni consecutive, passando dalla 2. Lig alla lega amatoriale.\nDopo la promozione in 3. Lig, la quarta serie, alla fine della stagione 2006-2007, seguirono stagioni altalenanti fra la 3. Lig e la 2. Lig, categoria in cui la squadra torn\u00f2 una prima volta gi\u00e0 nel 2007-2008, grazie al secondo posto ottenuto nel girone di appartenenza della quarta serie, per poi subire un'altra retrocessione immediata.\nNella stagione 2009-2010 la squadra cambi\u00f2 nome in \"Yeni Malatya Spor Kul\u00fcb\u00fc\" (letteralmente \"Nuovo club sportivo Malatya\"). Nel maggio 2012 la societ\u00e0 ratific\u00f2 in un'assemblea dei soci il cambio di denominazione in \"Malatya Football Club\", ma la decisione non fu approvata dalla federcalcio turca a causa dei rigidi criteri della UEFA, cos\u00ec la societ\u00e0 decise di mantenere il nome attuale.\nVinto il campionato di 2. Lig (gruppo bianco) nel 2014-2015, la squadra ottenne la promozione in 1. Lig, la seconda serie turca, per la prima volta nella propria storia.\nIl 23 dicembre 2015 il nome della squadra divenne \"Alima Yeni Malatyaspor\" in seguito alla stipula di un contratto di sponsorizzazione; il club torn\u00f2 a chiamarsi Yeni Malatyaspor dopo la conclusione dell'accordo con Alima nel 2016. Il 30 novembre 2016 il club fu ridenominato \"Evkur Yeni Malatyaspor\", secondo un nuovo accordo di sponsorizzazione.\nNella stagione 2016-2017, grazie al secondo posto in campionato, lo Yeni Malatyaspor allenato da \u0130rfan Buz fu promosso per la prima volta in S\u00fcper Lig, la massima serie turca. Nell'annata seguente ottenne una comoda salvezza, mentre nel 2018-2019 consegu\u00ec il quinto posto finale, valido per la qualificazione all'Europa League, oltre a raggiungere le semifinali in Coppa di Turchia. La prima esperienza del club turco nelle coppe europee, nello specifico nell'Europa League 2019-2020, vide lo Yeni Malatyaspor eliminare l' al secondo turno e si chiuse al terzo turno contro i serbi del . Il club incapp\u00f2 sul campo in una nuova retrocessione in TFF 1. Lig dopo l'ultima giornata del campionato 2019-2020, declassamento scongiurato grazie all'annullamento delle retrocessioni voluto dalla federazione, una misura di sollievo dai disagi dovuti alla pandemia di COVID-19.\nOrganico.\nRosa 2021-2022.\n\"Aggiornata al 26 agosto 2021\".\nRose degli anni precedenti.\nRosa 2018-2019.\n\"Aggiornata al 31 gennaio 2019.\"\nRosa 2017-2018.\n\"Aggiornata al 31 gennaio 2018.\""}
{"id": "4368557", "revid": "643494", "url": "https://it.wikipedia.org/wiki?curid=4368557", "title": "Karl Tinzl", "text": "Biografia.\nNato come cittadino austriaco nel 1888, si laure\u00f2 in giurisprudenza all'Universit\u00e0 di Innsbruck e partecip\u00f2 alla prima guerra mondiale tra le file dell'esercito austro-ungarico, col grado di tenente e di primo tenente.\nDopo l'annessione del Trentino-Alto Adige al Regno d'Italia, nel 1919 fu tra i fondatori del \"Deutscher Verband\", partito politico nato in rappresentanza della popolazione di lingua tedesca, col quale venne eletto nel 1921 alla Camera dei Deputati. Anche sotto il Fascismo, ebbe un altro mandato parlamentare, come deputato nella XXVII Legislatura, sempre da rappresentante del \"Deutscher Verband\".\nNel 1939 Tinzl, pur contrario in linea di principio alle opzioni in Alto Adige, essendo favorevole all'annessione al Terzo Reich, opt\u00f2 comunque per la nazionalit\u00e0 tedesca e rimase ugualmente a Bolzano. Nel 1941, fu attivo come funzionario della \"Arbeitsgemeinschaft der Optanten f\u00fcr Deutschland\", e dopo l'occupazione nazista del 1943 della Provincia di Bolzano e la creazione della \"Operationszone Alpenvorland\", fu nominato commissario prefettizio di Bolzano il 4 dicembre dopo la morte di Peter Hofer che era deceduto durante un bombardamento alleato su Bolzano avvenuto il 2 dicembre.\nDopo l'occupazione alleata, Tinzl fu degradato a ruolo di vicecommissario prefettizio, ed esautorato da tale ruolo dai membri del CLN nel 1945, e fu tra i fondatori della \"S\u00fcdtiroler Volkspartei\". Apolide al momento della caduta del Terzo Reich, riacquis\u00ec la cittadinanza italiana nel 1952, che gli consent\u00ec di svolgere nuovamente l'attivit\u00e0 politica come deputato alla II Legislatura, e senatore alla III legislatura della Repubblica Italiana."}
{"id": "4368564", "revid": "749129", "url": "https://it.wikipedia.org/wiki?curid=4368564", "title": "Chiesa dell'Intercessione della Vergine in Izmajlovo", "text": ""}
{"id": "4368565", "revid": "729019", "url": "https://it.wikipedia.org/wiki?curid=4368565", "title": "Lee-Metford", "text": "Il Lee-Metford fu il primo fucile a otturatore girevole-scorrevole utilizzato dal British Army. Il suo nome deriva da quello dei due ingegneri che lo misero a punto. Venne prodotto dall'Arsenale reale di Enfield dal 1884 al 1896, ma venne adottato dall'esercito inglese nel 1889 che lo utilizz\u00f2 per\u00f2 in prima linea solo per breve tempo, sostituendolo nel 1895 col migliore Lee-Enfield, che aveva il meccanismo praticamente identico, ma adottava una canna con una nuova rigatura pi\u00f9 adatta alle munizioni con polvere senza fumo. Rest\u00f2 in uso comunque, soprattutto nelle colonie fino al 1926, e fu l'arma principale, usata dall'esercito britannico durante buona parte della Seconda Guerra Boera (1899-1902).\nDescrizione.\nRealizzato dopo 8 anni di test, il Lee-Metford associava una canna rigata, secondo il sistema inventato da William Metford ad un caricatore concepito da James Paris Lee che comprendeva una culatta con un otturatore girevole, in grado di usare, per la prima volta nella storia, il nuovo munizionamento militare di calibro .303 British a polvere nera.\nVarianti.\nIl Lee-Metford venne costruito in due modelli di fucile (MK 1 &amp; MK 2) ed una Carabina (MK 1) destinata ai reggimenti di cavalleria ed alla Royal Artillery.\nDati.\nLee Metford MK 1\nLee Metford MK 2\nCarabina Lee Metford MK 1"}
{"id": "4368573", "revid": "729019", "url": "https://it.wikipedia.org/wiki?curid=4368573", "title": "Battaglia di Vella Lavella", "text": "La battaglia di Vella Lavella venne combattuta tra il 15 agosto e il 6 ottobre 1943 sull'isola di Vella Lavella nell'arcipelago delle Isole Salomone, durante i pi\u00f9 ampi eventi del teatro del Pacifico della seconda guerra mondiale.\nAl fine di aggirare la grande guarnigione giapponese stanziata sull'isola di Kolombangara, un contingente di truppe statunitense sbarc\u00f2 sulla costa meridionale di Vella Lavella il 15 agosto, iniziando a respingere il nemico verso nord nel corso di duri scontri nella giungla; in settembre truppe neozelandesi della 3rd New Zealand Division sostituirono i reparti statunitensi a Vella Lavella, continuando l'avanzata e forzando infine i resti della guarnigione nipponica ad asserragliarsi in un ristretto lembo di costa nel nord dell'isola. Il 6 ottobre le forze giapponesi furono evacuate con successo via mare nonostante l'intervento di forze navali statunitensi, lasciando Vella Lavella in mano agli Alleati."}
